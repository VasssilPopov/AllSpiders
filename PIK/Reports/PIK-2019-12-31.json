{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8-%D1%84%D0%B0%D0%BA%D1%82%D0%B8-%D0%B7%D0%B0-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-%D0%BF%D1%80%D0%B0%D0%B7%D0%BD%D0%B5%D0%BD%D1%81%D1%82%D0%B2%D0%B0-news894930.html", "text": "Най-ранните известни новогодишни тържества са започнали в Месопотамия и датират от 2000 г. пр. Хр. Древните римляни чествали 1 март като начало на новата година. Други култури ползват есенното равноденствие или зимното слънцестоене, за да отбележат новата година. През 1582 г. Римокатолическата църква приема Григорианския календар, който отбелязва 1 януари като нова година. Януари е кръстен на Янус, бог с две лица - едното гледа напред, а другото – назад. Древните перси са си подарявали за празника яйца, които символизират продуктивността. За повечето новогодишни традиции се смята, че осигуряват добър късмет за следващата година. В много части на САЩ се спазва традицията за ядене на грах „черно око“ за късмет. \"Auld Lang Syne\" традиционно се пее в полунощ на Нова година. Автор на поемата е шотландският поет Робърт Бърнс. Смята се, че творбата от 1788 г. е базирана на народна песен. Думите auld lang syne означават \"минало време\". Първото празненство на Тайм Скуеър в Ню Йорк се е състояло през 1904 г. по инициатива на в. \"Ню Йорк Таймс\". Първото спускане на новогодишна топка от върха на сградата на One Times Square е направено на 31 декември 1907 година. През 1942 и 1943 г. спускането на топката е спряно поради войната. Тълпите, които все още празнували на мястото, отбелязали празника с минута мълчание. Оригиналната новогодишна топка тежи 700 паунда (малко под 320 килограма) и е с диаметър 5 фута (около 1,5 метра). Тя е направена от желязо и дърво и е украсена със сто 25-ватови крушки. От 11 ноември 2008 г. се използва топка с диаметър 12 фута (приблизително 3,7 метра) и тежаща 11 875 паунда (около 5,4 тона). Тя е създадена така, че да издържа на силни ветрове и колебания на температурите. Сподели:", "date": "2019.12.31", "title": "Любопитни факти за новогодишните празненства"}
{"url": "https://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D0%B7%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%BD%D0%BE-%D0%B8-%D0%B7%D0%B0-%D0%BA%D1%80%D0%B8%D1%82%D0%B8%D0%BA%D0%B0%D1%82%D0%B0-news895061.html", "text": "Кметът на София, Йорданка Фандъкова, отправи новогодишен поздрав и благодарност за оказаната подкрепа към гражданите на столицата. „Благодаря за подкрепата, за насърченията, за участието и съпричастността. Благодаря и за критичните, и понякога заслужено, остри думи“, написа тя във фейсбук. „Благодаря за здравия скептицизъм и здравия реализъм в желанието за промяна. Истината е, че те заедно правят промяната възможна и ни карат да вървим напред по-устремени и по-мотивирани“, отбеляза Фандъкова. „Пожелавам Ви щастливо посрещане на Новата година. Нека тя да Ви донесе успехи и радост. Да продължим да съграждаме с вяра в доброто. Да не губим надежда пред трудностите и предизвикателствата и да излизаме от тях по-силни и по-мъдри. Да намираме време за близките си хора и да бъдем щедри в обичта, която даваме без да търсим в замяна“, допълва столичният кмет в пожеланието си. Кметът Фандъкова припомни също, че градският транспорт в столицата ще работи през празничната нощ, както и че след 17 часа днес движението по бул. „Цар Освободител“ в участъка от ул. „Г. С. Раковски“ до пл. „Независимост“, ще бъде затворено. Сподели:", "date": "2019.12.31", "title": "Фандъкова благодари на столичани за подкрепата, но и за критиката"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D1%82%D0%BD%D0%BE%D0%B2%D0%BE-%D1%81-%D0%BF%D1%80%D0%BE%D0%BA%D0%BE%D0%B1%D0%B0-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%81%D0%B8-%D1%80%D0%B5%D1%87-news895018.html", "text": "Президентът на България Румен Радев не пропусна да излее целия си негативизъм срещу сънародниците си. Както се очакваше цялото му изявление на запис беше изпълнено с омраза. \"Нека посрещнем 2020 г. с вяра в доброто, в себе си и в бъдещето. „Скъпи сънародници! Новогодишните празници отново ни събират, сгряват ни с топлината на дома и на близките хора, изпълват ни с надежда за здраве и щастие. Както в новогодишната баница има късмет за всеки от семейството, така и в обществото ни трябва да има място и грижа за всички. За възрастните и самотните, за хилядите българи, които днес се борят с недоимъка и най-вече – за децата на България. Защото невидимите мостове на духа и добротата са по-трайни от съградените с човешка ръка. Именно те ще свържат и днес българите, обединени от любовта към родината и надеждата за по-добро бъдеще“, каза държавният глава. Според него изтичащата 2019 година отново ни припомни, че демокрацията и благоденствието изискват нашето постоянно усилие. „Че когато се примирим и престанем да сме взискателни, изборите се опорочават, решенията за бъдещето ни се вземат на тъмно, парите ни се харчат безотговорно, непрекъснато се отчитат успехи, докато нищетата се множи, а качеството на живот пада драстично. Достъпът до вода и въздух се превръща във въпрос на оцеляване, а липсата на възмездие и справедливост разколебава вярата ни в утрешния ден. Но нека не забравяме, че сме народ със славна история, който и в най-тежки изпитания е намирал пътя към свободата и напредъка, като се е обединявал срещу грабителството, неправдата и безчестието. Вярвам, че имаме силите и куража да се справим с предизвикателствата и днес. Народ, който е бил сред водещите в културното развитие на Европа и пример за изграждане на просветена държавност, не може днес да се задоволява с плахи амбиции и последни места в европейските класации. Нашето общество ще преуспява, когато обединим усилия в името на достойнството и благоденствието на българския народ. Когато на почит са образованието, науката и културата, а талантът, трудолюбието и почтеността са водеща обществена ценност. Когато осъзнаем своята сила и отговорност, имаме смелостта да отстояваме истината и възпитаме институциите да работят прозрачно и ефективно в интерес на обществото“, посочва в обръщението си президентът. Сподели:", "date": "2019.12.31", "title": "ПЪРВО В ПИК: Президентът Румен Радев отново с прокоба към България в новогодишната си реч"}
{"url": "https://pik.bg/%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%BE%D1%82-%D0%B2%D0%BC%D0%B0-%D0%B4%D0%B0%D0%B4%D0%BE%D1%85%D0%B0-%D0%B2%D1%82%D0%BE%D1%80%D0%B8-%D0%B6%D0%B8%D0%B2%D0%BE%D1%82-%D0%BD%D0%B0-%D0%BC%D1%8A%D0%B6-%D1%81-%D0%BD%D0%BE%D0%B2-%D1%87%D0%B5%D1%80%D0%B5%D0%BD-%D0%B4%D1%80%D0%BE%D0%B1-news894949.html", "text": "Мъж на ръба на смъртта получи шанс за втори живот във ВМА, след като му беше присаден нов черен дроб. В навечерието на Нова година специалисти от Военномедицинската академия извършиха поредната успешна чернодробна трансплантация. Реципиентът е 59-годишен мъж, в крайна фаза на чернодробна цироза, а донорът – мъж на 63 години, изпаднал в мозъчна смърт след черепно-мозъчна травма. „На 29 декември вечерта получихме известие от Изпълнителна агенция „Медицински надзор”, че има донорска ситуация в Плевен. Сформирахме бързо екипа, а хората, които бяха извън София, включително и аз самият, веднага се прибрахме. В 7 часа сутринта на 30 декември наш екип замина за Плевен, за да осъществи експлантацията на черния дроб, а полицията осигури ескпорта“, разказа за Скенер.нюз проф. Никола Владов, ръководител на Клиниката по чернодробно-панкреатична хирургия и трансплантология във ВМА. По думите му трасплантацията е била технически много сложна заради спецификата на заболяването на пациента и е продължила над 6 часа. „Но стана добре, дробът зараби. В момента пациентът е екстубиран, контактен и адекватен, продължава лечението му. Жизнените му показатели са добри, започва раздвижване и захранване. Нещата се развиват нормално за този етап на следоперативня период“, обясни проф. Владов, за когото това е 75-а успешна трансплантация. „Още по-горд съм, че при предишната донорска ситуация, на моя екип се наложи да присади дроба без мен и отново всичко мина перфектно“, сподели началникът на  Клиниката по чернодробно-панкреатична хирургия и трансплантология във ВМА. Днес предстои бъбреците на донора да бъдат трансплантирани на двама пациенти в болница „Лозенец“, начуи още Скенер.нюз. Сърцето и белият дроб обаче не са били годни са присаждане. От началото на годината това е 16-та реализирана донорски ситуация, като трансплантирани и спасени са общо 41 души. От тях 32-ма са българи, а 9 са граждани на други европейски държави. В същото време над 1100 нашенци са в листата на чакащи за нов орган, като най-много се нуждаят от бъбрек. Сподели:", "date": "2019.12.31", "title": "Лекарите от ВМА дадоха втори живот на мъж с нов черен дроб"}
{"url": "https://pik.bg/%D0%B1%D1%8F%D0%BB%D0%B0-%D0%B7%D0%B8%D0%BC%D0%B0-%D1%81%D0%B8%D0%BD%D0%BE%D0%BF%D1%82%D0%B8%D0%BA-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D1%89%D0%B5-%D0%B1%D1%8A%D0%B4%D0%B5-%D0%B2%D1%80%D0%B5%D0%BC%D0%B5%D1%82%D0%BE-%D0%BF%D1%80%D0%B5%D0%B7-%D1%8F%D0%BD%D1%83%D0%B0%D1%80%D0%B8---%D0%BA%D0%BE%D0%B3%D0%B0-%D1%89%D0%B5-%D0%B7%D0%B0%D0%B2%D0%B0%D0%BB%D0%B8-%D1%81%D0%BD%D1%8F%D0%B3-%D1%89%D0%B5-%D0%B8%D0%BC%D0%B0-%D0%BB-news894592.html", "text": "През януари се очаква средната месечна температура да бъде около и над нормата, която в Северна България и по високите полета е между минус 3 и 0 градуса, по Черноморието, в Горнотракийската низина и по долината на река Струма - от 0 до 3 градуса, а в планинските райони - между минус 8 и минус 3 градуса. Месечната сума на валежите ще бъде около и под нормата, която е между 30 и 60 литра на квадратен метър, в планините и в най-южните райони - между 60 и 110 литра на квадратен метър. През първото десетдневие на януари динамиката на атмосферните процеси ще бъде повишена. В началото на месеца от север ще нахлува студен въздух и ще застудее още. На места ще превали слаб сняг. Към 3-4 януари се очаква повишение на температурите. Ще има разкъсана облачност, на места и до слънчево време. В средата на десетдневието от север ще нахлуе студен въздух и температурите ще се понижат. На места ще превали слабо, предимно сняг. В края на десетдневието се повишава вероятността за валежи и за понижение на температурите. През първите дни от второто десетдневие ще се създаде валежна обстановка. От север ще нахлува студен въздух и в по-голямата част от страната ще вали сняг и ще се образува снежна покривка. В средата на периода валежите ще спрат и до края на десетдневието валежи не се очакват. През третото десетдневие температурите ще бъдат близки до обичайните. Около 22, 25 януари и в края на месеца ще има валежи, предимно от сняг. Климатичната справка на НИМХ определя януари като най-студения месец от годината у нас и обикновено той определя характера на зимата - мека, нормална или сурова. Времето обикновено е облачно и мъгливо. При нахлувания на студен въздух от северозапад и североизток вали сняг и се създават условия за снежни виелици, особено в Северна България. Средният брой на дните със снежна покривка в Северозападна България е около 20, а по Черноморието от 2 до 5. В планините често духат силни ветрове, обикновено от северозапад и югозапад. През януари са регистрирани и най-големите аномалии на времето в нашата страна. При нахлувания на арктичен въздух след изясняване са достигани най-ниските температури в повечето райони на страната - абсолютният минимум за страната е минус 38,3 градуса, измерен в Трън през 1947 г. През януари има и интензивни затопляния, при които температурите са се повишавали до 20-23 градуса. Според астрономическата справка в началото на януари слънцето в София изгрява в 7 часа и 56 минути, и залязва в 17 часа и 03 минути. Продължителността на деня е 9 часа и 07 минути. В края на месеца слънцето изгрява в 7 часа и 42 минути, и залязва в 17 часа и 37 минути. Продължителността на деня е 9 часа и 55 минути. Фазите на луната през януари са: на 3 януари - първа четвърт, на 10 януари - пълнолуние, на 17 януари - последна четвърт, а на 24 януари е новолуние. Най-ниските температури през януари у нас ще бъдат между минус 15 и минус 10 градуса, по Черноморието - около минус 5 градуса, а най-високите - между 10 и 15 градуса, прогнозира Красимир Стоев - синоптик в Националния институт по метеорология и хидрология, съобщи БТА. Сподели:", "date": "2019.12.31", "title": "БЯЛА ЗИМА! Синоптик разкри какво ще бъде времето през януари - кога ще завали сняг, ще има ли рязко застудяване"}
{"url": "https://pik.bg/%D0%B8%D0%B7%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D0%B8-%D0%B2-%D0%B0%D1%80%D0%BA%D1%82%D0%B8%D0%BA%D0%B0-%D1%81%D0%B5-%D0%BF%D0%B8%D1%82%D0%B0%D1%82-%D0%BA%D0%BE%D0%B3%D0%B0-%D0%B4%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B8%D1%8F-%D0%BF%D0%BE%D0%BB%D1%8E%D1%81-news895080.html", "text": "\"Традиционната концепция за времеви зони загубва част от смисъла си в полярната нощ и близо до Северния полюс\", казва пред германското обществено радио ръководителят на експедицията Маркус Рекс. \"Може да избираш часовата зона относително свободно тук\", каза той. Географските дължини, които обикновено дефинират часовите зони, могат да бъдат пресечени за кратко време в полярния район, тъй като те се срещат на Северния полюс, припомня ДПА. Понастоящем екипажът на \"Поларщерн\" живее по московско време, казва Рекс. Затова изследователите ще посрещнат Новата година според тази часова зона, съответстваща на 21.00 ч. по Гринуич. Изследователският кораб е насред ледовете на Арктика от октомври, като в момента е обгърнат от пълен мрак заради полярната нощ. По време на експедицията, която трябва да продължи общо една година, на борда му се очаква да се качат близо 300 учени от 16 страни, отбелязва ДПА. На германския полярен изследователски кораб \"Поларщерн\" (\"Северна звезда\") в Арктика екипажът празнува Нова година в произволно избрано време, съобщи ДПА. Сподели:", "date": "2019.12.31", "title": "Изследователи в Арктика се питат кога да празнуват Нова година на Северния полюс"}
{"url": "https://pik.bg/%D0%B3%D0%BE%D0%BB%D1%8F%D0%BC%D0%B0-%D1%81%D1%82%D1%8A%D0%BF%D0%BA%D0%B0-%D0%B2-%D0%BA%D0%B0%D1%80%D0%B8%D0%B5%D1%80%D0%B0%D1%82%D0%B0-%D0%BD%D0%B0-%D0%B8%D0%B2%D0%B0%D0%B9%D0%BB%D0%BE-%D0%BF%D0%B5%D1%82%D0%B5%D0%B2-news894826.html", "text": "Ивайло Петев подписа и беше представен като нов треньор на полския Ягелония. Контрактът му е до юни 2021 година, като Петев за последно работи в саудитския Ал-Кадисия, но напусна през март. Българинът е бил избран пред другите двама кандидати Радослав Латал и Марчин Борош, а в момента Ягелония заема девета позиция в шампионата с актив от 29 точки. \"Новият ни треньор внимателно е наблюдавал работата на треньори като Хосеп Гуардиола, Унай Емери и Маурисио Почетино и сега ще се опита да прехвърли знанията и опита си в работата си в Ягелония\", пишат от клуба на официалния си сайт. Сподели:", "date": "2019.12.31", "title": "Голяма стъпка в кариерата на Ивайло Петев"}
{"url": "https://pik.bg/%D1%88%D0%B0%D1%88-%D0%BF%D0%B0%D1%86%D0%B8%D0%B5%D0%BD%D1%82%D0%BA%D0%B0-%D0%BE%D0%B1%D0%B2%D0%B8%D0%BD%D0%B8-%D0%B0%D0%BD%D0%B5%D1%81%D1%82%D0%B5%D0%B7%D0%B8%D0%BE%D0%BB%D0%BE%D0%B3-%D0%B2-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-news894908.html", "text": "Пациентка обвини в изнасилване лекар анестезиолог в една от клиниките в центъра на Москва. Според РЕН.тв, младата жена се оплакала от сексуалното посегателство в началото на ноември. 33-годишната жена била на лечение в клиниката, когато медикът й предложил интимност. Тя отказала, но лекарят се оказал настойчив, нахвърлил се върху нея и я изнасилил. Заподозреният е задържан. Срещу него е образувано дело за изнасилване. Сподели:", "date": "2019.12.31", "title": "ШАШ: Пациентка обвини анестезиолог в изнасилване"}
{"url": "https://pik.bg/%D0%BC%D0%BE%D1%80%D1%81%D0%BA%D0%B8%D1%8F%D1%82-%D1%84%D0%B0%D1%80-%D0%BA%D1%80%D0%B0%D0%B9-%D1%88%D0%B0%D0%B1%D0%BB%D0%B0-%D1%89%D0%B5-%D0%BF%D0%BE%D1%81%D1%80%D0%B5%D1%89%D0%BD%D0%B5-%D0%BF%D1%8A%D1%80%D0%B2%D0%B8-%D0%BD%D0%BE%D0%B2%D0%B0%D1%82%D0%B0-2020-%D0%B3-news895084.html", "text": "Морският фар край Шабла ще посрещне първи в нашата страна новата 2020 година. Навигационното съоръжение е рекордьор в много отношения. Разположен е на най-източната точка в България. Той е най-старият морски фар по българското черноморско крайбрежие. Със своите 32 m височина е и най-високият фар в страната. Открит е в далечната 1857 г. Съоръжението действа и в наши дни. Бялата му светлина просветва с честота 20 секунди, като при добра видимост се забелязва от разстояние 17 морски мили. Това е една от забележителностите на Приморска Добруджа. Сподели:", "date": "2019.12.31", "title": "Морският фар край Шабла ще посрещне първи новата 2020 г."}
{"url": "https://pik.bg/%D1%80%D0%B0%D0%B7%D0%B2%D0%BE%D0%B4-%D0%BC%D0%B8-%D0%B4%D0%B0%D0%B9-%D0%B1%D1%83%D0%BC-%D0%BD%D0%B0-%D0%B2%D0%B8%D0%BF-%D1%80%D0%B0%D0%B7%D0%B4%D0%B5%D0%BB%D0%B8-%D0%BF%D1%80%D0%B5%D0%B7-2019-%D0%B3---%D1%81%D0%B5%D0%BC%D0%B5%D0%B9%D0%BD%D0%B8-%D0%B4%D1%80%D0%B0%D0%BC%D0%B8-%D0%B7%D0%B0-%D0%BA%D0%B0%D0%BC%D0%B0%D1%82%D0%B0-%D0%B8-%D0%BA%D0%BE%D0%B1%D1%80%D0%B0%D1%82%D0%B0-%D1%88%D0%B5%D1%84-%D0%BC%D0%B0%D0%BD%D1%87%D0%B5-news894770.html", "text": "Бум на звездни раздели и разводи отчетохме през 2019-та. Изминалата година донесе горест и разочарование на цели 10 популярни двойки, изчисли ПИК. Най-голямата . След фаталните 13 години съжителство на семейни начала, вместо най-накрая да си кажат заветното \"Да\" пред олтара, най-известният ни боксьор и чалга дивата поеха по различни пътища. Въпреки, че месеци по-рано под сурдинка се мълвеше, че Андреа и Кобрата са скъсали, официалното потвърждение дойде чак през лятото - не много дълго след благоприятния развой на скандала между Кубрат и Джени Суши. Годината донесе Докато цяла България очакваше новината за датата, на която една от най-сексапилните американски поп певици, Никол Шерцингер, ще стане българска снаха, новината за раздялата им дойде малко преди Деня на влюбените Свети Валентин. Семейни драми сполетяха и най-известния български футболист по света Христо Стоичков. По-рано тази година пък се разбра, че с когото имат дъщеричка Мия. Още една българка скъса оковите на брак с чужденец. Брадърката Зара се разделила със съпруга си - австралиеца Ерик Уотсън. Риалити звездата, чието име е Светлозара Трендафилова, се омъжи за австралиеца през 2016 г. Двамата живееха в чужбина, предимно в Дубай, но постоянно пътуваха по света. Само 2 месеца, след като й купи последен модел джип Мерцедес G-класа, . Двамата нямаха сключен официален брак, но изкараха заедно 8 години. \"След толкова години съвместно съжителство, взехме решение да продължим живота си поотделно\", обяви д-р Енчев в съобщение до медиите. Новината за раздялата дойде като гръм от ясно небе, тъй като години с Велинова бяха идеал за двойка. Теди бе обгрижвана като принцеса от хирурга с романтични пътешествия из най-скъпарските дестинации на Европа. . Симпатягата от \"Кошмари в кухнята\" и \"Черешката на тортата\" се разведе със съпругата си Марина, след като научи, че очаква дете от интимната си приятелка - мениджърката в \"Метро\" Цветомила. Тя роди здраво момченце, Александър, но само след 3 месеца съвместно съжителство родителите установиха, че не са един за друг и се разделиха. Звездата от \"Под прикритие\" и \"Пътят на честта\" . Актьорът, който срещна в протестантската църква жена си Миряна, вече има нова половинка, която не е популярна. Миряна взе фамилията на Ивайло след сватбата им през 2012 г. . Македонката изживя бурна авантюра с ММА-боеца от родния й град Сандански Валери Тюлеков. Според слуховете, ревността и на двамата била основната причина за раздялата им, настъпила малко след романтичната им ваканция на Малдивите. Чувствата им пламнаха по време на снимките на клип на Луна, но приключи повече от странно. Чалга ветеранката затрупа младока с купища обвинения, че е наркоман и крадец. по-малко от 3 години след пищната им сватба край езерото в Правец. Сподели:", "date": "2019.12.31", "title": "РАЗВОД МИ ДАЙ! Бум на ВИП-раздели през 2019 г. - семейни драми за Камата и Кобрата, шеф Манчев скъса с 2 жени, а Луна обяви бившия си за наркоман (СНИМКИ)"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%BA%D0%B0-%D0%B7%D0%B0-%D0%BF%D0%BE%D0%B4%D0%BA%D1%83%D0%BF-%D0%BD%D0%B0-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80-%D0%BE%D1%82-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%BF%D0%BE%D0%BB%D0%B8%D1%86%D0%B8%D1%8F-news895090.html", "text": "Днес Окръжна прокуратура-Пловдив привлече като обвиняема по бързо производство 40-годишната Г.П., за това, че на 30 декември 2019 г., в гр. Пловдив, е дала подкуп – пари в размер на 2 000 лева, на длъжностно лице, което заема отговорно служебно положение – полицейски орган – инспектор в отдел „Икономическа полиция“ при ОД на МВР-Пловдив, за де не извърши действия по служба - качествена и обективна проверка по преписка за документи престъпления – престъпление по чл. 304а ал. 1 от Наказателния кодекс.  Това съобщиха от прокуратурата. Установено е, че на 30 декември 2019 г., обвиняемата Г.П. е била повикана в отдел „Икономическа полиция“ за установяване на факти по преписка на Районна прокуратура-Пловдив, по която се извършва предварителна проверка за документни престъпления. Тя е представила допълнителни документи по случая в найлонов плик, като между два от тях, поставила сумата от 2 000 лева, за да не бъде извършена проверка срещу нея. Обвиняемата Г.П. е задържана за срок от 72 часа с постановление на наблюдаващия прокурор. Бързото производство ще приключи в законния срок. Сподели:", "date": "2019.12.31", "title": "Арестуваха пловдивчанка за подкуп на инспектор от \"Икономическа полиция\""}
{"url": "https://pik.bg/%D0%BD%D0%B0%D0%B4-14-000-%D0%B2%D0%B8%D0%BD%D0%B5%D1%82%D0%BA%D0%B8-%D0%B8%D0%B7%D1%82%D0%B8%D1%87%D0%B0%D1%82-%D0%B2-%D0%BF%D1%8A%D1%80%D0%B2%D0%B8%D1%8F-%D0%B4%D0%B5%D0%BD-%D0%BD%D0%B0-2020-%D0%B3-news894962.html", "text": "От Пътната агенция припомнят, че корекции заради грешно въведени данни в системата не се допускат, затова е необходимо потребителите внимателно да преглеждат и проверяват въведената от тях или от съответния служител информация преди да потвърдят финалното плащане за електронната винетка. Отговорността за попълване на коректна информация за номер на пътното превозно средство, категорията му и периода на валидност на винетката е на собственика или ползвателя му. В случай на неправилно декларирани данни се счита, че не е заплатена дължимата винетна такса за съответния автомобил. В първия ден на Новата година изтича валидността на 14 067 годишни електронни винетки за леки автомобили, съобщиха от Агенция \"Пътна инфраструктура\" /АПИ/. От там уточняват, че общо над един милион електронни винетки изтичат в първите два месеца на 2020 г. До днес - 31 декември 2019 г., са валидни последните хартиени винетни стикери. От пътната агенция информират, че и за следващата година цените на е-винетките остават непроменени. Уикенд винетката за леките автомобили е 10 лв., седмичната - 15 лв., месечната - 30 лв., а тримесечната - 54 лв. Годишната остава на цена от 97 лв. До въвеждането на тол системата камионите и автобусите с обща технически допустима максимална маса над 3,5 т ще продължат да ползват е-винетка, не по-късно от 1 март 2020 г., посочват от АПИ. За товарните автомобили цените на дневните, седмичните и месечните винетките също остават без промяна. От АПИ напомнят, че хората, които имат право на безплатна винетка, трябва да подадат заявление в дирекция \"Социално подпомагане\" по настоящ адрес - лично, с писмо или по електронен път с електронен подпис. Социалните служби обработват документите в 7-дневен срок. Агенцията за социално подпомагане изпраща всекидневно обработените заявки на Агенция \"Пътна инфраструктура\", която издава е-винетката в рамките на следващия работен ден. Сподели:", "date": "2019.12.31", "title": "Над 14 000 винетки изтичат в първия ден на 2020 г."}
{"url": "https://pik.bg/%D1%8F%D0%B1%D1%8A%D0%BB%D0%BA%D0%BE%D0%B2-%D0%BE%D1%86%D0%B5%D1%82-%D1%81%D1%80%D0%B5%D1%89%D1%83-%D0%B1%D0%BE%D0%B4%D0%B5%D0%B6%D0%B8-%D0%B2%D1%8A%D0%B2-%D0%B2%D1%80%D0%B0%D1%82%D0%B0-news894749.html", "text": "Със своята сложна структура и голяма подвижност човешкият врат има нужда да е в добра форма, за да подсигури доброто функциониране и движение на тялото. Когато тилът е болезнен, всеки жест с главата става мъчителен. Причините за болките в тила са многобройни. Най-често срещаната сред тях е лошата позиция на тялото, обикновено на бюро, пред екрана на компютъра или пък по време на сън. Възможно е да се появи и при практикуването на някой спорт след усукващо движение на главата. Сред останалите причини са недостиг на някои хранителни вещества, притискане на нерв, фибромиалгия и т.н. Ябълковият оцет е мощен антиоксидант и противовъзпалително средство, което бързо въздейства при болки в тила. Напоете хартиена салфетка с ябълков оцет и я поставете върху врата. Оставете я там за 2 часа. Повтаряйте процедурата всеки ден до изчезване на болката. Можете също да добавите 2 чаени чаши ябълков оцет към топлата вода във ваната. Друго успокояващо средство е джинджифилът. Нарежете го на кръгчета и го варете в 2 чаени чаши вода в продължение на 10 минути. В отварата добавете 1 ч.л. мед. Пийте три пъти през деня. Сподели:", "date": "2019.12.31", "title": "Ябълков оцет срещу бодежи във врата"}
{"url": "https://pik.bg/10-%D1%80%D0%B5%D0%BA%D0%BE%D1%80%D0%B4%D0%B0-%D0%BE%D1%82-2019-%D0%B3%D0%BE%D0%B4%D0%B8%D0%BD%D0%B0-news894938.html", "text": "Най-горещият месец, най-бързият маратон, най-лудите цени на търгове ... ето поглед назад към 10 нови рекорда през 2019 г., обобщен от Франс прес. Температурите през юли 2019 г. бяха най-високите, регистрирани някога в световен мащаб, със средно 16,75 градуса по Целзий за планетата, съобщи американската национална администрация за океански и атмосферни влияния, съобщава БГНЕС. Една гореща вълна в Европа през същия месец отново отбеляза няколко рекордни стойности: 42,6 градуса за Париж; 41,5 градуса за Германия; и 38,7 градуса във Великобритания. През декември беше ред на Австралия да постави рекорд за най-горещия си ден досега, със средна национална максимална температура от 41,9 градуса по Целзий на 19 декември, докато пареща гореща вълна усили горските пожари. През миналия юли върху Фейсбук се стовари най-голямата глоба досега - 5 милиарда долара – налагана на която и да е компания за нарушаване на поверителността на потребителите. Обявявайки наказанието, Федералната търговска комисия заяви, че то е и една от най-големите, определяни някога от правителството на САЩ за каквото и да било нарушение. Китайските потребители похарчиха рекордните 38,3 милиарда долара през платформите Alibaba през ноември. Това е скок с 26% от предишния рекорден максимум година по-рано, заяви гигантът за електронна търговия. На фона на яростна битка за Брекзит, картината на Банкси „Делегиран парламент“, изобразяваща депутатите като шимпанзета, беше продадена на търг през октомври за 11,1 милиона евро, което е рекорд за британския художник. Нов рекорд на търг за творба на жив художник бе поставен през май, когато изработеният от неръждаема стомана „Заек“ на Джеф Куунс донесе 91,1 милиона долара. Кениецът Елиуд Кипчоге стана първият човек, изминал маратонско разстояние за по-малко от два часа през октомври, когато спря часовника на 1 час 59 минути 40,2 сек на неофициално събитие във Виена Американската звездна гимнастичка Симон Байлс грабна пет златни медала през октомври, довеждайки броя на медалите си от световните първенства до рекордните 25, надминавайки 23-те спечелени от звездата при мъжете Витали Шербо от Беларус през 90-те години. Непалският алпинист Нирмал Пур сложи в краката си 14-те най-високи върхове в света само за шест месеца и шест дни от април до октомври, като прати в историята предишния рекорд. Qantas завърши най-дългия полет без престой през октомври, като за 19 часа и 16 минути тества директен маршрут от Ню Йорк до Сидни. Само 49 души са пътували на Boeing 787-9, за да намалят теглото на борда и да дадат на самолета достатъчен запас от гориво, за да измине повече от 16 000 километра. Тежаща при раждането си колкото голяма ябълка, през май Сайби бе обявено от калифорнийската болница за най-малкото бебе в света, оцеляло някога. След като тя беше изписана след месеци интензивна грижа, болницата в Сан Диего разкри, че тя се е родила преждевременно през декември 2018 г. с тегло само 245 грама. Паркомясто в небостъргача The Center в Хонконг, продадено през октомври, за гигантската сума от 7,6 милиона долара, е около цената на двустаен апартамент в лъскавия лондонски квартал Челси. . Сподели:", "date": "2019.12.31", "title": "10 рекорда от 2019 година"}
{"url": "https://pik.bg/%D1%80%D1%83%D1%81%D0%B8%D1%8F-%D0%B2%D1%8A%D0%B2%D0%B5%D0%B6%D0%B4%D0%B0-%D0%B0%D0%B2%D1%82%D0%BE%D0%BC%D0%B0%D1%82%D0%B8%D1%87%D0%BD%D0%BE-%D1%81%D1%8A%D0%B3%D0%BB%D0%B0%D1%81%D0%B8%D0%B5-%D0%B7%D0%B0-%D0%B4%D0%BE%D0%BD%D0%BE%D1%80%D1%81%D1%82%D0%B2%D0%BE-%D0%BF%D1%80%D0%B8-%D1%81%D0%BC%D1%8A%D1%80%D1%82-news894914.html", "text": "Председателят на комисията по здравеопазване в руската Дума каза, че страната обмисля въвеждането на презумпция за съгласие за донорство при смърт, пише Риа новости. Проектозаконът вече е изготвен и предстои обсъждането му на ниво парламентарна комисия, казва Дмитрий Морозов. Депутатът твърди, че експерти са работили дълго по изработването на закона. \"Ако човек не е изказал приживе - писмено или устно - желание да не е донор, при смъртта му той става такъв при определени обстоятелства\", обяснява Морозов. Отказ на близките роднини на починалия също може да спре използването на органите му за трансплантация , ако е направен до три часа след обявяването на мозъчната смърт. В проектозакона пише, че лекарите ще са длъжни при смърт на пациент, до три часа да известят роднините му, че възнамеряват да използват органите за донорство. Ако няма роднини, съдбата на органите на починалия ще се решава от консилиуми . Сподели:", "date": "2019.12.31", "title": "Русия въвежда автоматично съгласие за донорство при смърт"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%BB%D0%B5%D0%B4%D0%B5%D0%BD-%D0%BD%D0%B0%D0%B4%D0%BF%D0%B8%D1%81-%D0%BF%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B2%D0%B0%D1%80%D0%BD%D0%B0-%D0%B7%D0%B0-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BD%D0%BE%D1%89-%D1%81%D0%BD%D0%B8%D0%BC%D0%BA%D0%B8-news895065.html", "text": "Надписът е изработен по специална технология. След монтирането ще бъде осветен за посрещането на новогодишната нощ, предаде \"Булфото\". Леден надпис \"Варна\" монтират майстори на центъра до фонтаните. Сподели:", "date": "2019.12.31", "title": "Уникален леден надпис поставиха в центъра на Варна за новогодишната нощ (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B0%D0%BB%D0%B0-%D0%B7%D0%B0%D0%B2%D0%B5%D0%B4%D0%B5-%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D0%B0-%D0%B2-%D0%B4%D1%83%D0%B1%D0%B0%D0%B9-%D0%B7%D0%B0-%D1%87%D0%BD%D0%B3-%D1%81%D0%BD%D0%B8%D0%BC%D0%BA%D0%B0-news894015.html", "text": "Екзотична дестинация е избрала Гала за празничната си ваканция. Тв водещата, любимият ѝ Стефан и двете им дъщери от предишните им връзки ще гледат фойерверките в новогодишната нощ в небето над лъскав Дубай. Семейната почивка в Обединените арабски емирства ще излезе поне 10 хиляди лева на тв звездата, като в тази сума не влизат и харчовете за шопинг по моловете и бутиците, които там дебнат от всеки ъгъл. Всъщност Гала за втори път се потапя в арабския блясък на Дубай, тъй като преди 6 години отново бе там, за да посрещне първия ден на 2014 г. Макар температурите в емирството през декември и януари да са летни и времето да е подходящо за плаж, дано този път телевизионерката да си е взела горнището на банския си в багажа, защото законите в Дубай са жестоки към нудистите. Припомняме, че в разгара на лятото Гала лъсна по монокини по време на друга екзотична почивка, а именно тази на Малдивите. Тогава половинката ѝ Стефан я засне как щастливо маха на излитащ самолет, докато се пече без бански. Ако водещата си позволи подобни своеволия на плажната ивица на Дубай, може дори да бъде арестувана и съдена за погазване на добрите нрави в мюсюлманската държава. Този път Гала възнамерявала да не се възползва от интересните атракции, които местните предлагат на туристите, защото вече имала горчив опит с тях. По време на предишната им почивка в Дубай тя се навила да пробва сафарито в пустинята, но докато се возела в мощния джип, порещ ситните пясъци, ѝ станало толкова лошо, че повърнала върху шофьора. Сега щяла да я кара по-кротко, излежавайки се до басейна на 5-звездния хотел, в който със Стефан и децата са отседнали, и пръскайки пари по магазините с най-новите колекции на топдизайнерите. Сподели:", "date": "2019.12.31", "title": "САМО В ПИК И \"РЕТРО\": Гала заведе любовника в Дубай за ЧНГ (СНИМКА)"}
{"url": "https://pik.bg/%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BD%D0%B0-%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8-%D0%B4%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D0%B2-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B2%D0%B5%D1%87%D0%B5%D1%80-%D0%BD%D0%B0-%D1%88%D0%B0%D0%BD-%D0%B7-%D0%B5%D0%BB%D0%B8%D0%B7%D0%B5--news895088.html", "text": "\"Полицейският префект издаде заповед, забраняваща всякакви митинги, шествия и демонстрации от името на \"жълтите жилетки\" на булеварда и в част от околните улици\", обяви днес столичната полиция. Забранени са събиранията и в други райони на Париж, а за нарушителите се предвиждат глоби от 135 евро. Демонстрация на \"жилетките\" - протестно движение срещу социалната и данъчната политика на властите, проведена на \"Шан-з-Елизе\" през март, бе съпроводена с насилие и причини значителни материални щети, напомня АФП. Между 250 000 и 300 000 души се струпват всяка новогодишна вечер на парижкия булевард, за да се полюбуват на зарята, организирана от градската управа. \"В контекста на засилена терористична заплаха\" органите на реда ще поставят тази вечер пропускателни постове около \"Шан-з-Елизе\" и ще правят проверки, включително лични обиски. В района ще бъде изграден и периметър за сигурност, който ще действа до 03.00 ч. Тази нощ за реда в цяла Франция ще бдят близо 100 000 полицаи и жандармеристи, подпомагани от военни и пожарникари. Магазините, баровете и ресторантите по \"Шан-з-Елизе\" трябва да затворят терасите пред заведенията и да разчистят пространството от \"всякакви предмети\", които могат да бъдат хвърляни или използвани като оръжие. В западната част на Париж уличното движение е спряно, а паркирането - забранено. Метрото обичайно е отворено през новогодишната нощ, но графикът в момента е твърде объркан заради стачка в знак на протест срещу проекта за пенсионна реформа. До късно ще работят само две автоматизирани линии на метрото от общо 16. Градската транспортна служба съобщи, че значително ще увеличи броя на нощните автобуси, добавя АФП. Френските власти забраниха на \"жълтите жилетки\" да протестират тази вечер на \"Шан-з-Елизе\", прочутия парижки булевард, където традиционно се събират множество хора, за да отпразнуват заедно настъпването на Нова година, предаде Франс прес. Сподели:", "date": "2019.12.31", "title": "Забраниха на \"жълтите жилетки\" да протестират в новогодишната вечер на \"Шан-з-Елизе \""}
{"url": "https://pik.bg/%D0%B1%D1%83%D0%BB%D0%B3%D0%B0%D1%80%D0%B3%D0%B0%D0%B7-%D1%81-%D0%B2%D0%B0%D0%B6%D0%BD%D0%BE-%D1%83%D1%82%D0%BE%D1%87%D0%BD%D0%B5%D0%BD%D0%B8%D0%B5-%D0%BE%D1%82%D0%BD%D0%BE%D1%81%D0%BD%D0%BE-%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D1%87%D0%BA%D0%B0%D1%82%D0%B0-%D0%BD%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%BD%D0%B8%D1%8F-%D0%B3%D0%B0%D0%B7-news895076.html", "text": "От \"Булгаргаз\" разпространиха официално съобщение до медиите във връзка със смяната на точката на доставка на природния газ\" \" На 30.12.2019 г., между “Булгаргаз” ЕАД и ООО „Газпром експорт“ се сключи допълнително споразумение към Договора за доставка на природен газ от 15.11.2012 г. С подписването на допълнението се променя пункта на доставка - от “Исакча” и „Негру-Вода“ на “Странджа 2/ Малкочлар” (пункт за предаване – приемане на газа „Странджа 2“), считано от 01.01.2020 г. Постигнатите договорености са в интерес на “Булгаргаз” ЕАД и на потребителите на природен газ в страната. Финансовите ползи от смяната на пункта на доставка се оценяват в приблизителен размер на 81 млн. лева. Постигнатият резултат е вследствие на продължителна и задълбочена експертна работа в компанията. Бяха проведени поредица от преговори и бяха изготвени обстойни финансови и правни анализи. Тази икономия се дължи на отпадането на разходите за достъп и пренос през територията на Р. Румъния в приблизителен размер на 76 млн. лева, като същите няма да бъдат заплащани от „Булгаргаз“ ЕАД и от българския потребител на природен газ. В допълнение на това, „Булгаргаз“ ЕАД ще реализира положителен финансов резултат в приблизителен размер на 4.6 млн. лева от заплащане на по-ниските тарифи, обявени от „Булгартрансгаз“ ЕАД на вход „Странджа 2“, в сравнение с тези, които дружеството би заплатило на вход “Негру Вода/Кардам”. Част от икономията е отразена в предложеното намаление на цената на природния газ за І-вото тримесечие на 2020 г. „Булгаргаз“ ЕАД продължава преговорите с ООО „Газпром експорт“ за намаление на доставната цена на природния газ за страната, като българската страна настоява доставната цена за българския потребител да отразява развитието на цените на ликвидните континентални газови хъбове и действащите гранични цени за Германия/Франция/Италия. Интересът на двете страни предполага преговорите да бъдат финализирани в най-кратък срок в началото на 2020 г.\" Сподели:", "date": "2019.12.31", "title": "\"Булгаргаз\" с важно уточнение относно смяната на точката на доставка на природния газ"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B3%D0%BE%D1%80%D1%81%D0%BA%D0%B8%D1%82%D0%B5-%D0%BF%D0%BE%D0%B6%D0%B0%D1%80%D0%B8-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B8%D0%B7%D0%BF%D0%B5%D0%BF%D0%B5%D0%BB%D0%B8%D1%85%D0%B0-%D1%86%D1%8F%D0%BB-%D0%B3%D1%80%D0%B0%D0%B4-news894911.html", "text": "Четирима души са изчезнали при горски пожар в Австралия. Хиляди хора скочиха в морето, за да се спасят от огъня, който изпепели напълно град Малакута в щата Виктория. Пламъците са обхванали каравани и лодки, а небето е станало червено, разказват оцелели. Няколко туристически места по брега между Сидни и Мелбърн са откъснати от света. Властите призоваха хората да останат, където са, защото евакуацията е твърде опасна в настоящия момент. Горските пожари се усилиха през последните 24 часа. Tемпературите достигнаха 41 градуса . Сподели:", "date": "2019.12.31", "title": "ТРАГЕДИЯ! Горските пожари в Австралия изпепелиха цял град"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BC%D0%B0%D1%80%D0%B8%D0%BD%D0%BE%D0%B2-%D1%81-%D0%BF%D0%BE%D0%B6%D0%B5%D0%BB%D0%B0%D0%BD%D0%B8%D0%B5-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D0%BD%D0%B5%D0%BA%D0%B0-%D0%B1%D1%8A%D0%B4%D0%B5%D0%BC-%D1%83%D1%81%D1%82%D1%80%D0%B5%D0%BC%D0%B5%D0%BD%D0%B8-%D0%BA%D1%8A%D0%BC-%D0%BF%D0%BE%D0%B7%D0%B8%D1%82%D0%B8%D0%B2%D0%BD%D0%B8-%D0%B8-%D0%BF%D0%BE%D0%BB%D0%B7%D0%BE%D1%82%D0%B2-news895006.html", "text": "Вътрешният министър Младен Маринов отправи специални пожелания по повод посрещането на новата година. Нека бъдем устремени към позитивни и ползотворни дела за доброто настояще и силно бъдеще на България!\", написа силовият министър във фейсбук. \"Приемете най-сърдечните ми благопожелания за здрава, сбъдната, успешна, спорна, плодородна, щедра, мирна и изпълнена с добруване 2020 година! Нека дните ни да са спокойни, сърцата ни да са щедри, любимите ни хора да се радват на обичта ни, а сполуката бъде наш постоянен спътник! Нека има топлина в домовете и разбирателство в семействата! Сподели:", "date": "2019.12.31", "title": "Министър Маринов с пожелание за новата година: Нека бъдем устремени към позитивни и ползотворни дела"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B2-%D0%B8%D1%80%D0%B0%D0%BA-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-news894963.html", "text": "Няколко хиляди протестиращи нападнаха американското посолство в иракската столица в отговор на въздушните удари, които САЩ нанесоха през почивните дни срещу паравоенни групировки, предава AFP . Демонстрантите са преодоляли контролно-пропускателни пунктове, които ограничават достъпа до т.нар. зелена зона на Багдад, скандирайки „Смърт за Америка\", изгорили са знамена на САЩ и са държали плакати, призоваващи посолството да бъде закрито. Протестиращите са изтръгнали охранителните камери от стената на посолството на фона на опитите на иракските сили за сигурност да ги задържат. Сподели:", "date": "2019.12.31", "title": "Протестиращи в Ирак атакуваха американското посолство"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%B4%D0%BD%D0%B5%D1%81-%D0%B5-%D0%BC%D0%B0%D0%B3%D0%B8%D1%87%D0%B5%D1%81%D0%BA%D0%B8-%D0%B4%D0%B5%D0%BD-%D1%81-%D0%BC%D0%BE%D1%89%D0%BD%D0%B0-%D0%B5%D0%BD%D0%B5%D1%80%D0%B3%D0%B8%D1%8F-news894903.html", "text": "Това прави периода хармоничен и стабилен. Носи емоционален прилив и добро настроение в контактите с околните, готовност да се притечем на помощ, благопожелателност. Душевни преживявания и вълнения, често свързани с противоположния пол. Луната е в знак Риби до 06:02ч на 2 януари. Изостря интуицията, носи романтичност и мечтателност, мистично настроение. Повишава се чувствителността, състраданието и екстрасензорните способности, способността към самоизразяване и интуицията. Лесно поддаване на внушения и чуждо влияние. Вниманието ви може да е съсредоточено върху духовните теми. Това съобщава в своя хороскоп астрологът Ивелина Пенчева. В любовните дела трябва да се прояви голяма предпазливост. През това време хората са склонни да гледат на всичко през розови очила. Особено уязвими са стъпалата на краката. Препоръчва се по-малко да вървите и да носите удобни и меки обувки. Денят носи мощна енергия, затова е нужно да се отнасяме отговорно и да се постараем да я използваме само за съзидателни цели. Счита се за магически ден. Могат да станат непредвидени събития. Удачно е за бързи и краткосрочни дела. В този ден небесата се разтварят, за да чуят думите и мислите на хората и отзивчиво откликват на тях. Затова е благоприятен за молитви. Всяка отправена молитва бива чута. Сбъдват се всички благи пожелания. Внимавайте обаче с недобрите такива и лошите думи. Желателно е да се говори като правило по-малко. Силата на словото през този лунен ден нараства неимоверно много и има особено голямо значение. Затова трябва да бъдем внимателни и предпазливо да произнасяме думите. В никакъв случай да не се изрича проклятие по адрес на някой човек. Сега те са действащи и бързо се сбъдват. Думата е вибрация, която в невидимия свят поражда някаква форма. Всяко произнесено слово в астралния и менталния свят става реалност. Неудачните фрази носещи негативен заряд могат да се обърнат срещу вас и да донесат не малко неприятности. При това то няма да стане в същия ден, а след известно време. Вие и вече ще сте забравили какво сте казали, но неправилно изречените думи ще повлияят по най-неприятен начин на живота ви. Противопоказно е да се лъже. Лъжите произнесени в този ден, скоро ще бъдат разкрити и наказани. Да не се извършват и никакви разрушителни действия - късане на книги и цветя, рязане, чупене. Цялата енергия, която получава човек трябва да бъде използвана само за съзидание, за реализация на идеи и планове. Състоянието на здравето е непредсказуемо. Възникнали заболявания в този ден лесно се излекуват. Тялото не трябва да се преохлажда, тъй като е голяма вероятността да се прихване простуда. Стайните растения също в този лунен ден се нуждаят от вашите грижи. Полейте ги, разрохквайте пръста около тях. Те ще ви бъдат благодарни и ще ви възнаградят. За седмия лунен ден има много успешни цветове, но виолетовият цвят ще бъде най-ефективен и силен. При секса в този лунен ден не трябва да се бърза. С колкото може повече любовна прелюдия започнете, продължителни любовни игри, много нежни думи, комплименти. Подстригване – подходящо е. –Денят е хубав за хората, които са отговорни, ясни и изпълнителни. По-малко да се говори и да се следи всяка казана дума. Работете върху пречистването на мислите си! Препоръчва се да се подрежда, всичко трябва да е чисто, приведено в абсолютен ред. В полунощ прави съвпад с Нептун. Ще преобладава позитивно настроение, повишава чувствителността, състраданието, милосърдието. Вдъхновява, стимулира мечтите и желанията за по-добро бъдеще. Това е подходяща енергия за празника в позната компания, но ако сте в непозната среда, внимавайте за измами и опити за манипулации. Не се доверявайте на непознати. Да не се прекалява с алкохола и опияняващите средства. Една поговорка гласи:” Човек гледа на света през такива очила, каквито подхождат на очите му.” Всеки вижда това, което иска(и може) да види и даже е убеден, че е така. Песимистът си представя бъдещето по един начин, оптимиста по друг. Затова предприетите действия на единия се различават от действията на другия. А различните действия, въздействат по различен начин на развоя на събитията. Пътят, който всеки сам ще избере за себе си, от това зависи нататък съдбата му. Пожелавам ви да съумеете да изберете най-правилният път за себе си през новата година! 31.12.19 Днес е магически ден В последния ден на годината Луната прави хармонични аспекти към Юпитер и Слънцето. Продължава 6 лунен ден до 11:25ч на 31 декември (от 10:56ч на 30 декември) Доминиращ 7 лунен ден от 11:25ч на 31 декември до 11:50ч на 1 януари 16 слънчев ден В новогодишната нощ Луната се намира в знак Риби. Сподели:", "date": "2019.12.31", "title": "АСТРОЛОГ: Днес е магически ден с мощна енергия"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B0%D0%B9-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%82%D0%BA%D0%B0%D0%B7%D0%B0-%D1%80%D1%83%D1%88%D0%B2%D0%B5%D1%82-%D0%BE%D1%82-2-%D0%B1%D0%BE%D0%BD%D0%B0---%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0-%D0%B8-%D0%BE%D0%B1%D0%B2%D0%B8%D0%BD%D0%B8-%D0%B6%D0%B5%D0%BD%D0%B0%D1%82%D0%B0-%D0%BE%D0%BF%D0%B8%D1%82%D0%B0%D0%BB%D0%B0-news895015.html", "text": "Окръжна прокуратура-Пловдив привлече като обвиняема по бързо производство 40-годишната Г.П., за това, че на 30 декември 2019 г., в гр. Пловдив, е дала подкуп – пари в размер на 2 000 лева, на длъжностно лице, което заема отговорно служебно положение – полицейски орган – инспектор в отдел „Икономическа полиция“ при ОД на МВР-Пловдив, за де не извърши действия по служба - качествена и обективна проверка по преписка за документи престъпления – престъпление по чл. 304а ал. 1 от Наказателния кодекс. Установено е, че на 30 декември 2019 г., обвиняемата Г.П. е била повикана в отдел „Икономическа полиция“ за установяване на факти по преписка на Районна прокуратура-Пловдив, по която се извършва предварителна проверка за документни престъпления. Тя е представила допълнителни документи по случая в найлонов плик, като между два от тях, поставила сумата от 2 000 лева, за да не бъде довършена проверката срещу нея. Служителят на МВР не взел парите и веднага уведомил дежурния разследващ полицай. Обвиняемата Г.П. е задържана за срок от 72 часа с постановление на наблюдаващия прокурор от Окръжна прокуратура - Пловдив. Бързото производство ще приключи в законния срок. Сподели:", "date": "2019.12.31", "title": "Полицай от Пловдив отказа рушвет от 2 бона - прокуратурата задържа и обвини жената, опитала да го подкупи"}
{"url": "https://pik.bg/%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%B8-%D1%83%D1%87%D0%B5%D0%BD%D0%B8-%D0%B8%D0%B7%D0%BF%D1%80%D0%B0%D1%82%D0%B8%D1%85%D0%B0-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%BE-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BC%D1%83-%D0%BF%D1%8A%D1%82-%D1%81%D0%BD%D0%B8%D0%BC%D0%BA%D0%B8-news895026.html", "text": "Видни социалисти изпратиха в столичния храм \"Св. Седмочисленици\" проф. Драго Драганов в последния му път. Историкът почина на 71 години, като до последно той беше един от най-ярките политически коментатори на вестник „Ретро” и агенция ПИК, а читателите с огромен интерес очакваха и следяха задълбочените му проницателни анализи. Напоследък той не се е чувствал добре, не приемал храна и вода, сподели съпругата му, която днес приемаше съболезнования. Сред дошлите да го изпратят бяха Александър Томов, Румен Петков, Янаки Стоилов, Соломон Паси, проф. Искра Баева и много политици и учени. Проф. Драганов е роден на 29 октомври 1948 г. в Плевен. Той беше сред най-изявените преподаватели в Историческия факултет на Софийския университет. Завършил е история в СУ \"Св. Климент Охридски\", бил е асистент в Сектор Нова и съвременна история на Историческия факултет на Софийския университет \"Св. Климент Охридски\" (1974), кандидат на историческите науки (1979), главен асистент (1979). През 1980-1983 г. е преподавател е в Мадридския автономен университет, Испания. Доцент е в Историческия факултет на Софийския университет \"Св. Климент Охридски\" (1984 г.), доктор на историческите науки (1995 г.) и професор от 1996 г. Драгомир Драганов беше народен представител в VII Велико народно събрание и 38-ото Народно събрание. Сподели:", "date": "2019.12.31", "title": "Политици и учени изпратиха проф. Драго Драганов в последния му път (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D1%80%D0%B0%D1%81%D0%B8%D0%BC%D0%B8%D1%80-%D1%80%D0%B0%D0%B9%D0%B4%D0%BE%D0%B2%D1%81%D0%BA%D0%B8-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B1%D1%81%D0%BF-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D0%BE%D1%81%D1%82%D1%8A%D0%BF%D0%B2%D0%B0-%D1%81-%D0%BF%D0%B0%D1%80%D1%82%D0%B8%D1%8F-news893035.html", "text": "- Случи се това, което бе предначертано с възкачването на престола на Корнелия Нинова. БСП започва да изчезва бавно, защото никога не е изпълнявала ролята на истинска опозиционна партия.  Цялата енергия на едните е да свалят Корнелия Нинова, а на другите - да я задържат. И в крайна сметка нищо не остана от самата партия. А всъщност става дума за преследване на благини. Това е като по време на социализма, когато се говореше, че всичко се прави в името на човека, а ние знаехме кой е Човекът.  Ситуацията в БСП е идентична с истерията около избора на Иван Гешев за главен прокурор. Защото скачаха срещу него, защото бил завършил школата в Симеоново. А същите професори, които преподаваха там, работеха и в Софийския университет. А по времето, когато Гешев е учил в него, това училище беше много сериозно. Тези, които скачат срещу него, ми приличат на импотентната вътрешнопартийна опозиция в БСП. - Има двама - трима души, които имат реални качества, но никой не ги допуска. А известните в пространството като вътрешнопартийна опозиция всъщност са лично обидени на Корнелия Нинова. Защото тя им отне финансовия и битовия комфорт. Имаше хора, които се изживяваха като пожизнени сенатори. И сега им е болно, че вече не са такива. Останалите от така наречената опозиция са пухльовци. - Да, много добре даже. Но при положение, че Корнелия Нинова укрепваше партийното поведение на БСП в политическото пространство. Но тя не прави това. Напротив, обезличава БСП. Корнелия Нинова постъпва с партията така, както навремето е постъпвала с \"Техноимпекс\". Тя приватизира БСП. - Не, тя остава и никога няма да си отиде. Ще остане малка стегната партийка с шест човека и половина. Защото тя е инкубаторът, който създаде всички партии в България. Те бяха заченати инвитро от нея. - Не знам. Най-вероятно са насочени към вътрешнопартийната опозиция. Пленумите се занимават само с едно нещо - дали да остане, или да не остане Корнелия Нинова . И с нищо друго. А как ще се докаже честността на избора за председател, питам аз? Въведоха електронните карти. Другите 2/3 от социалистите, които гласуват с хартиени бюлетини, къде ще си дадат гласа?! Хората по малките населени места нямат какво да ядат. Как да дадат по 25 лв. , за да отидат до общинския център, за да гласуват за председател на партията?! - Тя не може да бъде сменена, защото се оказа енергичен лидер, който държи и хляба, и сиренето, и дъската, и ножа. И това си пролича от далаверата с гласуването на партийните субсидии. И без това се говори, че БСП имат пари за партийната телевизия само за два месеца. Ако бяха получили субсидии от 1 лв., трябваше да закрият медията си. Няма обективен контрол върху изразходването на тези средства. - Корнелия Нинова има една единствена цел - да седне на стола на \"Дондуков\" 1. Но това няма да стане. А БСП ще продължи да си вегетира. Сподели:", "date": "2019.12.31", "title": "САМО В ПИК! Красимир Райдовски с разбиващ коментар за БСП: Корнелия Нинова постъпва с партията така, както навремето с \"Техноимпекс\" - приватизира я"}
{"url": "https://pik.bg/%D0%BD%D0%BE%D0%B2%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%B2%D0%B0%D1%80---%D0%B8%D1%81%D0%BA%D0%B0%D1%82-%D0%B8%D0%B7%D0%BA%D0%BB%D1%8E%D1%87%D0%B2%D0%B0%D0%BD%D0%B5-%D0%BD%D0%B0-%D0%B7%D0%B0%D1%81%D0%B0%D0%B4%D0%B8%D1%82%D0%B5-%D0%BE%D1%82-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%8F%D1%82%D0%B0-news894801.html", "text": "Да се премахнат ситуациите, включващи преразглеждане на ситуациите при засади във футбола, това предложение отправи реномираният бивш арбитър Марк Клатенбърг. Британецът, ръководил финал в Шампионската лига и този на Евро 2016 в рамките на месец, е на мнение, че това убива футбола. „Вярвам, че е време да премахнем решенията за засадите от процеса на ВАР – написа Клатенбърг в своя рубрика за „Дейли Мейл“. – Вълнението и духът на играта са в опасност от прецизността на технологията ВАР, когато става дума за засадите. Така че защо да не се върнем към асистент реферите, които вдигат флага за засада и да се придържаме към техните решения?“ Причина за думите на бившия арбитър бе скандалните отсъждания в двубоя „Ливърпул“ – „Уулвърхямптън“. Тимът на Юрген Клоп спечели с 1:0, но гол на Педро Нето бе отменен заради милиметрова засада. При попадението на Садио Мане пък Върджил ван Дайк бе играл с ръка в хода на атаката, но ВАР отсъди…1:0 за „червените“. „Отмененият гол на „Уулвърхамптън“ не мога да коментирам, тъй като не видях ситуацията“, удобно коментира Клоп след успеха. Сподели:", "date": "2019.12.31", "title": "Ново предложение за ВАР - искат изключване на засадите от технологията"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%B2%D0%B5%D1%81%D1%82-%D0%BE%D1%82%D0%BA%D1%80%D0%B8%D1%85%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%BE%D1%82%D0%BE-%D0%BC%D0%BE%D0%BC%D0%B8%D1%87%D0%B5-%D0%BE%D1%82-%D0%BA%D0%B0%D0%BC%D0%B5%D0%BD%D0%BE-news895029.html", "text": "Полицията е открила 17-годишната Михаела Иванова от Каменo, съобщава Нова тв. Към момента от МВР не дават повече подробности. Предстои то да бъде върнато на родителите му. Момичето беше в неизвестност от неделя сутринта. Сподели:", "date": "2019.12.31", "title": "ДОБРА ВЕСТ: Откриха изчезналото момиче от Камено"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D1%82%D1%83%D1%80%D1%81%D0%BA%D0%BE-%D0%BA%D0%B0%D1%84%D0%B5-%D0%B2-%D0%BE%D0%B1%D1%89%D0%B8%D0%BD%D0%B0-%D1%80%D1%83%D0%B5%D0%BD---%D0%BF%D0%BE%D1%85%D0%B2%D0%B0%D0%BB%D0%B8-%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D0%B8-%D0%BE%D0%B1%D1%8F%D0%B2%D0%B8-%D0%BD-news895030.html", "text": "Министър-председателят Бойко Борисов с поредно посещение в навечерието на Нова година. Премиерът, заедно с кмета на Бургас Димитър Николов, посетиха община Руен. \"Трябва да се каже истината - Карадайъ се бори за Вас. Когато стане време за селата, идва и казва какво трябва да се направи. Почти нищо не му отказваме\", обърна се Борисов към кмета на община Руен Исмаил Осман. \"Няма нито един кмет на ДПС, който да не ме е посрещнал и да не ми е казал \"Мерси\". Но Карадайъ много се бори за вас, караме се като счетоводители\", коментира министър-председателят. Срещата с ръководството на община Руен премина в много добро настроение. Премиерът беше посрещнат с турско кафе, а кметът на Руен се оплака от бездействието на АПИ по повод ремонта на пътя през прохода Айтос-Провадия. Борисов обясни, че парите са отпуснати, от АПИ не бездействат, но в момента се извършват поне 10 много важни проекта, а най-важен от всички е проектът за \"Хемус\". \"Неудобна работа е в селата на Нинова и Радев кметът да е от ГЕРБ\", пошегува Борисов. \"Правим ги язовирите. Не бяха пипани. Започнахме от по-големите. Влиза се с водолази\", разкри министър-председателят. \"Яд ме е, че парите са осигурени, но търгът не свършва\", негодува кметът на Руен Исмаил Осман. Премиерът се пошегува, че министърът на финансите Владислав Горанов сега гледа видеото и под него пита колко пари ще трябват за всички ремонти, които кметовете в Руен и околните села искат да бъдат извършени. \"Поех ангажимент пред кмета на Руен Исмаил Осман и жителите на общината, че ще бъдат ускорени дейностите по строително-ремонтните работи на пътя Айтос – Провадия. Проектът се финансира от Оперативна програма „Региони в растеж“ 2014-2020 г. Айтоският проход е най-удобната и бърза връзка за шофьорите от Варненска област с автомагистрала „Тракия“. Кметът Ислаим Осман благодари на правителството, че отпуска средства за ремонти на улици и за изграждане на спортни обекти в населените места в рамките на общината. Само в община Руен с държавни пари са асфалтирани 50 улици\", написа по-късно премиерът Борисов в профила си във Фейсбук. Сподели:", "date": "2019.12.31", "title": "ПЪРВО В ПИК TV: Премиерът Борисов на турско кафе в община Руен - похвали Карадайъ и обяви новина за прохода Айтос-Провадия, кметът се оплака от АПИ (ОБНОВЕНА/СНИМКИ)"}
{"url": "https://pik.bg/%D1%80%D0%B5%D1%81%D1%82%D0%B0%D0%B2%D1%80%D0%B8%D1%80%D0%B0%D1%85%D0%B0-%D0%B7%D0%BD%D0%B0%D0%BC%D0%B5%D1%82%D0%BE-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-news894756.html", "text": "Реставрираха оригинала на знамето на Съединението. Ценната реликва, която се пази повече от половин век в Панагюрище, отново е изложена в експозицията на Историческия музей в града редом с прочутото Панагюрско златно съкровище. В трите съшити парчета плат се крие епохалната история на Съединението на България. За да вдъхне нов живот на някогашната панагюрска гордост и да завещае на идните поколения героичното минало, Елица Цветкова се захваща с неговата реставрация. Работата се оказва тежка, защото всичко се прави на ръка, става бавно и отнема година и половина. „Бялата ивица на знамето е от памучно платно, зелената ивица е от тънък копринен плат, а най-долната, червената ивица е от по-плътен копринен сатен. Изображението на коронован лъв, изправен на задните си крака, е изпълнено с маслени бои. Гледам да реставрирам максимално етично и да възстановя така, че да се подчертае запазеният оригинал”, разказва Цветкова. Знамето за Съединението в Панагюрище е ушито от свещеник. Иван Оряшков го изработва по заръка на брат си, който е един от ръководителите в града на въстанието за обединение на Източна Румелия с Княжество България. Сподели:", "date": "2019.12.31", "title": "Реставрираха знамето на Съединението"}
{"url": "https://pik.bg/%D0%BB%D0%B5%D1%82%D1%8F%D1%89%D0%B0-%D0%B4%D0%B6%D0%B8%D0%B3%D0%B8%D1%82%D0%BA%D0%B0-%D0%BF%D0%BE%D0%BC%D0%B5%D1%82%D0%B5-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-%D0%B2-%D0%B1%D1%83%D1%80%D0%B3%D0%B0%D1%81-news894918.html", "text": "На 30 декември около 23.30 ч. на ул. \"Черно море\" в близост до дом № 32 в Каблешково, лек автомобил \"Пежо 307\" блъска движещия се в дясно по пътното платно в същата посока 43-годишен пешеходец от Каблешково. Пешеходецът е с политравматизъм, счупена дясна подбедрица и фрактура на лявата ключица. Пострадалият е настанен за лечение в отделение «Реанимация» към УМБАЛ – Бургас. Лекият автомобил е управляван от 29-годишна жена от Каблешково и е със софийска регистрация. Инцидентът е предизвикан от движение с несъобразена скорост. 43-годишен пешеходец е пострадал след като е бил блъснат от автомобил в Бургас. Това съобщиха от ОДМВР - Бургас. Сподели:", "date": "2019.12.31", "title": "Летяща джигитка помете пешеходец в Бургас"}
{"url": "https://pik.bg/%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%B8%D1%81%D1%82%D0%B8%D1%82%D0%B5-%D0%BD%D0%B8-%D1%81-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D1%81%D1%80%D0%B5%D1%89%D1%83-%D0%B5%D0%B3%D0%B8%D0%BF%D0%B5%D1%82-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-2019-%D0%B3%D0%BE%D0%B4%D0%B8%D0%BD%D0%B0-news894952.html", "text": "Първата от две контроли между мъжките национални отбори по волейбол на България и Египет ще се проведе днес от 16.00 часа в столичната зала „Христо Ботев“. Контролата е със статут на официален приятелски мач и ще бъде отворен за публика. Втората проверка между двата тима ще е в първия ден на 2020 година, но тя ще бъде закрита. Контролите срещу Египет са част от подготовката на националите ни за участието в предстоящата в Берин олимпийска квалификация от 5 до 10 януари. Волейболистите на България са във втора  група заедно със съставите на Франция, Сърбия и Холандия. В първа група са тимовете на домакините от Германия, Чехия, Белгия и Словения. Първенецът от турнира получава квота за олимпийските игри в Токио 2020. Сподели:", "date": "2019.12.31", "title": "Волейболистите ни с контрола срещу Египет в последния ден на 2019 година"}
{"url": "https://pik.bg/%D0%BC%D0%B5%D0%B6%D0%B4%D1%83-10-%D0%B8-15-%D1%85%D0%B8%D0%BB%D1%8F%D0%B4%D0%B8-%D1%81%D0%B5-%D0%BE%D1%87%D0%B0%D0%BA%D0%B2%D0%B0-%D0%B4%D0%B0-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%82-%D0%BD%D0%BE%D0%B2%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D0%BD%D0%B0-%D0%BF%D0%BB%D0%BE%D1%89%D0%B0%D0%B4-%D0%B1%D0%B0%D1%82%D0%B5%D0%BD%D0%B1%D0%B5%D1%80%D0%B3-news894915.html", "text": "Между 10 и 15 хиляди се очаква да посрещнат Новата година на площад \"Батенберг\" в София. Сцената вече е готова. За сигурността на празника ще се грижат около 300 полицаи. Ще бъдат изградени няколко пропускателни пункта. Няма да се допускат хора с оръжие, стъклени бутилки, пиротехника, както и хора в нетрезво и неадекватно състояние. Градският транспорт, включително и метрото, ще работи през цялата новогодишна нощ. Забранено от няколко дни е паркирането на площад \"Княз Александър I\" и улица \"Дякон Игнатий\" . От 15 `аса днес се спира движението по булевард \"Цар Освободител\". Забраната ще важи до 6 часа сутринта на 1 януари. Сподели:", "date": "2019.12.31", "title": "Между 10 и 15 хиляди се очаква да посрещнат Новата година на площад \"Батенберг\""}
{"url": "https://pik.bg/%D0%BD%D0%B0%D0%BD%D0%BA%D0%BE%D0%B2-%D1%81-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%BF%D0%B5%D1%80%D0%BD%D0%B8%D0%BA---%D0%B5%D1%82%D0%BE-%D0%BA%D0%BE%D0%B3%D0%B0-%D0%BF%D1%80%D0%B8%D0%BA%D0%BB%D1%8E%D1%87%D0%B2%D0%B0%D1%82-%D1%80%D0%B5%D0%BC%D0%BE%D0%BD%D1%82%D0%B8%D1%82%D0%B5-%D0%BD%D0%B0-%D0%BF%D1%80%D0%B5%D1%87%D0%B8%D1%81%D1%82%D0%B2%D0%B0%D1%82%D0%B5%D0%BB%D0%BD%D0%B0%D1%82%D0%B0-%D1%81%D1%82%D0%B0%D0%BD%D1%86%D0%B8%D1%8F-%D0%BD%D1%8F%D0%BC%D0%B0-news895005.html", "text": "Аварийният ремонт на старата пречиствателна станция и водопреносната мрежа в Перник се очаква да приключат до 2 месеца. Това съобщи заместник-министърът на регионалното развитие и благоустройството Николай Нанков в Перник. Ще бъдат изградени нови утаители, нови помпи и нова връзка между старата и новата пречиствателна станция. „Министерският съвет вече отпусна средства за цялостна реконструкция, за да може да гарантираме на перничани, че дори при мъртъв обем на язовир „Студена“, водата ще има всички необходими качества за питейно-битово водоснабдяване“, обясни заместник - министър Нанков. Той подчерта, че аварийният ремонт на пречиствателната станция е продължение на ремонта, започнал преди една година. Със средства от Световната банка са били подменени филтрите на утаителите. Голяма част от предприетите действия са били предвидени да бъдат извършени по големия проект, финансиран с европейски средства, но сега тези дейности ще бъдат извадени от проекта и ще се направят аварийно, за да може перничани да имат подменена ВиК инфраструктура в спешен порядък. „Батановският водопровод“ също ще бъде изключен от големия проект и ще бъде финансиран с отпуснатите 35 млн. лева от правителството. ВиК – Перник трябва да спази ангажиментите си и големият проект - за 120 млн. лева, да бъде реализиран до 2 години, стана ясно от думите на Нанков. След изпълнението му Перник и Радомир ще имат изцяло нови водопроводи, канализация и пречиствателни станции за питейни води. Балансът на водните количества в язовира е ангажимент на други институции, уточни още заместник – регионалният министър. Той призова община Перник максимално бързо да възложи дейностите, начертани в аварийния план за излизане от кризата и да се помисли за по-оптимален режим, защото след първоначално въведения вариант на двукратно спиране на водата, авариите по и без това остарялата ВиК инфраструктура на града са се удвоили. „Едновременно с всички предприети действия по аварийния ремонт, се търсят и нови водоизточници по „Витошкия водосбор“ към язовир „Студена“, допълни Николай Нанков. Той уточни още, че направеният ремонт на стената на язовира е имал за цел да гарантира съществуването му и неговата безопасна експлоатация. По думите му ремонтът е направен изключително качествено при спазване на всички правила и стандарти. По повод предупреждението за намалени водни количества в язовир „Бебреш“, който водоснабдява Ботевград, заместник - министър Нанков подчерта, че към момента няма непосредствена опасност от режим на водата в града и в язовира има вода за около 120 дни, дори без никакъв нов приток. Ситуацията се следи всекидневно от компетентните институции и вече е начертан план за действие, каза Нанков. Няма опасност от въвеждане на воден режим в Шумен и Търговище. Водата в язовир „Тича“ е достатъчна поне за 10 месеца, показват разчетите на ВиК оператора. Проблемът е в неремонтирания повече от 50 години водопровод към двата града. Заместник - министърът съобщи, че ремонтът му е включен в големия воден проект, финансиран с европейски средства и се очаква да се реализира 2020-2021 година. Общо за страната загубите на вода заради остарялата ВиК инфраструктура са средно 59%. В сегашния програмен период 2 млрд лева европейско финансиране са насочени основно към питейно-битовото водоснабдяване – обновяване на водопроводната инфраструктура и ремонт на пречиствателни станции за питейни води, допълни заместник-министър Нанков. Сподели:", "date": "2019.12.31", "title": "Нанков с новини за Перник - ето кога приключват ремонтите на пречиствателната станция. Няма да има воден режим в Ботевград, Шумен и Търговище"}
{"url": "https://pik.bg/%D0%B1%D0%BE%D1%8F%D0%BD-%D1%87%D1%83%D0%BA%D0%BE%D0%B2-%D0%BE%D1%81%D0%BC%D1%8F-%D0%BF%D1%83%D0%B1%D0%BB%D0%B8%D1%87%D0%BD%D0%BE-%D0%BF%D0%B5%D1%80%D0%BC%D0%B0%D0%BD%D0%B5%D0%BD%D1%82%D0%BD%D0%B0%D1%82%D0%B0-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BA%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BD%D0%B0%D1%80%D0%BE%D0%B4-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%8A-news895002.html", "text": "С драмата около водата на Перник имам усещане за нещо Déjà vu в изпълнение на перманентната спасителка на българския народ Нинова. Това написа на страницата си във Фейсбук анализаторът Боян Чуков, коментирайки внезапната загриженост на лидерката на БСП за бедственото безводие в Перник и познатия й трик - да яхва кризисни ситуации, за да набере червени партийни точки. Ето какво написа още Боян Чуков: След като лансираната в политиката от седесара Костов отиде в Перник и се срещна с кмета от БСП, вдигна медиен шум до небесата и призова народът на бунт срещу ГЕРБ и лично срещу Борисов... два часа по-късно същият този кмет изправен до премиера му благодари за 120 млн. лева отпуснати за решаване на водната криза. Не става въпрос, че медийната стратегия на БСП е хаотична. Това е факт, който не го вижда само сектата на Ниновистите. Нинова за пореден път неподготвена иска вот на недоверие на правителството. Едно си баба знае, едно си бае. Преди време Нинова вдигна огромен шум около историята с ЧЕЗ. Назначиха даже парламентарна комисия начело с Жельо Бойчев. Пак вот на недоверие, пак ще сваляме правителството. Пак медиен шум до небесата. И изведнъж... всичко стихна мигновено, като отрязано с нож. След което Жельо Бойчев се „разсърди“ и стана много пасивен за разлика от преди драмата с ЧЕЗ. Защо ли? Той имаше вид на измамен от своите „другари“... другар. Честността краси човека. Трогателната наивност не го загрозява. Нека през 2020 г. бъдем красиви защото сме честни, но и по-малко наивни! Защото това да си постоянно наивен не те прави грозен, но е признак за не особено умен човек. Жокер: Нищо не сплотява така политиците от различните цветове както търговете и задкулисните парични потоци на олигарсите, в които те се „чипуркат“ заедно. Сподели:", "date": "2019.12.31", "title": "Боян Чуков осмя публично \"перманентната спасителка на българския народ Нинова\": За пореден път неподготвена иска вот на недоверие на правителството. Едно си баба знае, едно си бае"}
{"url": "https://pik.bg/%D0%B4%D0%B5%D0%BD-%D0%BF%D1%80%D0%B5%D0%B4%D0%B8-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%B4%D0%BE%D0%BB%D0%BD%D0%B0-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%8F-news894928.html", "text": "На 30.12.2019 г. в 10:16 часа в ОЦ при РДПБЗН – Плевен е получено съобщение за пожар в къща, в гр. Долна Митрополия, област Плевен. Произшествието е ликвидирано с един пожарен автомобил. Загинала е жена на 85 г. Унищожена е дървена ламперия - 1 кв. м. На 30.12.2019 г. в 01:26 часа в ОЦ при РДПБЗН – Плевен е получено съобщение за пожар и в павилион за бързо хранене, в гр. Кнежа, област Плевен. Произшествието е ликвидирано с един пожарен автомобил от РСПБЗН - Кнежа. Опушени са стени - 40 кв. м., бяла, черна и компютърна техника – 1 бр. Сподели:", "date": "2019.12.31", "title": "Ден преди Нова година: Жена загина при пожар в Долна Митрополия"}
{"url": "https://pik.bg/30-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D1%80%D0%B5%D0%B1%D0%B8-%D0%B6%D0%B5%D0%BD%D0%B0-%D0%B2-%D1%88%D1%83%D0%BC%D0%B5%D0%BD-news895040.html", "text": "Скандалът между двамата възникнал малко преди 23 часа в жилище в Шумен. Мъжът нанесъл удари в областта на лицето на жената. Оказана й е медицинска помощ, той е задържан за срок до 24 часа в РУ- Шумен. За извършено престъпление по чл. 129 ал. 1 от НК е образувано досъдебно производство. 30-годишен местен жител е задържан в полицейското управление след като нанесъл побой на 44-годишна жена. Това съобщиха от ОДМВР-Шумен. Сподели:", "date": "2019.12.31", "title": "30-годишен преби жена в Шумен"}
{"url": "https://pik.bg/%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0%D1%82%D0%B0-%D0%BC%D0%B8%D1%85%D0%B0%D0%B5%D0%BB%D0%B0-%D0%BE%D1%82-%D0%BA%D0%B0%D0%BC%D0%B5%D0%BD%D0%BE-%D0%B2%D0%B8%D0%B4%D1%8F%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B1%D0%B0%D1%89%D0%B0-%D0%B9-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD-%D1%87%D0%B5-%D0%B5-%D1%81%D1%82%D0%B0%D0%BD%D0%B0%D0%BB%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%82%D1%80%D0%B0-news894906.html", "text": "Семейството на 17-годишната Михаела от Камено повече от денонощие моли горещо Бога да им върне детето живо и здраво. Красивата ученичка е излязла от дома си вчера около 9 часа сутринта и близките й не могат да се свържат с нея. Тя е облечена с тютюнево зелено яке с качулка, черен анцуг, черни маратонки, с розов куфар на колелца и раница. Откакто е започнало издирването, бащата на Михаела - Янко Иванов, получава сигнали от различни хора, че са забелязали дъщеря му. Имал е обаждане, че Михаела е забелязана в метрото в столичния ж. к. \"Люлин\", както и, че е вървяла по пътя между село Тополи и Варна преди около 2 часа снощи, съобщава \"Флагман\". \"Искам само детето да си дойде у дома. Различни хора ми подават информация, аз я предавам на полицията и търсят момичето. Жената от Варна каза, че е изглеждала точно така, имала е розов куфар с колелца. Моля се само да е добре и да се обади, дори няма да съм ядосан, че избяга\", каза Янко Иванов. Той е получил информация, че дъщеря му е имала гадже от скоро с прякор Чарли, но не знае повече подробности за него. Бащата се съмнява, че дъщеря му може да е станала жертва на трафик, тъй като наскоро нейната приятелка - другата Михаела, след като няколко пъти бягала от дома си, накрая се чуло, че е заминала за Германия. \"Ужасен съм, дано детето ми е добре и се моля, искам повече от всичко да се прибере\", каза през сълзи Янко Иванов. Ако разполагате с информация за местонахождението ѝ, можете да се обадите в най-близкото управление на полицията или на баща ѝ, на телефон: 0879243286 Сподели:", "date": "2019.12.31", "title": "Изчезналата Михаела от Камено видяна във Варна? Баща й притеснен, че е станала жертва на трафик"}
{"url": "https://pik.bg/%D0%B5%D1%82%D0%BE-%D0%B3%D0%BE-%D1%80%D0%B0%D0%B7%D0%BF%D0%B8%D1%81%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D1%81%D0%BE%D1%84%D0%B8%D1%8F-%D0%B2-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BD%D0%BE%D1%89-news894800.html", "text": "С цел осигуряване на транспортното обслужване на столичани и гостите на София през новогодишната нощ част от обществения транспорт ще се движи и през нощта, съобщиха от Столична община. На 31.12.2019 г. срещу 01.01.2020 г. ще се движат през нощта трамваите обслужващи линии 5, 7,8,12, 18, 20, 22,тролейбуси номера 1, 2, 4, както автобусите от линии 83, 102, 85, 285 и 310, 213. На 01.01.2020 г. (нощта на 31.12.2019 г. срещу 01.01.2020 год.) нощните автобусни линии № N1, N2, N3 и N4: ще се движат по променени маршрути както следва: – N1 (в посока ж.к. „Младост 4“): от бул. „Тодор Александров” (площад „Независимост”) по бул. „Княз Александър Дондуков”, надясно по бул. „Васил Левски” и по бул. „Цар Освободител” по маршрута двупосочно; За линията се закриват спирки: – двупосочна за прекачване с кодове 6435, 6436, 6455 и 6468 „Площад Княз Александър I”; – с код 6457 „Ул. Париж”;- с код 6456 „Ул. 6-ти септември”. – N2 (в посока Студентски град): от бул. „Тодор Александров” (площад „Независимост”), по бул. „Княз Александър Дондуков”, надясно по бул. „Васил Левски” и по маршрута двупосочно. За линията се закриват спирки: – двупосочна за прекачване с кодове 6435, 6436, 6455 и 6468 „Площад Княз Александър I”; с код 6457 „Ул. Париж”;- с код 6456 „Ул. 6-ти септември”. – N3 (в посока автостанция „Изток“): от бул. „Тодор Александров” (площад „Независимост”) по бул. „Княз Александър Дондуков” и след кръстовището с бул. „Васил Левски” направо по маршрута до автостанция „Изток“ двупосочно. За линията се закриват спирки: – двупосочна за прекачване с кодове 6435, 6436, 6455 и 6468 „Площад Княз Александър I”; – с код 6457 „Ул. Париж”; с код 6456 „Ул. 6-ти септември” – двупосочна с кодове 6439 и 6440 „Площад Св. Александър Невски”; с код 1241 „Площад Паметник Левски”; с код 2012 „Ул. Кракра”. – N4 (в посока ж.к. „Дружба 2“): от бул. „Тодор Александров” (площад „Независимост”) по бул. „Княз Александър Дондуков”, надясно по бул. „Васил Левски” и наляво по бул. „Янко Сакъзов” по маршрута двупосочно. За линията се закриват спирки: – двупосочна за прекачване с кодове 6435, 6436, 6455 и 6468 „Площад Княз Александър I”; с код 6457 „Ул. Париж”; с код 6456 „Ул. 6-ти септември”; двупосочна с кодове 6439 и 6440 „Площад Св. Александър Невски Линиите ще спират на съществуващите трамвайни и автобусни спирки в променените участъци на маршрутите и на временна двупосочна спирка за прекачване на бул. „Княз Александър Дондуков” при ул. „Сердика”. През нощта на 31.12.2019 г. срещу 01.01.2020 г. ще работи и столичното метро като интервалите на движение ще бъдат както следва: – маршрут МС „Младост 1“ – МС „Витоша“; – маршрут МС „Младост 1“ – МС „Бизнес парк София“; – маршрут МС „Младост 1“ – МС „Летище София“. Сподели:", "date": "2019.12.31", "title": "Ето го разписанието на градския транспорт в София в новогодишната нощ"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BA%D0%BE%D0%BB%D0%B0-%D0%BF%D1%80%D0%B5%D0%B3%D0%B0%D0%B7%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B2-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-news894919.html", "text": "Българин загина в Нова Зеландия, след като бе блъснат от кола, съобщи електронното издание NZ City, цитирано от БТА. Злополуката станала в петък вечерта . 44-годишният Николай Андреев, който работел във винения сектор в областта Марлборо, бил блъснат от кола на улица в град Бленъм. На водача на автомобила, 29-годишен местен жител, са повдигнати обвинения в опасно шофиране, причинило смърт . Сподели:", "date": "2019.12.31", "title": "ТРАГЕДИЯ! Кола прегази българин в Нова Зеландия"}
{"url": "https://pik.bg/%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%BB%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D1%81%D1%8A%D0%B4%D1%8A%D1%82-%D1%80%D0%B5%D1%88%D0%B0%D0%B2%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D0%BA%D0%B0%D1%81%D0%BF%D1%8A%D1%80-%D1%83%D0%B1%D0%B8%D0%B5%D1%86%D0%B0-%D0%BE%D1%82-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-news894925.html", "text": "23-годишният Румен Александров - Каспър, който уби свой съсед в квартал \"Столипиново\" на 21 декември, се изправя отново пред съда. Прокуратурата в Пловдив е депозирала протест срещу наложената мярка за неотклонение спрямо Александров „парична гаранция” в размер на 5 хиляди лева. Държавното обвинение настоява за постоянен арест спрямо Каспър. Днес магистратите от Апелативен съд ще решат окончателно съдбата на младия мъж. Припомняме, че Александров посегнал на съседа си Митко Иванов/26/ заради своя любовница. Каспър е женен, но от доста време имал паралелна връзка с млада жена от дюнера, в който преди време работел. Митко Иванов живеел и работел в чужбина, преди дни си дошъл за празниците. Успял да се срещне с доста приятели, излизал с различни компании. До ушите на на Александров стигнала информация, че Митко флиртува с любовницата му и той се ядосал. Отишъл да търси сметка на съперника си и избухнал скандал. Словесната разправия преминала във физически сблъсък, Каспър извадил нож и намушкал конкурента си. Митко издъхнал преди линейката да дойде. 24-годишният убиец се опитал да избяга, но полицаите от Шесто районно реагирали светкавично и го задържали. Сподели:", "date": "2019.12.31", "title": "Ще остане ли в ареста? Съдът решава съдбата на Каспър, убиеца от Столипиново"}
{"url": "https://pik.bg/%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%BE%D1%82-%D1%84%D0%B8%D0%BB%D0%BC%D0%B0-%D0%B6%D0%BE%D0%BA%D0%B5%D1%80%D0%B0-%D1%81%D1%82%D0%B0%D0%BD%D0%B0-%D0%BB%D0%B8%D1%87%D0%BD%D0%BE%D1%81%D1%82-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%BD%D0%B0-%D1%80%D0%B5%D1%82%D0%B0-news894808.html", "text": "2019 година ще завърши добре за Хоакин Финикс. Актьорът, който тази година смая публиката с играта си във филма \"Жокера\", беше удостоен с наградата \"Личност на годината\" на природозащитната организация PETA. Финикс, който се отказва от всички животински продукти, когато е още на 3 години, е защитник на правата на животните от дълго време. Той наскоро се появи и като лице на PETA по билбордове на Таймс Скуеър, а призивът му беше за забрана използването на животни в пътуващите циркове. Актьорът също така е продуцент и на документалния филм \"The Animal People\", в който активисти се изправят срещу интересите на бизнесите, които търгуват с месо. Партньорството му с PETA включва и кампании срещу използването на кучешка кожа, риболов на екзотични риби, както и огромният бизнес с пуешко месо. \"Хоакин Финикс никога не пропуска възможността да насочи прожекторите от себе си към състоянието на животните и дава чудесен пример за веганите по света\", казва в изявление президентът на PETA Ингрид Нюркърк. Финикс се присъединява към доста известна компания като носител на титлата \"Личност на годината\". Преди него с нея са били удостоени папа Франциск, Опра Уинфри, Анджелика Хюстън, Оливия Мън, Ева Мендес и Алисия Силвърстоун. Всички те са работили заедно с PETA за да насочат вниманието на общността към жестокостта към животните в модната индустрия. Сподели:", "date": "2019.12.31", "title": "Актьорът от филма \"Жокера\" стана \"Личност на годината\" на РЕТА"}
{"url": "https://pik.bg/%D1%83%D1%87%D0%B5%D0%BD%D0%B8%D0%BA-%D0%BD%D0%B0%D0%BC%D0%B5%D1%80%D0%B8-%D0%BF%D0%BE%D1%80%D1%82%D0%BC%D0%BE%D0%BD%D0%B5-%D1%81-%D0%BC%D0%BD%D0%BE%D0%B3%D0%BE-%D0%BF%D0%B0%D1%80%D0%B8-%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%B8-%D0%B3%D0%BE-%D0%B2%D1%8A%D1%80%D0%BD%D0%B0-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D0%BC%D1%83-news894805.html", "text": "Ученик от гимназията в Мадан намери портмоне с пари и документи и го върна на притежателя, съобщиха жители на миньорския град, цитирани от БТА. Портфейл с неколкостотин лева в брой и дебитни карти е открит от 16-годишния Филип Чукаров. Момчето забелязало портмонето на улицата пред дома си и веднага съобщило в полицията. До пристигането на полицаите, ученикът дори не отворил портфейла. Оказало се, че е изгубен от миньор, живеещ в квартала. Той благодарил на момчето за почтената постъпка. Филип е шампион по бойни спортове и плуване. Сподели:", "date": "2019.12.31", "title": "Ученик намери портмоне с много пари и документи и го върна на собственика му"}
{"url": "https://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81%D0%B5-%D1%81%D1%8A%D0%B1%D0%B8%D1%80%D0%B0-%D0%B2-%D1%81%D0%BE%D1%84%D0%B8%D1%8F-%D0%BD%D0%B0-%D0%B9%D0%BE%D1%80%D0%B4%D0%B0%D0%BD%D0%BE%D0%B2%D0%B4%D0%B5%D0%BD-%D0%B7%D0%B0-%D0%BD%D0%BE%D0%B2%D0%B8%D1%8F-%D0%BF%D0%BE%D0%BB%D1%83%D1%81%D0%B5%D0%B7%D0%BE%D0%BD-news894806.html", "text": "Шампионът Лудогорец започва подготовка за пролетния футболен сезон на 6 януари (Йордановден) догодина. Футболистите се събират на лагер в столичния комплекс \"Царско село\", предава БНР. На следващия ден ръководството на клуба официално ще представи новият треньор Павел Върба и неговия екип. Два дни по-рано чешкият специалист с екипа си ще посети Разград, където ще разгледа клубната база. На брифинга в София ръководството на Лудогорец ще представи също така плана за зимната подготовка, както и подробности за контролните мачове, които отборът ще изиграе по време на лагера в Турция. Сподели:", "date": "2019.12.31", "title": "Лудогорец се събира в София на Йордановден за новия полусезон"}
{"url": "https://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%D0%BF%D0%BE%D1%80%D1%83%D0%B3%D0%B0%D1%85%D0%B0-%D0%BF%D0%B0%D0%BC%D0%B5%D1%82%D0%BD%D0%B0%D1%82%D0%B0-%D0%BF%D0%BB%D0%BE%D1%87%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B2-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news894723.html", "text": "Неизвестни до момента вандали са изпотрошили паметната плоча на Васил Левски в Септември. За случилото се алармира местният съветник Кузо Божинов от ВМРО. Той съобщи още, че е подаден и сигнал до полицията, но извършителите засега не са открити, съобщава \"Марица\". \"Преди настъпващите празници безродни скотове поругаха плочата на Апостола в Септември. Плочата беше поставена от кмета Рачев, а ние от ВМРО оцветихме около нея в цветовете на нашия трибагреник. Извършителите са не хора, а долни отрепки не заслужаващи милост\", написа в социалните мрежи Божинов. Мемориалният знак бе поставен през есента на 2015 година. За негово място е избран някогашен хан, запазен и до днес, където Левски е отсядал. Там е основан и местният революционен комитет. Сподели:", "date": "2019.12.31", "title": "Вандали поругаха паметната плоча на Левски в Септември"}
{"url": "https://pik.bg/%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%BD%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8-%D0%B8%D0%B3%D1%80%D0%B0%D1%8F%D1%82-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D1%81-%D0%B5%D0%B3%D0%B8%D0%BF%D0%B5%D1%82-%D1%87%D0%B0%D1%81%D0%BE%D0%B2%D0%B5-%D0%BF%D1%80%D0%B5%D0%B4%D0%B8-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news894810.html", "text": "Първият двубой от серията от две контроли между мъжките национални отбори на България и Египет е със статут на официален приятелски мач и ще бъде отворен за публика и журналисти. Срещата е на 31 декември (вторник) от 15:00 часа в столичната зала „Христо Ботев“. Контролите с Египет са част от подготовката на родните национали, които са водени от селекционера Силвано Пранди, за участието им в предстоящата в Берлин олимпийска квалификация (5-10 януари). Волейболистите на България са в група „В“ заедно с отборите на Франция, Сърбия и Холандия. В другата група „А“ са тимовете на домакините от Германия, Чехия, Белгия и Словения. Първенецът от турнира получава квота за олимпийските игри в Токио 2020. Сподели:", "date": "2019.12.31", "title": "Волейболните национали играят контрола с Египет часове преди Нова година"}
{"url": "https://pik.bg/%D0%B0%D0%BA%D1%86%D0%B8%D1%8F-%D0%BC%D0%BE%D1%80%D0%B0%D0%BB%D0%BD%D0%B0-%D0%B4%D0%B5%D0%B7%D0%B8%D0%BD%D1%84%D0%B5%D0%BA%D1%86%D0%B8%D1%8F-%D0%B7%D0%B0%D0%B3%D0%B0%D1%81%D0%B5%D1%82%D0%B5-%D1%82%D0%B5%D0%BB%D0%B5%D0%B2%D0%B8%D0%B7%D0%BE%D1%80%D0%B8%D1%82%D0%B5-%D0%B2-2350-%D1%87---%D0%BD%D0%B5%D0%BA%D0%B0-%D0%BD%D0%B5-%D0%BF%D0%BE%D0%B7%D0%B2%D0%BE%D0%BB%D0%B8%D0%BC-%D0%BD%D0%B0-%D1%80%D0%B0%D0%B4%D0%B5%D0%B2-%D0%B4%D0%B0-%D1%82%D1%80-news895038.html", "text": "Песни, танци, спортни спектакли, питки, литургии и всенародно веселие. Така посрещат хиляди хора в източна България от сутринта премиера Бойко Борисов и му благодарят - за пътищата, детските градини, площадките, спортните зали, пречиствателните станции, църквите и ремонтираните училища. Един през друг се надпреварват да кажат - кой чакал 40 години ремонт на онези дупки, кой 50 години нова камбана или класна стая... Днес в Руен, Камено, Айтос, Поморие, Бургас... Вчера в Благоевград, вдругиден - навсякъде. Навсякъде, където обиколи тази година Борисов му благодарят, че само за няколко лета вече има видима промяна във всяко българско селце и град. А той само повтаря: \"На Господ благодарете и не забравяйте църквите, без Господ нищо не може\". И така ми се прииска в този момент и президентът Румен Радев да го чуе, да види тези български деца, да им се зарадва. Да стане навръх Нова година някакво чудо и този човек най-сетне да види истинската България, талантливите ни деца, добрите селяни в новия им храм, гордите граждани в новата им спортна зала, спретнатите в носии баби с техните хора и народни песни... Да се зарадва най-сетне и той на тези хора и да помисли поне веднъж за тях, а не за себе си. Поне на Нова година Румен Радев да забрави болната си политическа амбиция, заради която го гори и разяжда невиждана злоба. Злоба и жажда за власт, която до такава степен е завладяла ума му, че откакто е президент всеки път дори на Нова година проклина народа и родината си със злокобни заклинания. Но знам, че речта му за довечера е вече отдавна готова на запис, а той е отлетял с Деси Радева за Виена. И знам, че това новогодишно чудо няма как да се случи, защото той е напуснал за празниците омразното му \"блато\" България и народа, на който е вечно сърдит, че не провижда в него някакъв месия... Затова и тази година отново родината ни ще бъде прокълната от устата на президента, който уж трябва да обединява народа. Пак ще ни говори за огромна криза, за корупция и несправедливост, за ниски доходи и бедност, за политическа несъстоятелност на управляващите, за слаби икономически резултати. Ей така, на едро, без да посочи дори един факт или число. Не за друго, а защото те говорят обратното на него... Затова по-добре в 23,50 ч. да загасим телевизорите и радиоприемниците и да направим всеобща акция \"Морална дезинфекция\". Поне в тези кратки мигове на прага на новата година да не позволим семействата и домовете ни да бъдат ранени от омразата на този човек и да не позволим умовете ни да се отровят от злокобните заклинания, с които Радев проклина България! Сподели:", "date": "2019.12.31", "title": "АКЦИЯ \"МОРАЛНА ДЕЗИНФЕКЦИЯ\": Загасете телевизорите в 23,50 ч. - нека не позволим на Радев да трови България със злокобни заклинания!"}
{"url": "https://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B7%D0%B0%D0%B1%D0%B5%D0%BB%D1%8F%D0%B7%D0%B0%D1%85%D0%B0-%D0%BA%D0%BE%D1%81%D0%B0%D1%82%D0%BA%D0%B8-%D0%B2-%D0%BC%D0%B5%D1%81%D0%B8%D0%BD%D1%81%D0%BA%D0%B8%D1%8F-%D0%BF%D1%80%D0%BE%D0%BB%D0%B8%D0%B2-news894728.html", "text": "Група от три косатки беше забелязана за пръв път в Месинския пролив, разделящ италианския полуостров от Сицилия, предаде \"Франс прес\". Групата е същата, която е била видяна преди няколко дни в близост до пристанището на Генуа, което означава, че е изминала около 800 километра за една седмица. Косатките са били забелязани от спортния риболовец Симоне Вартули, който плавал с лодка в пролива. \"Отначало се изплаших, защото това са огромни животни, призна 25-годишният италианец. Но успях да прекарам с групата около час, като накрая се доближих до нея на около 1 метър!\" Появяването на морските бозайници в този район може да им създаде проблеми заради интензивния морски трафик в пролива, предупреждават морски биолози. Сподели:", "date": "2019.12.31", "title": "За първи път забелязаха косатки в Месинския пролив"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D0%BE%D1%84%D0%B8%D1%8F-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news894939.html", "text": "19-годишен младеж загина на място, след като управляваният от него автомобил се удари в спрял автобус на градския транспорт на столичното Околовръстно шосе. Сигналът за инцидента е постъпил около 8:40 ч. тази сутрин. Автобусът по линия 111 е бил спрян за проверка при Суходол и в него не е имало пътници. При катастрофата няма други пострадали хора. Към момента не са ясни причините за произшествието. Пътното платно е разчистено и към 9:40 ч. движението се осъществява нормално. Сподели:", "date": "2019.12.31", "title": "ИЗВЪНРЕДНО: Тежка катастрофа в София, има загинал"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA---%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B4%D0%B5%D0%BD-%D0%BE%D1%82-2019-news894901.html", "text": "Ако вечерта ви предстои тържество заради семеен празник, не се натоварвайте с много работа. Ще осъзнаете, че месецът е бил успешна за вас, но ви се струва, че трудностите и проблемите ви предстоят. Замислете се за дългосрочните си и за непосредствените цели. Посрещнете новата 2020 година! Бързо и с лекота ще се справите с обичайните си служебни задължения. Предстои ви успешна работа и заслужени бъдещи финансови постъпления. Не бъдете дистанцирани при общуването с вашите колеги. Не провокирайте загуби, само защото нещо друго, несвързано със служебните ви задължения, занимава мислите ви. Весело посрещане на Новата 2020 година. Ако имате време сутринта се разходете в парка, за да се порадвате на красотата на природата. Не бързайте да попълвате финансови договори, ако не сте съгласни с вашия дял участие. Бъдете гъвкави и ако трябва се откажете от планираната сделка, която имате желание да сключите в началото на другия месец. Подгответе се да посрещнете Новата 2020 година! Не се надявайте на новина за очакваните с нетърпение финансови постъпления. Нови предложения за работа ще ви изненадат приятно и ще погъделичкат самочувствието ви. Ако действате прибързано скоро може да съжалявате, че сте напуснали добре платената си работа.  Посрещнете с доволство Новата 2020 година! Не бива да допускате финансови загуби заради проява на прекалена доверчивост. Планираните разговори може да се окажат ненужни, ако не сте готови за компромис в обмисляните начинания. Тези от вас, които са на ръководен пост, да не проявяват агресия към подчинените си. Весело посрещане на Новата 2020 година! Имате чувството, че са ви натоварили нарочно с непосилни служебни задължения. Ако насочите силите в изпълнението на задачите си на работното си място, ще се справите. В разсеяността сте способни на грешки, които ще се отразят на авторитета ви като професионалисти. Посрещнете с добро настроение Новата 2020 година! Срещате сериозни трудности в общуването. Променете подхода си към вашите колеги. Причината е във вашата прибързаност и необмислените ви приказки, с които сте ги засегнали. Рискувате да се лишите от подкрепа. Не сте доволни, че ви възлагат задачи, които не са ви приятни, но трябва да ги приемете и завършите до края на работния ден. Подгответе се да посрещнете Новата 2020 година! Справяте се със успешно със служебните си задачи. Отдавна се надявате да разкриете нови възможности за професионална изява и очаквате пари, които дълго не ви превеждат.  Овладейте емоцията си, защото може да ви попречи да вземете правилно решение и да предизвика неочаквано вместо успех, провалът ви. Посрещнете с приятна компания Новата 2020 година! Въпреки че сте готови да се изолирате от света, запознанства ще се превърнат в основата на бъдещи делови партньорства. Денят е благоприятен за начало на ремонт на офиса ви. Предпазвайте се да не изпаднете във финансови затруднения. Ако се занимавате с частен бизнес, успехът ще бъде с вас. С радост посрещнете Новата 2020 година! Не взимайте заеми, а ограничете разходите си. Трудности по вашия път няма да липсват. Част от тях са свързани с новите ви познати. Бъдете готови да отхвърлите неотложните служебни задачи. Не се включвайте в инвестиции, които са ви предложени в този ден, защото късметът изобщо не е на ваша страна и ще се провалите. Посрещнете със самочувствие Новата 2020 година. Бъдете внимателни във всичко, което предприемате на работното си място и не разчитайте на късмета си. Не взимайте прибързани и необмислени решения в края на месеца. Получавате предложения, които не са във ваша полза, но ще се наложи да се примирите и да ги приемете. Не бива импулсивно да пристъпвате към решение за смяна на работата си. Посрещнете Новата 2020 година, подвластна на управителя на вашия знак, Уран. Може да ви изнудват да помогнете на ваши приятели с пари, без те да са ви ги поискали лично. В никакъв случай не давайте заеми! Начинанията са нежелателни. Не надскачайте вашите възможности и не отлагайте важните разговори, въпреки че ще са трудни и без шанс да постигнете компромис. Весело посрещане на Новата 2020 година! Сподели:", "date": "2019.12.31", "title": "САМО В ПИК - ХОРОСКОПЪТ НА АЛЕНА: Ето какво вещаят звездите в последния ден от 2019"}
{"url": "https://pik.bg/%D0%B2%D0%B8%D0%B6%D0%B4%D0%B0-%D1%81%D0%B5-%D0%BA%D1%80%D0%B0%D1%8F%D1%82-%D0%BD%D0%B0-%D1%81%D1%83%D1%88%D0%B0%D1%82%D0%B0---%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0%D0%BD%D0%BA%D0%BE%D0%B2-%D1%83%D1%81%D0%BF%D0%BE%D0%BA%D0%BE%D0%B8-%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%B8-%D0%B2%D0%BE%D0%B4%D0%B0-%D1%89%D0%B5-%D0%B8%D0%BC%D0%B0-%D0%BD%D0%B8%D0%B5-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D0%BC%D0%B5-%D1%82%D0%BE-news894912.html", "text": "От вчера започна аварийния ремонт на пречиствателната станция. Поставят се нови филтри, отделени средства за цялостната реконструкция на съоръжението, за да може да се гарантира на перничани, че дори при мъртъв обем водата ще има всички качества на чиста питейна вода. Това заяви пред БНТ зам.-министърът на регионалното развитие и благоустройството, който от дни е \"на терен\" в Перник и следи изпълнението на спешните мерки във връзка с водната криза в града. \"В момента има сключен договор между ВиК - Перник и МОСВ, но, някои от дейностите ще бъдат извадени от проекта и ще бъдат извършени по спешен, авариен порядък\", допълни той. \"От въвеждането на водния режим авариите се удвоиха, дори утроиха. Самият режим със спиране и пускане на вода наруши в пъти остарялата инфраструктура на ВиК, която не е ремонтирана близо 60 години. Община Перник трябва максимално бързо да възложи дейностите по ремонта на водопреносната мрежа\", отбеляза Нанков. Според него големият проект ще се реализира минимум две години, всички останали аварийни дейности ще приключат до 2 месеца: \"Работи се по търсене на нови водоизточници по Витошкия водосбор към язовир \"Студена\". Може би трябва ръководството на ВиК - Перник да обмислят вариант за по-оптимален режим, за да може до пролетта да се задържи подаването на чиста питейна вода за Перник\". Зам.-министър Нанков заяви, че балансът на водните количества в язовира е ангажимент на \"Басейнова дирекция\". \"Подобен казус има с язовир \"Бебреш\" и Ботевград. От там е предупредено за намалени водни количества, начерта се съответно и план. Трябва да успокоим жителите на Ботевград, че има наличност на вода за 120 дни\", заяви Нанков. Запитан как ще коментира поискания от опозицията вот на недоверие заради водната криза в Перник, Николай Нанков отговори: \"Право на опозицията е да внася вот на недоверие по отделни теми. Нищо лошо в него. ние имаме аргументи по темата. По отношение на отговорността - хубаво е, че компетентните органи влязоха и в общината, и в отделни институции, за да се установи изцяло генезиса на проблема. Но не искайте от мен да говоря от името на други органи и институции. Един факт само да спомена - по отношение на стената на язовира. Без ремонт на тази стена нямаше да има въобще вода за Перник. Направи се изключително качествен ремонт на стената с евросредства. Така че - вода за Перник ще има, ние гарантираме това\". Сподели:", "date": "2019.12.31", "title": "ВИЖДА СЕ КРАЯТ НА СУШАТА - Николай Нанков успокои перничани: Вода ще има, ние гарантираме това"}
{"url": "https://pik.bg/%D1%83%D0%B4%D0%B0%D1%80-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%B0-%D0%B2%D0%B0%D0%BB%D1%83%D1%82%D0%B0-%D0%B7%D0%B0-%D0%B1%D0%BB%D0%B8%D0%B7%D0%BE-90-000-%D0%BB%D0%B5%D0%B2%D0%B0-news894933.html", "text": "Недекларирана валута с левова равностойност 88 709 лева откриха митнически служители при две отделни проверки на Митнически пункт Летище София-пътници и Митнически пункт Малко Търново през последните дни. Това съобщиха от Агенция \"Митници\". В първия случай, на 29 декември 2019 г. на МП Летище София - пътници, Терминал 2, митнически служители от Териториална дирекция Югозападна откриват при митническа проверка недекларирани 31 000 евро и 400 щатски долара в ръчната чанта на пътник, пристигащ с полет от Турция, който преминава през зелен коридор – „Нищо за деклариране“. Недекларираната валута с левова равностойност 61 338 лв. е задържана. Срещу нарушителя - израелски гражданин е съставен акт за установеното нарушение на Валутния закон. Други недекларирани 13 655 евро и 2140 турски лири са открити от митнически служители от Териториална дирекция Южна морска в дрехите на турски гражданин, влизащ в страната от Турция с лек автомобил през МП Малко Търново. На българския митнически пункт той е заявил, че няма нищо за деклариране. При извършената съвместна проверка от митническите и гранични служители и личен преглед на пътника, в джобове в дрехите му е открита недекларираната валута в евро и турски лири, в различни купюри, с левова равностойност 27 371 лв. Контрабандната валута е иззета и по случая също е съставен акт за административно нарушение. Агенция „Митници“ напомня на пътуващите, че всяко физическо лице, което влиза или напуска територията на Европейския съюз и пренася парични средства в размер на 10 000 евро или повече, следва задължително да декларира тази сума пред митническите власти, съгласно разпоредбите на Валутния закон. Сподели:", "date": "2019.12.31", "title": "УДАР: Митничари задържаха контрабандна валута за близо 90 000 лева"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-55-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BD%D0%B0-%D0%BA%D0%B0%D0%BC%D1%87%D0%B0%D1%82%D0%BA%D0%B0-news894887.html", "text": "Земетресение с магнитуд 5.5 по скалата на Рихтер е било регистрирано в източната част на Камчатка, съобщава „Интерфакс”, като се позовава на Камчатския филиал на Единната геофизична служба на Руската академия на науките. Според данните, епицентърът на труса е бил на 136 километра от районния център Уст-Камчатск, като точката на сеизмична дейност е била на дълбочина 100 км. В населените пунктове трусът не е бил усетен. Няма данни за пострадали и разрушения, съобщиха от Главното управление на Министерството на извънредните ситуации на Камчатския край. . Сподели:", "date": "2019.12.31", "title": "Земетресение с магнитуд 5.5 по Рихтер бе регистрирано на Камчатка"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%B2%D0%B8-%D0%B7%D0%B0-%D1%8F%D0%BD%D1%83%D0%B0%D1%80%D0%B8-news894751.html", "text": "Звездната карта показва, че през първия месец на новата 2020-а година ще трябва да балансираме своите емоции. Това ще е важно, за да успеем да предотвратим проблеми в различни области на живота. Ще трябва да намерим верния път за комуникация с другите. През януари ще можем да намерим и решение на някои финансови въпроси, които ни вълнуват. Повече за това какво ви очаква според зодията през януари, вижте в женския ни хороскоп. Годината може да започне с някои трудности в професионален план. Настоящата ситуация ще ви принуди бързо да се адаптирате към промените. Напрежението ви може да се повиши от това, че трябва да следвате определени норми и силното ви желание да намерите своето собствено място в живота. Ще търсите утеха в срещите с приятели, любовта, а вниманието ви ще привличат мъже, които изглеждат добре. Януари е подходящ за усвояване на нови познания. Някои от вас може да се запишат на курс по език, да имат успешно следване. Ако сте решили да смените работата си, ще има интересни оферти, върху които да помислите. В професионален план, дамите родени под този зодиакален знак, обичат да действат бавно. Но внимавайте да не загубите възможността да сключите печеливш договор. Близнаците се отличават с двойственост и през януари 2020 г. това ще бъде особено забележимо по отношение на енергията. Близките ви ще ви видят в непозната за тях светлина. Възможно е да бъдете инертни, да се забавите с изпълнението на обичайните си дела. Няма да ви се иска нищо да правите. В същото време взискателността към представителите на силния пол, с които имате романтични взаимоотношения, ще се повиши. Новата година може да започне с криза в личните взаимоотношения за жените Раци. Не са изключени редица неприятни ситуации. Не бъдете деспотични и внимавайте с исканията си към другите. По отношение на работата може да постигнете успехи, ако това, с което се занимавате е свързано по някакъв начин с творчество. Звездите ви съветват да обърнете повече внимание на здравето си. Помислете за промяна в хранителния ви план, балансирайте и емоционално. Лъвиците ще бъдат изпълнени с енергия, но и егоизмът им ще надделее. Ще сте настроени на вълна защита на лични граници и интереси. В любовен план е възможно да измените на половинката си, особено ако не срещате подкрепа във връзката си. Хубаво е да овладеете емоциите си, особено негативните и да бъдете разумни с това къде и как инвестирате своята енергия. В първия месец на новата 2020-а, мислите ви ще бъдат фокусирани върху любовта. Обвързаните Деви ще се опитат да инвестират повече време в грижи за семейството, отколкото в работа. Хубави емоции няма да им липсват. Тези дами, които започват нова връзка, ще се радват и на романтика. Ако търсите нова работа, ще получите повече оферти от очакваното. Успехът ще дойде при тези от вас, които работят усилено и се стараят постоянно да развиват себе си, да трупат нови умения и познания. Някаква информация, която ще достигне до вас, може да доведе до дисбаланс. Не бързайте с реакциите. Филтрирайте това, което е наистина необходимо и ценно и не губете вниманието си за дреболии. Пестете енергията си за важните неща. Значителни печалби очакват жените Везни, работещи в областта на рекламата. Очакват ви много нови проекти. В края на януари може да се наложи да промените драстично плановете си. В този момент ще се нуждаете от подкрепа, която, за съжаление, не всеки ще може да ви окаже. Дамите Скорпиони ще искат да прекарват голяма част от свободното си време заобиколени от домашния уют. В работата няма да им липсва късмет. Някои от вас може да направят и важни покупки, като например нов дом. По отношение на любовта, усещанията ще са резки. Тези от вас, които имат любим човек до себе си, ще имат желанието да покажат повече загрижеността си. Рутината може да ви отегчи, а Стрелецът като огнен знак се нуждае постоянно от нови емоции, пътувания, забавления. Дамите, които имат сериозна връзка няма за какво да се притесняват, драми не се очакват. През януари е възможно да получите някакви приходи, като част от тях ще похарчите за удоволствия. Дамите Козирози са известни със своето чувство за отговорност. През януари те ще могат да се отпуснат, да намалят натрупаното около празниците напрежение и съдбата ще им помогне да го направят. За родените в периода 30 декември – 5 януари, късметът ще бъде във всичко. Единствено ще е важно да следвате предварително изготвения си план, за да получите желания резултат. Ще имате приходи, но и ще харчите за собствен комфорт и този на близките ви. През януари ще видите голяма част от плодовете на положения усилен труд. Работният ви дух ще се усеща още в началото на годината, но и въпросите свързани с вашата външност няма да останат на заден план. Периодът е подходящ за разкрасяващи процедури, смяна на гардероба. Това ще повиши самочувствието ви, но и флиртовете, които няма да ви липсват. Комплиментите, които ще получите, ще ви настроят на положителна вълна. Въпреки че няма да ви е лесно да преминете от празнично към работно настроение, ще ви се наложи, уважаеми дами. Обединете усилия с колеги. Това ще ви помогне да влезете в ритъм, но и ще ви зареди с творчески идеи. Звездите съветват семейните дами да обръщат повече внимание на близките си. Необвързаните нека се забавляват повече, а ако са уморени от партита, нека си осигурят достатъчно време за релакс. Сподели:", "date": "2019.12.31", "title": "САМО ЗА ЖЕНИ! Хороскопът ви за януари"}
{"url": "https://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D1%88%D0%B5%D1%84-%D0%BD%D0%B0-%E2%80%9E%D0%BD%D0%B8%D1%81%D0%BA%D0%B0%D0%BD%E2%80%9D-%D0%BA%D0%B0%D1%80%D0%BB%D0%BE%D1%81-%D0%B3%D0%BE%D0%BD-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%BB%D0%B8%D0%B2%D0%B0%D0%BD-news894869.html", "text": "Бившият шеф на алианса „Рено-Нисан-Мицубиши” Карлос Гон е пристигнал в Ливан, въпреки че е под домашен арест в Япония, съобщава френското издание Les Echos. По данни на изданието, Гон е пристигнал в Бейрут с частен самолет от Турция. Към момента обстоятелствата около пътуването на Гон до ливанската столица са неясни. На 19 ноември 2018 година Карлос Гон бе арестуван по подозрение в нарушаване на японското финансово законодателство. Той е обвинен, че не е декларирал по надлежния ред доходите си като председател на Съвета на директорите на „Нисан” за периода между 2010 и 2018 година. Според следствието, Гон е прехвърлил на корпорацията личните си финансови загуби от неуспешни операции с ценни книжа през 2008 година. Сподели:", "date": "2019.12.31", "title": "Бившият шеф на „Нискан” Карлос Гон пристигна в Ливан"}
{"url": "https://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D1%83%D0%BA%D1%80%D0%B5%D0%BF%D0%B2%D0%B0%D0%BD%D0%B5-%D0%BD%D0%B0-%D0%B8%D0%B4%D0%B5%D0%B9%D0%BD%D0%BE%D1%82%D0%BE-%D0%B5%D0%B4%D0%B8%D0%BD%D1%81%D1%82%D0%B2%D0%BE-%D0%B2-%D1%80%D0%B5%D0%B4%D0%B8%D1%86%D0%B8%D1%82%D0%B5-%D0%BD%D0%B0-%D1%82%D1%80%D1%83%D0%B4%D0%BE%D0%B2%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BD%D0%B0-%D0%BA%D0%BE%D1%80-news894866.html", "text": "Лидерът на Северна Корея Ким Чен Ун заяви, че има съществена необходимост от идейно укрепване на Трудовата партия на Корея, съобщава ТАСС, като се позовава на Централната телеграфна агенция на Корея. Уточнява се, че държавният глава на КНДР е заявил това в хода на третото пленарно заседание на Централния комитет на Трудовата партия на Корея. Той е казал още, че партийните работници са длъжни да служат на народа „предано”. По-рано Ким Чен Ун настоя за приемането на активни мерки за подсигуряването на суверенитета и безопасността на КНДР. Сподели:", "date": "2019.12.31", "title": "Ким Чен Ун призова за укрепване на идейното единство в редиците на Трудовата партия на Корея"}
{"url": "https://pik.bg/%D1%87%D0%B5%D1%80%D0%BD%D0%B0-%D0%BA%D0%BE%D0%BB%D0%B5%D0%B4%D0%B0-%D0%B4%D1%80%D0%B0%D0%BC%D0%B0-%D0%B2-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B0%D0%BB%D0%BB%D0%B0-%D0%BF%D1%83%D0%B3%D0%B0%D1%87%D0%BE%D0%B2%D0%B0---70-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BF%D1%80%D0%B8%D0%BC%D0%B0-%D0%B5-%D1%81%D1%8A%D0%BA%D1%80%D1%83%D1%88%D0%B5%D0%BD%D0%B0-%D1%81%D0%BB%D0%B5%D0%B4-%D1%81%D0%BC-news894703.html", "text": "Черни Коледни празници изживя примата на руската естрада Алла Пугачова. Новината за смъртта на една от най-близките й приятелки - художествения ръководител на театър \"Съвременник\" Галина Волчев до толкова е шокирала звездата, че тя се е почувсвала зле и се е наложило да й бъде оказа лекарска помощ, научи ПИК. Волчек, която е театрален режисьор, актриса и педагог, почина на 26 декември. 43-годишният съпруг на Пугачова, шоуменът Максим Галкин, разясни пред руската преса, че Алла изживява изключително мъчително смъртта на близката си приятелки. Двете знаменитости поддържаха близко приятелство от няколко десетилетия. Заради влошеното си здравословно състоние, следствие на трагичната вест, Алла Борисовна е пропуснала погребението на Волчек, който бе вчера, 29 декември. Руският вицепремиер Олга Голодец, председателят на Комисията по култура на Държавната дума Елена Ямполская , генералният директор на Първи канал Константин Ернст, треньорката по фигурно пързаляне Татяна Тарасова, бившият министър на културата на Русия Михаил Швидкой, директорът на Болшой театър Владимир Урин, генералният директор на концерна \"Мосфилм\" Карън Шахназаров, Филип Киркоров изпратиха приятелката на Пугачова. \"Дойдох сам на погребението, защото Алла Борисва е много разстроена от тази загуба и тя физически не мога да ме придружи\", обясни пред репортерите Галкин. Въпреки въпросите на журналистите той не разкри повече подробности за състоянието на съпругата му. Остава неизвестно също и дали Пугачева е била хоспитализирана или се възстановява в имението си в село Гряз край Москва. Сподели:", "date": "2019.12.31", "title": "ЧЕРНА КОЛЕДА: Драма в семейството на Алла Пугачова - 70-годишната прима е съкрушена след смъртта на..."}
{"url": "https://pik.bg/%D1%81%D0%BB%D0%B5%D0%B4-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%82%D0%B5%D0%BA%D1%81%D0%B0%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D0%B0%D0%B6%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BF%D1%80%D0%B0%D0%B2%D0%BE%D1%82%D0%BE-%D0%BD%D0%B0-%D0%BD%D0%BE%D1%81%D0%B5%D0%BD%D0%B5-%D0%BD%D0%B0-%D0%BE%D1%80%D1%8A%D0%B6%D0%B8-news894889.html", "text": "Президентът на САЩ Доналд Тръмп заяви, че голямата част от енориашите на тексаската църква, в която се стигна до стрелба, са успели да се спасят благодарение на това, че в щата е разрешено носенето на оръжие. Той написа това в профила си в „Туитър”, цитиран от RT. „Атаката продължи само шест секунди благодарение на храбростта на енориашите, които успяха да спасят с действията си останалите в църквата”, написа Тръмп. Той отбеляза, че тези хора са успели да спасят много човешки животи и благодарение на това, че законите в Тексас позволяват носенето на оръжие. „Молитвите ни са със семействата на жертвите и с посетителите на църквата, където вчера се стигна до атака”, добави той. Както е известно, при стрелба в църква в щата Тексас загинаха двама души, единият от които – нападателят. Сподели:", "date": "2019.12.31", "title": "След стрелбата в Тексас: Доналд Тръмп с коментар за важността на правото на носене на оръжие"}
{"url": "https://pik.bg/%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BE%D0%B1%D1%8F%D0%B2%D0%B8%D1%85-%D0%BA%D0%BE%D0%B3%D0%B0-%D1%81%D0%B5-%D0%BE%D1%87%D0%B0%D0%BA%D0%B2%D0%B0-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%BA%D0%B8%D1%82%D0%B0%D0%B9-news894855.html", "text": "Представители на САЩ и Китай планират подписване на споразумение по първата част от търговската сделка между двете страни в първите дни на януари 2020 година, след като приключи превода на всички документи. Това заяви шефът на Националния съвет по търговията към Белия дом Питър Наваро, пред Fox News. „Очаквам в рамките на следващата седмица да подпишем споразумението. Очакваме само превода на документите”, заяви Наваро. Уточнява се, че в момента се превежда от английски на китайски език на документ от 86 страници. „Когато всичко е готово, е възможно вицепремиерът на Китай Лю Хе, който в консултациите по въпроса представлява китайската страна, да пристигне във Вашингтон за подписването на документа”, каза още Наваро. По-рано американският президент Доналд Тръмп обяви официално за пробив в търговските преговори с Китай. Сподели:", "date": "2019.12.31", "title": "От Белия дом обявих кога се очаква подписването на търговско споразумение с Китай"}
{"url": "https://pik.bg/%D1%82%D1%80%D1%83%D1%81-%D1%82%D0%BE%D0%BF-%D1%81%D0%B5%D0%B8%D0%B7%D0%BC%D0%BE%D0%BB%D0%BE%D0%B3%D1%8A%D1%82-%D0%BF%D1%80%D0%BE%D1%84-%D0%B1%D0%BE%D0%B9%D0%BA%D0%BE-%D1%80%D0%B0%D0%BD%D0%B3%D0%B5%D0%BB%D0%BE%D0%B2-%D0%B7%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%B0%D0%BC%D0%BE%D0%BA%D0%BE%D0%B2-%D1%81%D1%82%D1%80%D0%B0%D0%BD%D0%BD%D0%BE-%D0%B5-%D1%82%D0%BE%D0%B2%D0%B0-%D0%B5-%D0%BD%D0%B0%D0%B9--news894909.html", "text": "\"Земетресението е странно, защото това е най-устойчивата част в България, най-старите скали, които се разкриват, много здрави и интензитета би трябвало в тези разстояния да е малко по-силно\", това заяви пред Нова телевизия топсеизмолога проф. Георги Рангелов по повод земетресението в района на Самоков с магнитуд 4,7 по Рихтер и бе устено и в София. Според експерта друго странно при този трус е, че е слабо, но пък от друга страна на голяма площ. Другото странно са звуците, които са чули хората, които се регистрират при такива скали и на не голяма дълбочина. \"Чува се тътен, който всъщност е ефект от това \"счупване\". Няма опасност земетресението да дойде насам, тъй като разломът е в Крупник, тези трусчета стават в границите на блокове в Рило-Родопския блок, това са движения на блоковете, които са хоризнотлани и въртеливи и не може да има връзка с Крупник, което е до Симитли\", заяви проф. Рангелов и допълни, че все пак последното силно земетресение е преди над 100 години и нищо не може да бъде сигурно. По думите му сеизмологичната служба разполага с най-модерна мрежа, но няма как да бъдат предвидени трусовете\". Сподели:", "date": "2019.12.31", "title": "ТРУС: Топ сеизмологът проф. Бойко Рангелов за земетресението в Самоков: Странно е, това е най-устойчивата част в България"}
{"url": "https://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%B7%D0%B0%D1%81%D0%B5%D0%B3%D0%BD%D0%B0-%D0%B2-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D1%81%D0%B8-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%B8-%D1%82%D0%B5%D0%BC%D0%B0%D1%82%D0%B0-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-news894888.html", "text": "Канцлерът на Германия Ангела Меркел засегна в новогодишното си обръщение и темата за проблемите от климатичните промени, съобщава РИА „Новости”. „Топенето на ледовете на нашата Земя е реалност. Това предизвиква заплаха”, заяви Меркел. Канцлерът на Германия поясни, че проблемът е провокиран от човечеството, като за да бъде отговорено адекватно на това предизвикателство, е необходимо да се положат всички усилия. Меркел каза още, че с основните последствия от климатичните промени ще се сблъскат най-вече „нашите деца и внуци”. Сподели:", "date": "2019.12.31", "title": "Ангела Меркел засегна в новогодишното си обръщение и темата за климата"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%BF%D1%8A%D1%82%D0%B8-%D0%B5%D0%BA%D0%B8%D0%BF%D0%B0%D0%B6%D1%8A%D1%82-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%81%D1%82%D0%B0%D0%BD%D1%86%D0%B8%D1%8F-%D1%89%D0%B5-%D0%BF%D0%BE%D1%81%D1%80%D0%B5%D1%89%D0%BD%D0%B5-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news894861.html", "text": "Екипажът на Международната космическа станция (МКС) ще посрещне Нова година 15 пъти, съобщава РИА „Новости”, като се позовава на пресслужбата на „Роскосмос” и на Центъра за управление на полетите. Космонавтите ще преодолеят границата между 2019 и 2020 година 15 пъти заради балистичните условия, уточняват от Центъра за управление на полетите. Екипажът на станцията ще посрещне Нова година над Тихия океан по руско време, над Сибир по Гринуич и над Атлантическия океан в часовата зона на Хюстън. Сподели:", "date": "2019.12.31", "title": "Ето колко пъти екипажът на Международната космическа станция ще посрещне Нова година"}
{"url": "https://pik.bg/%D0%B4%D0%B2%D0%B5-%D1%81%D0%B8%D0%BB%D0%BD%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D0%B1%D1%8F%D1%85%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B8-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-news894893.html", "text": "Две земетресения с магнитуд 5.7 и 5.5 по скалата на Рихтер бяха регистрирани в Пакистан, съобщава „Интерфакс”, като се позовава на данни от Алтае-Саянския филиал на Единната геофизична служба на Руската академия на науките. Епицентърът на първия трус е бил на 53 километра източно от грат Гилгит. Вторият трус е бил с епицентър също източно от Гилгит, но на 74 километра. Към момента няма данни за жертви и разрушения. Сподели:", "date": "2019.12.31", "title": "Две силни земетресения бяха регистрирани в Пакистан"}
{"url": "https://pik.bg/%D0%BA%D1%80%D1%8A%D0%B2-%D0%BD%D0%B0-%D1%85%D0%BE%D0%BA%D0%B5%D0%B5%D0%BD-%D0%BC%D0%B0%D1%87-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8-%D1%88%D0%B0%D0%BC%D0%BF%D0%B8%D0%BE%D0%BD-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D0%BD%D0%B0-%D0%BC%D0%B8%D0%BB%D0%B8%D0%BC%D0%B5%D1%82%D1%8A%D1%80-%D1%81-%D0%BE%D0%B3%D1%80%D0%BE%D0%BC%D0%BD%D0%BE-%D0%BD%D0%B5%D1%89%D0%B0%D1%81%D1%82%D0%B8%D0%B5---%D0%B5%D0%B2%D0%B3%D0%B5%D0%BD%D0%B8%D0%B9-news894706.html", "text": "Дълги години Евгений Плюшченко защитаваше честта на Русия и печелеше медали на състезанията по фигурно пързаляне. Този спорт е сред високорисковите и пързалката е донесла на един от най-известните спортисти в света купища травми, сред които и няколко операции на гръбнака. По празниците олимпийският шампион отново пострада и то жестоко, но на ледената арена на хокеен мач, научи ПИК. Плюшченко прие да участва в аматьорски двубой заедно с футболиста Александър Москов и други бивши спортисти. По време на играта бе ударен лошо в окото от друг състезател с пластмасовата пръчка. Ситуацияте е била сериозна и се е наложило спортистът да бъде опериран моментално. \"Оставаше една минута да края и тогава стана инцидентът. Първото усещане бе, че нямам око. Усетих, че окото ми кърви, изплаших се много, беше ужасно\", разказа Плюшченко. Тежката операция е продължила един час. Фигуристът не уведомил съпругата си Яна Рудковска и след като се прибрал у дома им късно вечерта на същия ден, в първия момент тя не забелязала шефовеве по окото му, предава \"StarHit.ru\". \"Лекарят ми каза, че един милиметър ме е делял от това да загубя окото си\", добави шампионът по фигурно пързаляне. Сподели:", "date": "2019.12.31", "title": "КРЪВ НА ХОКЕЕН МАЧ: Олимпийски шампион се размина на милиметър с огромно нещастие - Евгений Плюшченко замалко да ослепее след удар с... (СНИМКА)"}
{"url": "https://pik.bg/%D0%B0%D0%BA%D1%86%D0%B8%D1%8F-%D0%BA%D1%80%D0%B0%D0%B9-%D0%B5%D0%BB%D1%85%D0%BE%D0%B2%D0%BE---%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D1%8A%D0%B6-%D1%81-9-%D0%BA%D0%B3-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news894798.html", "text": "Районна прокуратура Елхово повдигна обвинение и задържа до 72 часа Васил К. за това, че в с.Воден Обл.Ямбол на 26.12.2019г., без надлежно разрешително, държал високорисково наркотично вещество – 9кг. марихуана на обща стойност 54 000лв. На 27.12.2019г. под надзора на Районна прокуратура Елхово, в РУ МВР Елхово е започнало разследване по досъдебно производство, в хода на което прокурор при РП-Елхово е повдигнал обвинение срещу Васил К., затова че на 26.12.2019г. в с.Воден Обл.Ямбол без надлежно разрешително държал високорисково наркотично вещество – 9 бр. пакета, всеки с тегло от един кг., всички с общо тегло 9 кг., съдържащи марихуана на обща стойност 54 000лв. /съгл. ПМС №23/1998г./ – престъпление по чл.354а ал.ІІІ т.1 вр. с ал.І от НК. Спрямо обвиняемия е постановено задържане за срок до 72ч., считано от 28.12.2019г., с оглед внасяне на искане в РС-Елхово за определяне на мярка за неотклонение „Задържане под стража“. Тежкото умишлено престъпление е разкрито в резултат на отличната работа на служители при РУ МВР Елхово. Сподели:", "date": "2019.12.31", "title": "Акция край Елхово - арестуваха мъж с 9 кг марихуана"}
{"url": "https://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%BE%D0%B1%D1%81%D1%8A%D0%B4%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%83%D0%B4%D0%B0%D1%80%D0%B8-%D0%BF%D0%BE-%D0%BE%D0%B1%D0%B5%D0%BA%D1%82%D0%B8-%D0%BD%D0%B0-%E2%80%9E%D1%85%D0%B8%D0%B7%D0%B1%D1%83%D0%BB%D0%B0%E2%80%9D-%D1%81-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F--news894858.html", "text": "Държавният секретар на САЩ Майк Помпео е провел телефонен разговор с генералния секретар на ООН Антониу Гутериш, съобщава „Газета”, като се позовава на изявление на ръководителката на пресслужбата на американския Държавен департамент Морган Ортагус. Според изявлението, Помпео и Гутериш са обсъдили авиоударите на САЩ по обекти на шиитската военизирана групировка „Катаиб Хизбула” в Ирак и Сирия. Ударите са носили отбранителен характер и са били насочени към сдържането на Иран, е подчертал Помпео. По-рано стана ясно, че Въоръжените сили на САЩ са нанесли удари по пет обекта на шиитската военизирана групировка „Катаиб Хизбула”. Действията на САЩ са дошли като отговор на атаките срещу иракски военни бази, в които са разположени сили на коалицията. Сподели:", "date": "2019.12.31", "title": "Държавният секретар на САЩ обсъди американските удари по обекти на „Хизбула” с генералния секретар на ООН"}
{"url": "https://pik.bg/%D0%B2-%D0%B4%D0%B5%D0%BB%D1%85%D0%B8-%D1%81%D0%B5-%D0%B1%D0%BE%D1%80%D1%8F%D1%82-%D1%81-%D0%BD%D0%B5%D0%BE%D0%B1%D0%B8%D1%87%D0%B0%D0%B9%D0%BD%D0%B0-%D1%81%D1%82%D1%83%D0%B4%D0%B5%D0%BD%D0%B0-%D0%B2%D1%8A%D0%BB%D0%BD%D0%B0-news894878.html", "text": "В Индия продължава студената вълна, обхванала северните части на страната, съобщава „Асошиайтед Прес”, цитирана от БНР. Заради гъстата мъгла най-малко 500 полета от международното летище \"Индира Ганди\" в Делхи закъсняха, а осем бяха отменени. Сегашната студена вълна в града е най-дългата от 22 години. Метеорологичната служба издаде и предупреждение за особено силно замърсяване на въздуха. Обичайният за Делхи мръсен въздух се смесва с влагата, което още повече засилва усещането за студ. Според метеоролозите тежките атмосферни условия ще продължат и днес, включително и в новогодишната нощ, и ще бъдат последвани от дъждове и градушки в града и околностите, което може леко да смекчи студовете. Сподели:", "date": "2019.12.31", "title": "В Делхи се борят с необичайна студена вълна"}
{"url": "https://pik.bg/%D0%BA%D0%BE%D0%B9-%D0%B5-%D0%BF%D0%BE-%D0%BF%D0%BE-%D0%BD%D0%B0%D0%B9-%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%BF%D0%B5%D1%82%D0%B8%D0%BC%D0%B0%D1%82%D0%B0-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8-%D0%B7%D0%BD%D0%B0%D0%BC%D0%B5%D0%BD%D0%B8%D1%82%D0%BE%D1%81%D1%82%D0%B8-%D0%B2-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-%D0%B7%D0%B0-2019-%D0%B3-%D1%81%D0%BD%D0%B8%D0%BC%D0%BA%D0%B8-news894759.html", "text": "Социалните мрежи се превърнаха в невероятно доходоносен бизнес, особено за знаменитостите.  Добрата новина е, че повечето от тях са известни в социалните мрежи не толкова със забавните си снимки, а с постиженията в своите професии. Ето кои 5 световноизвестни личности са заработили най-много от Инстаграм през изтичащата 2019 г. Португалският футболист споделя със своите 194 милиона абонати не само спортни успехи, но и победи на личния фронт. Според оценките на британски анализатори, Роналдо е спечелил около 47.8 милиона долара през тази година. През тази година е имал общо 49 рекламни публикации, с които промотираше футболни маратонки на \"Найк\", собствения си парфюм и дори уебсайт за съвети относно оплешивяването. Вечният съперник на Кристиано, аржентинският нападател Лионел Меси със своите 139 милиона последователи заема второ място в списъка с богаташите от Инстаграм. През тази година той е спечелил два пъти по-малко от опонента си - 23.3 милиона долара. Спортната звезда направи 36 платени публикации за \"Адидас\", бижута \"Jacob & Co\" и др., пише \"Elle.ru\". Изглежда, че по-голямата част от ползвателите на Инстаграм, са жени. Момичетата много по-бързо печелят популярност в социалните мрежи. Но най-високо платеният супермодел е Кендъл Дженър, която с право е наричана \"Кралицата на Инстаграм\". 24-годишната звезда на световните подиуми промотира за своите 120 милиона абонати главно марки като Calvin Klein, skincare Proactiv, Longchamp и Stuart Weitzman, от които спечели около 15.7 милиона долара. Между другото, цената на една публикация в акаунта на звездата, е над 600 хиляди долара. Макар и пенсиониран от терена, Дейвид Бекъм продължава да е сред най-популярните личности не само в света, но и в ИНстаграм. За втора поредна година той е най-популярният британец в социална мрежа. Според докладите, приходите на семейството на звездата достигат 350 хиляди долара на пост, а през 2019 г. в профила на Бекъм имаше около 30 рекламни публикации. През 2019 г. американската певица спечели около 8 милиона долара, публикувайки само девет снимки на спонсорство. Една своя рекламна снимка тя оценява на средно 886 хиляди долара. Сподели:", "date": "2019.12.31", "title": "КОЙ Е ПО-ПО-НАЙ: Ето кои са петимата най-богати знаменитости в Инстаграм за 2019 г (СНИМКИ)"}
{"url": "https://pik.bg/%D1%85%D0%B8%D0%BB%D1%8F%D0%B4%D0%B8-%D1%81%D0%B0-%D0%B2-%D0%BA%D0%B0%D0%BF%D0%B0%D0%BD-%D0%BD%D0%B0-%D0%B3%D0%BE%D0%BB%D1%8F%D0%BC-%D0%BF%D0%BB%D0%B0%D0%B6-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B7%D0%B0%D0%BE%D0%B1%D0%B8%D0%BA%D0%BE%D0%BB%D0%B5%D0%BD-%D0%BE%D1%82-%D0%BF%D0%BE%D0%B6%D0%B0%D1%80%D0%B8-news894892.html", "text": "В Австралия хиляди туристи и местни жители се оказаха блокирани на плаж, заобиколен от горски пожари, съобщават световните агенции, цитирани от БНР. Напускането на плажа в югоизточната част на страната е невъзможно по суша, защото всички пътища са преградени от бушуващия огън. Популярният сред плажуващи и рибари град Малакута в щата Виктория практически е недостъпен по суша. Въпреки предупрежденията, отправени към около 30 000 гости и жители на града, голяма част от тях не се евакуираха и сега са обградени. Властите имат план за евакуация по въздух и вода, ако се наложи. Необичайно големите горски пожари в Австралия горят от месеци, но нова гореща вълна, комбинирана със силен вятър, утежни обстановката. Вчера във всеки един щат на Австралия бяха отчетени поне 40 градуса по Целзий. Пожарите, които обичайно горят в изолирани райони, това лято заплашват многомилионните Сидни и Мелбърн. Досега в пожарите са загинали най-малко 10 души, а изпепелената площ е с размерите на Белгия. Сподели:", "date": "2019.12.31", "title": "Хиляди са в капан на голям плаж в Австралия, заобиколен от пожари"}
{"url": "https://pik.bg/%E2%80%8B%D1%81%D0%BB%D0%B5%D0%B4-5-%D0%BC%D0%B5%D1%81%D0%B5%D1%87%D0%BD%D0%BE-%D0%BF%D1%80%D0%B5%D0%BA%D1%8A%D1%81%D0%B2%D0%B0%D0%BD%D0%B5-%D0%BE%D1%82%D1%81%D0%BB%D1%83%D0%B6%D0%B8%D1%85%D0%B0-%D0%BB%D0%B8%D1%82%D1%83%D1%80%D0%B3%D0%B8%D1%8F-%D0%B2-%D0%B0%D1%80%D0%BC%D0%B5%D0%BD%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news894648.html", "text": "След 5-месечно прекъсване в арменската църква „Свети Саркис\" във Варна беше отслужена литургия. За нея специално от Румъния пристигна епископ Татев Агопян - архиерейски наместник на Арменската църква в България. Висшият духовник отправи молитви за любов, здраве и разбирателство за арменците, които живеят у нас. Сподели:", "date": "2019.12.31", "title": "​След 5-месечно прекъсване: Отслужиха литургия в арменската църква във Варна"}
{"url": "https://pik.bg/%D1%81%D0%BC%D1%8F%D1%85-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%BC%D0%B8%D1%85%D0%B0%D0%B5%D0%BB%D0%B0-%D1%82%D0%BE%D0%B4%D0%BE%D1%80%D0%BE%D0%B2%D0%B0-%D0%BE%D0%B1%D0%B2%D0%B8%D0%BD%D0%B8-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B2-%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2%D0%BE-news894739.html", "text": "Носителката на титлата \"Мис Плеймейт\" Михаела Тодорова стана отново за резил. Блондинката яко се изложи, след като опита да се сравнява с легендарната Николета Лозанова. Михаела не само се изкара копие на Ни Ло, но я обвини и в плагиатство. Според слуховете, любимата на спортиста Ники Михайлов копирала от новата ни миска поза от снимка и придружаващ я текст. И ги \"заела\" именно от казанлъшкото девойче, пише \"Телеграф\". Голяма част от почитателите на Лозанова подминаха леката закачка, но други остро критикуваха опитите на Михаела за пиар на чужд гръб. Сподели:", "date": "2019.12.31", "title": "СМЯХ: Плеймейтката Михаела Тодорова обвини Николета в плагиатство"}
{"url": "https://pik.bg/%D0%B8%D0%B7%D1%80%D0%B0%D0%B5%D0%BB%D0%B5%D1%86-%D0%B1%D0%B5-%D0%BF%D1%80%D0%B8%D0%B7%D0%BD%D0%B0%D1%82-%D0%B7%D0%B0-%D0%B2%D0%B8%D0%BD%D0%BE%D0%B2%D0%B5%D0%BD-%D1%87%D0%B5-%D0%B5-%D0%BD%D0%B0%D0%BF%D0%BB%D1%8E%D0%BB-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D0%BD%D0%B0-%D0%BF%D0%BE%D0%BB%D1%88%D0%B0-%D0%BF%D1%80%D0%B8-%D0%BF%D1%8A%D1%82%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-news894830.html", "text": "Съдът отложи произнасянето на присъдата срещу 65-годишния Ерик Ледерман, който съгласно съдебно споразумение бе отърван от допълнително обвинение в криминални заплахи срещу посланик Марек Магиеровски. При инцидента на 14 май, според полицията, Ледерман блъснал кола, возеща Магиеровски, отворил вратата и два пъти го наплюл. Ледерман се извинил, като казал, че колата го засякла, и че не знаел, че в нея е посланикът. Според протокола от днешното съдебно заседание, адвокатът на Ледерман казал, че неговият клиент разбрал, че в колата се вози дипломатически персонал, \"но не непременно, че това са самият посланик и неговият шофьор\". Освен това в следствения стадий на процеса стана ясно, че Ледерман е идвал в полското посолство да иска компенсация от Полша за своето семейство, което пострадало от Холокоста, но бил отпратен. Той каза, че служител на посолството си позволил антисемитско отношение по време на посещението му - нещо, което Магиеровски отрича. Полско-израелските отношения се влошиха тази година заради обвинения, че Варшава толерира възраждането на антисемитски настроения, което тя отрича, и заради несъгласие относно степента на полското участие в нацисткия геноцид срещу евреите, отбелязва Ройтерс. Израелски гражданин, който призна в съд в Тел Авив, че е наплюл полския посланик в страната във време на обтегнати отношения между двете страни, беше признат за виновен в нападение - престъпление, която може да му коства присъда до 2 г. затвор, предаде Ройтерс. Сподели:", "date": "2019.12.31", "title": "Израелец бе признат за виновен, че е наплюл посланика на Полша при пътен инцидент"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4-%D0%B2-%D1%80%D1%83%D1%81%D0%B8%D1%8F-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D1%85%D0%B0-%D0%BD%D0%B0%D0%B9-%D1%82%D0%BE%D0%BF%D0%BB%D0%B0%D1%82%D0%B0-%D0%B7%D0%B8%D0%BC%D0%B0-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-130-%D0%B3-news894804.html", "text": "Тази година е била най-топлата, регистрирана някога в Русия, съобщи началникът на метеорологичната служба на страната, цитиран от AFP, цитирана от \"Фокус\". . „Тази година в Русия бе най-топлата за целия период на отчитането с инструменти“, или близо 130 години, заяви Роман Вилфранд. Сподели:", "date": "2019.12.31", "title": "РЕКОРД! В Русия регистрираха най-топлата зима за последните 130 г."}
{"url": "https://pik.bg/%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D0%B8%D1%85%D0%B0-%D0%B4%D0%BE%D0%B1%D0%B8%D0%B2%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB-%D0%B2-%D0%BD%D0%B0%D1%85%D0%BE%D0%B4%D0%B8%D1%89%D0%B5%D1%82%D0%BE-%D0%BD%D0%B0%D1%81%D0%B8%D1%80%D0%B8%D1%8F-%D0%B2-%D0%B8%D1%80%D0%B0%D0%BA-news894837.html", "text": "Добивът на петрол в находището Насирия в Ирак бе възобновено днес, но ще бъдат необходими до два дни за възстановяването на цялостната му работа, предаде Ройтерс. Демонстранти нахлуха в събота на територията на находището, което произвежда дневно между 80 и 85 хиляди барела петрол, и принудиха служителите да спрат електричеството от контролната му зала. Това е първият случай, при който демонстранти спират работата на цяло петролно находище, въпреки че в миналото са блокирали входовете към рафинерии и пристанища, отбелязва Ройтерс. Инцидентът не се е отразил върху иракския износ на петрол, заяви вчера министерството на петрола на Ирак. Сподели:", "date": "2019.12.31", "title": "Възобновиха добива на петрол в находището Насирия в Ирак"}
{"url": "https://pik.bg/%D1%83%D0%BA%D1%80%D0%B0%D1%81%D0%B8%D1%85%D0%B0-%D0%B5%D0%BB%D1%85%D0%B0-%D0%BD%D0%B0-%D0%B4%D1%8A%D0%BD%D0%BE%D1%82%D0%BE-%D0%BD%D0%B0-%D0%BE%D1%85%D1%80%D0%B8%D0%B4%D1%81%D0%BA%D0%BE%D1%82%D0%BE-%D0%B5%D0%B7%D0%B5%D1%80%D0%BE-%D0%B2%D0%B8%D0%B4%D0%B5%D0%BE-news894724.html", "text": "Водолази от центъра за гмуркане „Амфора“ украсиха елха на дъното на Охридското езеро, предава скопската телевизия „Канал 5“ . Акцията е оригинален начин, по който водолазите от клуба решили да поздравят за празниците децата с редки заболявания, поясниха от клуба. „С пожелания за добро здраве, навременна диагностика и наличие на лекарства... Посвещаваме това коледно дърво на тях, защото в трудния си живот те се нуждаят от нашата подкрепа. Подводното коледно дърво е също и специална атракция от голямо значение за популяризирането на Охрид, както и още една причина да посетите Музея на водата“, заяви Йован Секуловски, председател на „Амфора“. Сподели:", "date": "2019.12.31", "title": "Украсиха елха на дъното на Охридското езеро (ВИДЕО)"}
{"url": "https://pik.bg/%D0%BF%D0%B0%D0%BB%D0%B0%D0%B2%D0%BD%D0%B8%D1%86%D0%B0-%D1%84%D1%83%D1%80%D0%B8%D1%8F%D1%82%D0%B0-%D0%B4%D0%B5%D0%B1%D0%BE%D1%80%D0%B0-%D0%BA%D1%80%D0%B8%D0%B5-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B8-%D0%B8%D0%B3%D1%80%D0%B0%D1%87%D0%BA%D0%B8-%D0%B2-%D1%81%D0%BF%D0%B0%D0%BB%D0%BD%D1%8F%D1%82%D0%B0-%D1%81%D0%B8-news893732.html", "text": "Фолк певицата Дебора направи признание, че крие някои палави играчки в спалнята си. Изпълнителката се похвали пред свои фенове, че има не един, а цели три вибратора. Певицата сподели скандалните подробности в откровен разговор с почитателите си. Звездата може и да е станала майка преди година, но определено не е загърбила скандалната си откровеност и дръзките изяви, с които се прочу и във \"ВИП Брадър\", пише \"Хотарена\". Дебора в момента няма мъж до себе си, след като се раздели с бащата на сина си. Така, че изобщо не е изненадващо, че разполага с няколко инструмента за забавления в спалнята, за да разнообразява интимния си живот. Сподели:", "date": "2019.12.31", "title": "ПАЛАВНИЦА! Фурията Дебора крие интересни играчки в спалнята си"}
{"url": "https://pik.bg/%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%B5%D0%B4%D1%80%D1%83%D1%81%D0%B0-%D0%BF%D0%BE%D1%87%D0%B8%D0%BD%D0%B0-%D0%B2-%D1%81%D1%82%D0%B0%D1%86%D0%B8%D0%BE%D0%BD%D0%B0%D1%80%D0%B0-news894848.html", "text": "Лишен от свобода почина в пловдивският затвор, съобщава „Трафикнюз”. Според данните, инцидентът е станал навръх Коледа.  Минути след полунощ 53-годишният Кирил бил отведен в стационара в неадекватно състояние. Малко по-късно починал. Веднага е била повикана линейка и полиция, но медиците единствено констатирали смъртта. Източници от затвора коментират предр изданието, че Кирил е бил задържан за пласиране на хероин. Мъжът е от Столипиново и е редовен „клиент” на съда. Зад решетките той често злоупотребявал със забранени вещества. Така и на Бъдни вечер, когато пушил бонзай и приел голяма доза от дизайнерската дрога – спайс. По думите на лишени от свобода това е причината за внезапната смърт на мъжа. Бизнесът с дрогата зад решетките процъфтява, дилърите трупат състояние докато си лежат на топло, а снабдителите спокойно пласират. За пласирането в затвора отговарят четирима лишени от свобода. Те държат монопола на дрогата, която се търгува предимно срещу кутия цигари. Пратките се доставят предимно в сряда и четвъртък. Вносът чрез храна вече е мит, тъй като именно продуктите са най-проверявани.  Дилърите са станали още по-креативни. Почти всяка седмица в пределите на затвора се провеждат акции за дрога и забранени вещи. В 90% от случаите органите на реда откриват дрога или телефони у някой лишен от свобода. По време на една от тези акции бе пресечен действащ с години канал за внос на забранените вещества и вещи. Сподели:", "date": "2019.12.31", "title": "Затворник в Пловдив предруса, почина в стационара"}
{"url": "https://pik.bg/%D0%B3%D1%80%D0%B5%D1%82%D0%B0-%D1%82%D1%83%D0%BD%D0%B1%D0%B5%D1%80%D0%B3-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-%D0%B1%D0%B8-%D0%B1%D0%B8%D0%BB-news894852.html", "text": "Грета Тунберг заяви, че евентуален нейн разговор с американския президент Доналд Тръмп за климата би бил загуба на време. Това стана в специално предаване на „Би Би Си”, в което шведската екоактивистка беше гостуващ редактор, съобщава БТВ. Бащата на Грета Тунберг пък сподели, че не е доволен, че дъщеря му пропуска училище заради климатичната си стачка. Въпреки това, той я подкрепя. Шведското момиче беше обявено за личност на годината на списание \"Тайм\" тази година. Тийнейджърката довери, че това, че е станала екоактивистка, й е помогнало да се спаси от депресията, от която е страдала преди това. Бащата на Грета, Сванте Тунберг, също участва в програма на радио ”Би Би Си”. Той заяви, че дъщеря му се справя много добре с фалшивите новини, които хората се опитват да измислят за нея, както и с омразата, с която се сблъсква. През повечето време Грета приемала тези негативни неща със смях, довери Сванте Тунберг. Той разказа, че откакто е станала активистка, дъщеря му е много по-щастлива, но допълни, че той лично се притеснява от омразата, с която тя се сблъсква. Сванте заяви още, че не подкрепя това, че Грета не ходи на училище, за да участва в климатичните протести, които накараха милиони ученици и студенти по света да пропускат петъчните занятия. Бащата на Грета сподели също така, че той и съпругата му са започнали да водят \"зелен\" начин на живот, за да спасят дъщеря си, а не света. Сванте Тунберг разказа за депресията на Грета, продължила три или четири години, и сподели, че тя била спряла да яде и да говори с другите. За да помогнат за възстановяването й, той и съпругата му, оперната певица Малена Ернман, направили значителни промени в начина си на живот, за да бъдат по-екологични, като Сванте станал веган, а Малена спряла да пътува със самолет и това променило и цялата й кариера. Бащата на Грета допълни, че първоначално е мислел, че е лоша идея неговото дете да бъде на фронтовата линия по един толкова колосален въпрос като климатичните промени. „Тя обаче се промени и направи неща, които никога нямаше да направи преди това -  каза Сванте Тунберг. - Днес тя е едно обикновено дете\". Сподели:", "date": "2019.12.31", "title": "Грета Тунберг: Разговор с Доналд Тръмп за климата би бил..."}
{"url": "https://pik.bg/%D0%BD%D0%B0%D0%B4-10-000-%D0%B0%D0%BB%D0%B1%D0%B0%D0%BD%D1%86%D0%B8-%D1%89%D0%B5-%D0%BF%D1%80%D0%B5%D0%BA%D0%B0%D1%80%D0%B0%D1%82-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-%D0%B2-%D0%BF%D0%B0%D0%BB%D0%B0%D1%82%D0%BA%D0%B8-%D1%81%D0%BB%D0%B5%D0%B4-%D0%BE%D0%BF%D1%83%D1%81%D1%82%D0%BE%D1%88%D0%B8%D1%82%D0%B5%D0%BB%D0%BD%D0%BE%D1%82%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-news894835.html", "text": "Чучи, който участва в третото заседание на Националната комисия за възстановяване на щетите, каза, че други над 3000 души се намират в хотели. Според представените данни 3613 души живеят в хотели, а 10 225 души, основно в района на град Дуръс, живеят в палатки. Инспектирани са 39 310 обекта, 3590 сгради са обявени за необитаеми в Дуръс, а 72 обекта, от които 10 в столицата Тирана, са разрушени. Катастрофалното земетресение в Албания с магнитуд 6,4 по Рихтер на 26 ноември отне живота на 51 души и остави 12 хиляди без дом. Над 10 000 души в Албания, пострадали при разрушителното земетресение на 26 ноември, ще прекарат празниците в палатки, съобщи министърът на земеделието Бледи Чучи, който ръководи Оперативната служба за справяне с природните бедствия, съобщава изданието \"Албениън дейли нюз\", цитирано от БТА. Сподели:", "date": "2019.12.31", "title": "Над 10 000 албанци ще прекарат празниците в палатки след опустошителното земетресение"}
{"url": "https://pik.bg/18-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B2-%D0%BA%D0%BE%D0%BD%D0%B3%D0%BE-news894854.html", "text": "18 човека са загинали при нападение на терористи-ислямисти срещу село в източната част на Конго, съобщава „Ройтерс”, цитирана от „Газета”. Агенцията се позовава на информации от местните власти. Според данните, атаката е била извършена в село Апетин, разположено в отдалечен горски район, близо до границата с Уганда. Нападателите избили 18 души и запалили осем къщи, е обявил административният ръководител на територията Бени Донат Кибвана. Сподели:", "date": "2019.12.31", "title": "18 загинали при нападение на терористи в Конго"}
{"url": "https://pik.bg/%D1%82%D1%80%D0%B8-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%81%D1%8A%D0%B7%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%B3%D0%B5%D0%BD%D0%BD%D0%BE-%D1%80%D0%B5%D0%B4%D0%B0%D0%BA%D1%82%D0%B8%D1%80%D0%B0%D0%BD%D0%B8-%D0%B1%D0%B5%D0%B1%D0%B5%D1%82%D0%B0-news894688.html", "text": "Китайски съд в провинция Гуандун осъди на три години затвор учения Хъ Цзянкуей, създател на първите в света \"генно редактирани\" бебета. Ученият е осъден на затвор и глоба от 430 000 долара за извършване на незаконен експеримент с раждането на близнаци от генномодифицирани ембриони, се казва в решението на съда. Заедно с Хъ са осъдени и двама изследователи, на по-кратки срокове затвор. През ноември 2018 г. Хъ Цзянкуей съобщи, че е използвал технология за генно редактиране, известна като CRISPR, за да промени гените на два ембриона. Новината предизвика бурни реакции и дебати в Китай и по света за етичността на генното редактиране. Според агенция Синхуа в резултат на изследванията и експериментите на Хъ са родени три генномодифицирани бебета. Сподели:", "date": "2019.12.31", "title": "Три години затвор за създателя на първите \"генно редактирани\" бебета"}
{"url": "https://pik.bg/%D0%B8%D0%B7%D0%B3%D1%80%D0%B0%D0%B6%D0%B4%D0%B0%D1%82-%D0%BD%D0%B0%D0%B4-100-%D0%BD%D0%BE%D0%B2%D0%B8-%D1%86%D0%B5%D0%BD%D1%82%D1%8A%D1%80%D0%B0-%D0%BE%D1%82-%D1%81%D0%B5%D0%BC%D0%B5%D0%B5%D0%BD-%D1%82%D0%B8%D0%BF-%D0%B7%D0%B0-%D0%B4%D0%B5%D1%86%D0%B0-%D0%B2-%D1%80%D0%B8%D1%81%D0%BA-news894850.html", "text": "До две години за децата в риск ще има повече от 100 нови центъра за настаняване от семеен тип, съобщава Нова телевизия. Във Враца вчера откриха един от тях. В дома ще бъдат настанени 12 непълнолетни деца, които нямат подкрепата на семейството си и близки роднини. „Тези центрове са част от така дългата реформа, която България направи през последните 10 години със затварянето на всички домове за деца в България”, каза зам.-министърът на труда и социалната политика Зорница Русинова при откриването. Хората от квартала в началото гледали с недоверие на идеята за построяване на дома на това място. „Смятаха, че в центъра ще живеят едни не много добри деца”, каза кметът на града Калин Каменов. 13 месеца по-късно обаче променили мнението си.  „Аз съм била учителка 27 години и ми е много приятно, че ще има много деца”, споделя живеещата в района Цветана Трифонова. „Всъщност те ще бъдат тяхното разширено семейство. Те ще бъдат хората, които ще живеят с тях и е много важно тези деца да не бъдат изолирани”, каза още Каменов. Децата ще бъдат настанени в дома през месец юни и ще могат да останат в него 2 години - времето, в което ще се търси начин за връщане на децата в семейната им среда. Сподели:", "date": "2019.12.31", "title": "Изграждат над 100 нови центъра от семеен тип за деца в риск"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D1%80%D0%B8%D0%BC%D0%B0-%D0%BE%D1%82-%D0%BF%D0%BE%D0%B6%D0%B0%D1%80%D0%B0-%D0%B2-%D0%BF%D1%81%D0%B8%D1%85%D0%BE%D0%B4%D0%B8%D1%81%D0%BF%D0%B0%D0%BD%D1%81%D0%B5%D1%80%D0%B0-%D1%81%D0%B0-%D0%BF%D1%80%D0%B8%D0%B5%D1%82%D0%B8-%D0%B2-%D1%81%D0%B2%D0%B0%D0%BD%D0%BD%D0%B0-news894942.html", "text": "Трима пациенти са хоспитализирани в Клиника по вътрешни болести (Отделение по пулмология) на УМБАЛ \"Св. Анна\"-София АД, след пожара от тази сутрин, в района на столичната Сточна гара. Пациентите са от СБАЛПФЗ София-област и не са пострадали от пожара. Настанени са в УМБАЛ \"Св. Анна\"-София АД до възстановяване на инфраструктурата в района. Сподели:", "date": "2019.12.31", "title": "ОТ ПОСЛЕДНИТЕ МИНУТИ: Трима от пожара в психодиспансера са приети в \"Св.Анна\""}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%BE%D0%B1%D1%8F%D0%B2%D0%B8-%D0%BA%D0%B0%D0%BA%D0%B2%D0%B0-%D1%81%D1%83%D0%BC%D0%B0-%D1%89%D0%B5-%D0%BF%D0%BE%D0%BB%D1%83%D1%87%D0%B8-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BC%D1%83-%D0%BE%D1%82-%D1%82%D1%80%D0%B0%D0%BD%D0%B7%D0%B8%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8-%D0%B3%D0%B0%D0%B7-news894856.html", "text": "Най-малко 7 млрд. долара се очаква да получи Украйна от продължаването на транзита на руски газ през територията на страната. Това написа в профила си във „Фейсбук” президентът на Украйна Владимир Зеленски, цитиран от „Газета”. Продължаването на договора за транзит на руски газ през територията на Украйна ще осигури натовареност на украинската газотранспортна система, което гарантира енергийна безопасност и благосъстояние на жителите на страната, подчерта още Зеленски. Президентът на Украйна добави, че е възможно продължаването на договора за още десет години. По-рано бе съобщено, че Русия и Украйна са подписали пакет документи, гарантиращи продължаването на транзита на руски газ през територията на Украйна за пет години. Сподели:", "date": "2019.12.31", "title": "Президентът на Украйна обяви каква сума ще получи страната му от транзита на руски газ"}
{"url": "https://pik.bg/%D0%B8%D1%80%D0%B0%D0%BA-%D0%B7%D0%B0%D0%BF%D0%BB%D0%B0%D1%88%D0%B8-%D1%81%D0%B0%D1%89-%D1%87%D0%B5-%D1%89%D0%B5-%D1%81%D0%BF%D1%80%D0%B5-%D0%B4%D0%B0-%D1%81%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B8-%D1%81-%D1%82%D1%8F%D1%85-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B8%D0%B4%D0%B8%D0%BB-news894873.html", "text": "Иракските власти заплашиха Съединените щати, че ще спрат да си сътрудничат с тях в борбата срещу \"Ислямска държава\", предаде „Ройтерс”, цитирана от БНР. Реакцията на премиера Адел Абдул Махди и на Съвета за национална сигурност в Багдад е провокирана от американските въздушни удари срещу подкрепяната от Иран групировка \"Бригадите на Хизбула\" в неделя. При тях бяха убити 25 бойци, а 55 са ранени. Махди заяви, че \"Бригадите на Хизбула\" са част от въоръжените сили на Ирак и че нападението срещу тях е неприемливо и че може да има опасни посладици. Вашингтон смята, че групировката е отговорна за серия от атаки срещу американски военни в Ирак. Иран отрича да е замесен в тези нападения и определи действията на Съединените щати като тероризъм. Сподели:", "date": "2019.12.31", "title": "Ирак заплаши САЩ, че ще спре да си сътрудничи с тях в борбата срещу ИДИЛ"}
{"url": "https://pik.bg/%D1%88%D0%BE%D0%BA-%D0%BB%D0%B5%D0%BA%D0%B0%D1%80%D0%B8-%D0%BF%D0%BE%D0%B4%D0%BF%D0%B0%D0%BB%D0%B8%D1%85%D0%B0-%D1%80%D1%83%D0%BC%D1%8A%D0%BD%D0%BA%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-news894867.html", "text": "Жена почина, след като е била подпалена по време на болнична операция в Румъния, съобщи БГНЕС, цитирана от Нова телевизия. Пациентката е имала изгаряния до 40 процента по тялото си заради електрически скалпел. Хирурзите използвали дезинфектант на алкохолна основа. Медицинска сестра лиснала кофа с вода върху 66-годишната румънка, за да предотврати разпространението на пожара на 22 декември. Здравното министерство обеща да разследва „злополучния инцидент“. \"Хирурзите трябва да са наясно, че е забранено използването на дезинфектант на алкохолна основа по време на хирургични процедури, извършвани с електрически скалпел\", коментира заместник-министър Хоратиу Молдован. Семейството на жертвата заяви, че медицинският персонал е говорил за \"инцидент\", но отказа да предложи подробности. Въпреки някои подобрения поради увеличеното финансиране, болничната система в Румъния все още страда от наличието на разнебитена техника и недостиг на лекари и се оказва в основата на многократните скандали. При пожар в нощен клуб през 2015 г., при който загинаха 64 души - 26 на място и 38 други по-късно, бивш здравен министър застава обвинен, че е забавил и дори блокирал прехвърлянето на жертви с изгаряния в чужбина. Впоследствие те починаха в лошо оборудвани румънски болници. Разследването по този кошмарен случай продължава. Сподели:", "date": "2019.12.31", "title": "Шок: Лекари подпалиха румънка по време на операция"}
{"url": "https://pik.bg/%D1%80%D0%B0%D0%BF%D1%8A%D1%80%D0%BA%D0%B0%D1%82%D0%B0-%D0%BA%D0%B0%D1%80%D0%B4%D0%B8-%D0%B1%D0%B8-%D1%81-%D1%80%D0%B5%D0%BA%D0%BE%D1%80%D0%B4-%D0%B2-%E2%80%9E%D1%81%D0%BF%D0%BE%D1%82%D0%B8%D1%84%D0%B0%D0%B9%E2%80%9D-%D0%B5%D1%82%D0%BE-%D0%BA%D0%B0%D0%BA%D1%8A%D0%B2-news894868.html", "text": "Дебютният диск \"Invasion of Privacy\" на Карди Би стана най-стриймваният рап албум на изпълнителка в платформата „Спотифай”, след като е бил стриймван над 2,8 млрд. пъти, съобщи „Контактмюзик”, цитирана от БТА и „Дарик”. Излезлият през 2018 г. диск Албумът на на 27-годишната рапърка излиза през 2018 година, песента \"I Like It\" от диска е с 974 657 660 стриймвания. След като излезе през април 2018 г., \"Invasion of Privacy\" спечели награда \"Грами\" за най-добър рап албум. Сподели:", "date": "2019.12.31", "title": "Рапърката Карди Би с рекорд в „Спотифай”. Ето какъв"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%BA%D0%BE%D0%BC%D0%BF%D0%BE%D0%B7%D0%B8%D1%82%D0%BE%D1%80%D1%8A%D1%82-%D0%BD%D0%B0-%D0%B3%D1%80%D1%83%D0%BF%D0%B0%D1%82%D0%B0-%D0%BC%D0%BE%D0%BD%D1%82%D0%B8-%D0%BF%D0%B0%D0%B9%D1%82%D1%8A%D0%BD-%D0%BD%D0%B8%D0%B9%D0%BB-%D0%B8%D0%BD%D0%B5%D1%81-news894846.html", "text": "Британският комик и музикант Нийл Инес, станал известен със сътрудничеството с комедийната група \"Монти Пайтън\", почина на 75-годишна възраст, предаде БТА. Той умря от естествена смърт, поясни говорителят му Найджъл Мортън. Инес бе толкова чест сътрудник на \"Монти Пайтън\", че понякога е наричан \"седмия член на групата\". Той се прочу като музикант и композитор - написал е песни за популярния филм \"Монти Пайтън и Свещеният Граал\", снимал се е във филма \"Животът на Брайън\" и е участвал в турнета на групата в САЩ и Канада. Нийл Инес бе също член на групата \"Бонзо дог ду-да бенд\", която по-късно е прeименувана на \"Бонзо дог бенд\". Един от хитовете й - \"I'm the Urban Spaceman\", стигна до 5-о място в британската класация и му донесе награда \"Айвър Новело\". Инес създаде също пародии на песни на \"Бийтълс\" като член на групата \"Рътълс\". Сподели:", "date": "2019.12.31", "title": "Почина композиторът на групата \"Монти Пайтън\" Нийл Инес"}
{"url": "https://pik.bg/%D0%BA%D0%B0%D1%80%D0%B8%D0%BC-%D0%B1%D0%B5%D0%BD%D0%B7%D0%B5%D0%BC%D0%B0-%D1%81%D0%B5-%D0%B5-%D1%80%D0%B0%D0%B7%D0%B1%D1%80%D0%B0%D0%BB-%D1%81-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D0%B7%D0%B0-%D0%BD%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-%D0%BE%D1%81%D1%82%D0%B0%D0%B2%D0%B0-%D0%B2-%D0%BA%D0%BB%D1%83%D0%B1%D0%B0-%D0%B4%D0%BE-news894865.html", "text": "Голмайсторът на Реал (Мадрид) Карим Бензема се е разбрал с ръководството на клуба за удължаване на договора си за още един сезон, разкри Marca, цитирана от „Спортал”. В момента французинът има контракт до 2021 година, но ще го продължи с още 12 месеца. Това ще се случи през лятото. Бензема ще се радва на по-висока заплата, която заслужи с постоянното си представяне и лидерската си роля в тима. Той е имал възможност да подпише и по-дългосрочен контракт, но през 2022 година ще е на 34 години и не е ясно дали ще иска да продължи кариерата си. Не е тайна, че Бензема е сред любимците на Флорентино Перес. Именно добрите отношения между двамата са в основата на това нападателят вече дълги години да е неизменна част от отбора, макар че имаше периоди, в които не играеше на ниво и се говореше за евентуален негов трансфер. През настоящия сезон французинът има 12 гола от 17 мача в Ла Лига, както и 4 попадения в груповата фаза на Шампионска лига. Сподели:", "date": "2019.12.31", "title": "Карим Бензема се е разбрал с ръководството на Реал (Мадрид) за нов договор. Остава в клуба до..."}
{"url": "https://pik.bg/%D1%8F%D0%BF%D0%BE%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%B1%D0%B8%D0%B2%D1%88%D0%B8%D1%8F%D1%82-%D1%88%D0%B5%D1%84-%D0%BD%D0%B0-%E2%80%9E%D0%BD%D0%B8%D1%81%D0%B0%D0%BD%E2%80%9D-%D0%BA%D0%B0%D1%80%D0%BB%D0%BE%D1%81-%D0%B3%D0%BE%D0%BD-%D0%B5-%D0%BD%D0%B0%D0%BF%D1%83%D1%81%D0%BD%D0%B0%D0%BB-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B1%D0%B5%D0%B7-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-news894880.html", "text": "Бившият шеф на алианса „Рено – Нисан - Мицубиши” Карлос Гон е нарушил условията по домашния си арест, напускайки територията на Япония. Това съобщи агенция „Киодо”,  цитирана от „Газета”. Агенцията се позовава на съобщение на правоохранителните органи в Япония. По-рано стана ясно, че Гон е пристигнал с частен самолет в Бейрут от Турция. На 19 ноември 2018 година Карлос Гон бе арестуван по подозрения в нарушаване на японското финансово законодателство. Той е обвинен, че не е декларирал по надлежния ред доходите си като председател на Съвета на директорите на „Нисан” между 2010 и 2018 година. По данни на следствието, Гон е прехвърлил на корпорацията свои лични финансови загуби от неудачни операции с ценни книжа през 2008 година. Сподели:", "date": "2019.12.31", "title": "Японските власти: Бившият шеф на „Нисан” Карлос Гон е напуснал страната без разрешение"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B8%D0%B7%D1%80%D0%B0%D0%B5%D0%BB-%D0%BE%D0%B1%D0%BC%D0%B8%D1%81%D0%BB%D1%8F%D1%82-%D1%82%D1%80%D0%B0%D0%B9%D0%BD%D0%BE-%D0%BF%D1%80%D0%B8%D0%BC%D0%B8%D1%80%D0%B8%D0%B5-%D1%81-%D1%85%D0%B0%D0%BC%D0%B0%D1%81-news894890.html", "text": "Властите в Израел обмислят трайно неофициално примирие с палестинското радикално ислямистко движение Хамас, което контролира Ивицата Газа. Това съобщават израелски медии, цитирани от агенция ДПА и БНР. Според телевизия \"Ченъл 12\" висши израелски служители от областта на сигурността са изложили в неделя условията в общи линии на договореното с посредничеството на Египет споразумение пред правителството на премиера Бенямин Нетаняху. Очаква се кабинетът да обсъди неофициалната сделка отново утре, но \"Канал 12\" посочва, че до гласуване може да се стигне едва след парламентарните избори на 2 март. Телевизията отбелязва, че примирието ще даде възможност повече палестински търговци да получат разрешително за влизане в Израел. То ще разшири също риболовната зона в крайбрежието на Ивицата Газа и ще създаде условия за изграждането на газопровод. В замяна Хамас ще положи повече усилия да спре палестинските екстремистки групи, действащи в анклава, да изстрелват ракети срещу Израел. Медийната информация не е потвърдена за момента нито от канцеларията на премиера, нито от Хамас. Сподели:", "date": "2019.12.31", "title": "Властите в Израел обмислят трайно примирие с Хамас"}
{"url": "https://pik.bg/%E2%80%9E%D1%84%D0%BE%D1%80%D0%B1%D1%81%E2%80%9D-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%E2%80%9E%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2%E2%80%9D-%D0%B7%D0%B0%D0%BA%D1%8A%D1%81%D0%BD%D1%8F%D1%85%D0%B0-%D1%81-%D0%B3%D0%BE%D0%B4%D0%B8%D0%BD%D0%B0-news894860.html", "text": "Санкциите на САЩ срещу газопровода „Северен поток-2” закъсняха с година, пише американското издание „Форбс”, цитирано от РИА „Новости”. В материала се посочва, че въвеждането на ограничителни мерки срещу газопровода не можесъществено да попречи на сроковете за завършване на строителството на „Северен поток-2”. На 21 декември президентът на САЩ Доналд Тръмп подписа отбранителния бюджет за фискалната 2020 година, който предвижда и санкции срещу Русия, в това число и срещу газопроводите „Северен поток-2” и „Турски поток”. „Северен поток-2” е строящ се в момента газопровод от Русия за Германия през Балтийско море. Дължината му е над 1 200 км. Сподели:", "date": "2019.12.31", "title": "„Форбс”: Американските санкции срещу „Северен поток-2” закъсняха с година"}
{"url": "https://pik.bg/%D1%81%D0%B5%D0%BD%D0%B0%D1%82%D0%BE%D1%80%D1%8A%D1%82-%D0%B1%D1%8A%D1%80%D0%BD%D0%B8-%D1%81%D0%B0%D0%BD%D0%B4%D1%8A%D1%80%D1%81-%D0%B5-%D0%BD%D0%B0%D0%BF%D1%8A%D0%BB%D0%BD%D0%BE-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B5%D0%BD-%D1%81%D0%BB%D0%B5%D0%B4-%D0%BF%D1%80%D0%B5%D0%BA%D0%B0%D1%80%D0%B0%D0%BD%D0%B8%D1%8F-%D0%B8%D0%BD%D1%84%D0%B0%D1%80%D0%BA%D1%82-news894864.html", "text": "Сенаторът Бърни Сандърс, който е един от претендентите за кандидат на Демократическата партия за предстоящите през 2020 година президентски избори в САЩ, се е възстановил напълно след прекарания инфаркт, съобщава телевизионният канал  CNBC. „Не виждам причини, които биха попречили на Сандърс да продължи предизборната си кампания”, заявява пред телевизионния канал кардиологът от Университетската болница във Върмонт Мартин Левинтър. През октомври Сандърс отмени серия предизборни мероприятия заради сърдечна операция. Бърни Сандърс е най-възрастният кандидат на демократите, от тези, които претендират за място в президентската битка. През 2016 година Сандърс отново бе един от основните претенденти за кандидат за президент заедно с Хилари Клинтън. Бившият държавен секретар Клинтън тогава спечели номинацията, но на изборите бе победена от републиканеца Доналд Тръмп. Сподели:", "date": "2019.12.31", "title": "Сенаторът Бърни Сандърс е напълно възстановен след прекарания инфаркт"}
{"url": "https://pik.bg/%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D1%81%D0%B0%D1%80%D0%B0-%D0%B3%D0%B8%D0%BB%D0%B1%D1%8A%D1%80%D1%82-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D0%B8-%D1%81%D1%8A%D1%81-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D1%81%D0%B8-news894851.html", "text": "Актрисата Сара Гилбърт е подала молба в съд в Лос Анджелис за развод със съпругата си от пет години, певицата и авторка на песни Линда Пери, предаде БТА, цитирана от Нова телевизия. Като мотив за раздялата Гилбърт изтъква непреодолимите различия с половинката й. Подробности как двете жени ще се споразумеят за попечителството над 4-годишния им син Роудс не се посочват. 44-годишната Сара Гилбърт е позната с ролите си в сериали като \"Семейство Конърс\" и \"Розан\". 54-годишната Линда Пери е известна като бивша вокалистка на групата \"4 Non Blonds\". Пери е писала песни за изпълнителки от ранга на Кристина Агилера, Гуен Стефани, Пинк. Сподели:", "date": "2019.12.31", "title": "Актрисата Сара Гилбърт се раздели със съпругата си"}
{"url": "https://pik.bg/%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8%D1%82%D0%B5-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D0%BE%D0%B1%D0%B5%D1%89%D0%B0%D1%85%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%BD%D0%B0%D0%B9-%D0%BA%D1%8A%D1%81%D0%BD%D0%BE-%D0%BF%D1%80%D0%B5%D0%B7-%D0%B0%D0%BF%D1%80%D0%B8%D0%BB-news894871.html", "text": "Румънците ще гласуват предсрочно за нов парламент \"най-късно\" през април. Това заяви Рареш Богдан - заместник-председател на управляващата Националлиберална партия, цитиран от агенция „Медиафакс”, съобщи БНР. Националлибералите поеха властта миналия месец, след като кабинетът на Социалдемократическата партия получи вот на недоверие. Социалдемократите обаче остават най-голямата фракция и в Сената, и в Камарата на депутатите, макар и да изостават с 15 процентни пункта в социологическите допитвания. Мандатът на сегашния парламент изтича в края на 2020 година. За разпускането му са се обявили други три формации - Съюзът за спасение на Румъния, партията Народно движение и Демократичният съюз на унгарците, както и 9-ма отцепници от партията Про Румъния на бившия премиер Виктор Понта. Сподели:", "date": "2019.12.31", "title": "Управляващите в Румъния обещаха предсрочни избори най-късно през април"}
{"url": "https://pik.bg/%D1%81%D0%B5%D0%BC%D0%B5%D0%B9%D0%BD%D0%B0-%D0%B8%D0%B4%D0%B8%D0%BB%D0%B8%D1%8F-%D0%B1%D0%BB%D0%B0%D0%B3%D0%BE-%D0%B7%D0%B0%D0%B2%D0%B5%D0%B4%D0%B5-%D0%B7%D0%BB%D0%B0%D1%82%D0%BA%D0%B0-%D0%BD%D0%B0-%D1%81%D0%BA%D0%B8-%D0%B2-%D0%B1%D0%BE%D1%80%D0%BE%D0%B2%D0%B5%D1%86-%D1%81%D0%BD%D0%B8%D0%BC%D0%BA%D0%B0-news894737.html", "text": "Бившият футболист Благой Георгиев отведе плеймейтката Златка Райкова на ски. Спортистът и половинката му разпускат в Боровец по време на ваканцията си. Младите родители си пуснаха няколко снимки от зимния ни курорт, на които позират прегърнати, а снегът не спира да вали. И двамата са спортни натури, затова не е изненада за никого, че още при първия сняг се отправиха към ски пистите, пише \"Телеграф\". Те предпочетоха Боровец, защото е близо до София. Докато родителите са на ски, бабите се грижат за малкия им син Благо-джуниър. Сподели:", "date": "2019.12.31", "title": "СЕМЕЙНА ИДИЛИЯ: Благо заведе Златка на ски в Боровец (СНИМКА)"}
{"url": "https://pik.bg/%D0%B5%D0%BA%D0%B8%D0%BF%D0%B0%D0%B6%D1%8A%D1%82-%D0%BD%D0%B0-%D0%BA%D0%BE%D1%80%D0%B0%D0%B1-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D0%BF%D1%8A%D1%80%D0%B2%D0%B8-%D1%89%D0%B5-%D0%BF%D0%BE%D1%81%D1%80%D0%B5%D1%89%D0%BD%D0%B5-2020-%D0%B3-news894877.html", "text": "Екипажът на най-новия кораб на Параходство \"Български морски флот\" АД - \"Бузлуджа\" - ще посрещне първи новата година, съобщиха от пресцентъра на параходството, цитирани от БНР. В момента \"Бузлуджа\" приема товар в пристанището Каосиунг, Тайван. Последни ще изпратят 2019 г. моряците от моторен кораб \"Хемус\", които ще се намират в мексиканското пристанище Гуаймас на Тихия океан. Сподели:", "date": "2019.12.31", "title": "Екипажът на кораб \"Бузлуджа\" първи ще посрещне 2020 г."}
{"url": "https://pik.bg/%D0%B8%D0%B7%D0%BF%D1%80%D0%B0%D1%89%D0%B0%D0%BC%D0%B5-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D1%81%D1%8A%D1%81-%D1%81%D0%BB%D1%8A%D0%BD%D1%86%D0%B5-%D0%B2%D0%B5%D1%82%D1%80%D0%BE%D0%B2%D0%B8%D1%82%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%BB%D0%B5%D0%BA%D0%BE-%D1%89%D0%B5-%D1%81%D0%B5-%D0%BF%D0%BE%D0%B2%D0%B8%D1%88%D0%B0%D1%82-%D0%BA%D0%B0%D1%80%D1%82%D0%B0-news894885.html", "text": "В последния ден от годината ще бъде предимно слънчево. Ще духа до умерен запад-северозападен вятър. Температурите ще се повишат и дневните се очаква да достигнат между 3 и 8 градуса, съобщават от Националния институт по метеорология и хидрология (НИМХ), цитирани от „Фокус”. През новогодишната нощ ще има временни увеличения на облачността, средна и висока, а северозападният вятър ще се усили. Към полунощ температурите все още ще бъдат сравнително високи, в повечето райони между минус 1 и 4 градуса. Атмосферното налягане ще се понижи, но ще остане по-високо от средното за месеца. По Черноморието ще бъде предимно слънчево. Привечер ще се появи разкъсана средна и висока облачност. Ще духа умерен вятър от север-северозапад. Максималните температури ще са между 4 и 7 градуса. Вълнението на морето ще е 1 - 2 бала. Температурата на морската вода се очаква да достигне 11 – 12 градуса. В планините ще е предимно слънчево, но ветровито. Ще духа силен до бурен вятър от северната четвърт. Максималната температура на височина 1 200 метра ще е около минус 3 градуса, на 2 000 метра – около минус 9 градуса. През първите два дни от новата година облачността ще е променлива, първия ден на изолирани места, главно в планините, ще превали слаб сняг. Вятърът ще е от север-северозапад, в източните райони - от север-североизток; ще бъде умерен, временно силен и ще застудява. В петък вятърът ще отслабне до умерен, ще стане северозападен. По-значителна ще бъде облачността над източната половина от страната, над Западна България ще бъде предимно слънчево, там и дневните температури ще се повишат. Сподели:", "date": "2019.12.31", "title": "ИЗПРАЩАМЕ ГОДИНАТА СЪС СЛЪНЦЕ: Ветровито, температурите леко ще се повишат (КАРТА)"}
{"url": "https://pik.bg/%D1%83%D1%87%D0%B5%D0%BD-%D0%BFpe%D0%B4%D0%BBo%D0%B6%D0%B8-%D0%B7%D0%B2e%D0%B7%D0%B4e%D0%BD-%D0%B4%D0%B2%D0%B8%D0%B3a%D1%82e%D0%BB-%C4%B8o%D0%B9%D1%82o-%D0%BCo%D0%B6e-%D0%B4a-%D0%BFpe%D0%BCec%D1%82%D0%B2a-c%D0%BB%D1%8A%D0%BD%D1%87e%D0%B2a%D1%82a-c%D0%B8c%D1%82e%D0%BCa-%D0%B2%D0%B8%D0%B4%D0%B5%D0%BE-news894863.html", "text": "Moжe би зa пoлeти в нaй-oтдaлeчeнитe peгиoни нa Bceлeнaтa нямa дa ca нeoбxoдими paĸeти cъc cyбcвeтлинни двигaтeли. Дocтaтъчнo e дa ce ycĸopи caмoтo Cлънцe и тo щe yвлeчe cъc ceбe cи и плaнeтитe. Идeятa зa звeздeн двигaтeл, изпoлзвaщ eнepгиятa нa Cлънцeтo e нa acтpoфизиĸa Maтю Kaплaн oт yнивepcитeтa нa щaтa Илинoйc, съобщават скветовните медии, читирани от „Калдата”. Идeятa e cлeднaтa: двигaтeлят нa Kaплaн, paзпoлoжeн близo дo Cлънцeтo, cъбиpa вoдopoд и xeлий oт cлънчeвия вятъp и ги изпoлзвa ĸaтo гopивo. Xeлият ce изпoлзвa зa cъздaвaнeтo нa cтpyи oт paдиoaĸтивeн ĸиcлopoд, ĸoйтo изтлacĸвa цялaтa ĸoнcтpyĸция нaпpeд, a вoдopoдът зaпaзвa диcтaнциятa мeждy двигaтeля и Cлънцeтo, ĸaтo пo тoзи нaчин звeздaтa ce движи в тoчнo oпpeдeлeнa пocoĸa. Tъй ĸaтo eдинcтвeнo cлънчeвият вятъp нe мoжe дa ocигypи дocтaтъчнo eнepгия, щe e нeoбxoдимa нeпълнa cфepa нa Дaйcън – oбвивĸa oĸoлo пoчти цялaтa звeздa. Tя ĸoнцeнтpиpa cлънчeвaтa cвeтлинa в тoчнo oпpeдeлeнa тoчĸa, c ĸoeтo щe ce пoвиши тeмпepaтypaтa и cĸopocттa нa изxвъpлянaтa мaтepия. Koгaтo Cлънцeтo зaпoчнe дa ce движи, ocтaнaлитe плaнeти щe гo пocлeдвaт и щe cи ocтaнaт в cъщитe opбити ĸaтo пpeди. Hямa дa ce нaлoжи oтдeлнo дa ce пpeмecтвaт Зeмятa, Mapc, Юпитep и т.н. Πoдoбнa ĸoнcтpyĸция би мoглa дa ce изпoлзвa, aĸo eдин дeн Зeмятa (или нeйнитe ĸoлoнии) ce oĸaжaт нa пътя нa acтepoидeн пoтoĸ или в зoнaтa нa изpигвaнe нa cвpъxнoвa. Πpecмятaниятa пoĸaзвaт, чe двигaтeлят нa Kaплaн мoжe дa измecти Cлънчeвa cиcтeмa, пoдoбнa нa нaшaтa, нa 100 cвeтлинни гoдини зa 2 милиoнa гoдини. Taзи cĸopocт e дocтaтъчнa дa ce избeгнaт ĸaтacтpoфaлнитe пocлeдcтвия oт изpигвaнeтo нa cвpъxнoвa. Koлĸoтo и фaнтacтичнa дa изглeждa тaзи идeя, тя дaвa тeми зa paзмиcъл и нoви oбeĸти зa тъpceнe във Bceлeнaтa – мoжe би няĸoй вeчe изпoлзвa пoдoбни ĸoнcтpyĸции. Сподели:", "date": "2019.12.31", "title": "Учен пpeдлoжи звeздeн двигaтeл, ĸoйтo мoжe дa пpeмecтвa Cлънчeвaтa cиcтeмa (ВИДЕО)"}
{"url": "https://pik.bg/%D0%B4%D0%B5%D0%BC%D0%BE%D0%BA%D1%80%D0%B0%D1%82%D1%8A%D1%82-%D0%B4%D0%B6%D0%BE-%D0%B1%D0%B0%D0%B9%D0%B4%D1%8A%D0%BD-%D0%B3%D0%BE%D1%82%D0%BE%D0%B2-%D0%B4%D0%B0-%D0%BD%D0%B0%D0%B7%D0%BD%D0%B0%D1%87%D0%B8-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D0%BD%D0%B5%D1%86-%D0%B7%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news894884.html", "text": "Бившият вицепрезидент на САЩ и настоящ кандидат от Демократическата партия за президентските избори през 2020 година Джо Байдън обяви, че е готов да включи в екипа си и да назначи за вицепрезидент представител на Републиканската партия, съобщава CNN. По думите на Байдън, той е готов да си сътрудничи с републикански съекипник, но в момента не може да посочи конкретна фигура. Бившият вицепрезидент отбеляза, че в Републиканската партия има много достойни политици. „Както винаги има не малко наистина достойни републиканци, но проблемът в момента е, че те трябва да направят крачка напред”, каза Байдън по време на своя реч в Ню Хемпшир. Сподели:", "date": "2019.12.31", "title": "Демократът Джо Байдън готов да назначи републиканец за вицепрезидент"}
{"url": "https://pik.bg/%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D0%B3%D1%80%D0%B0%D0%B4%D1%81%D0%BA%D0%B8-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B2-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BD%D0%BE%D1%89-news894872.html", "text": "Варненци по традиция ще ползват безплатен градски транспорт в новогодишната нощ, съобщиха от общината, цитирани от БНР. Автобусите и тролейбусите ще се движат по четири линии - 17, която обслужва маршрут от ж.п. гарата до квартал \"Галата\" в район \"Аспарухово\" и обратно, 31 - от жп гарата до квартал \"Виница\", район \"Приморски\" и обратно, 148 - от \"Почивка\" и от квартал \"Владиславово\" до центъра и обратно, и тролейбусна линия 83 - от ж.п. гарата до \"Владиславово\" и обратно. След полунощ транспорт е осигурен на всеки кръгъл час до 02:30 часа. Традиционната новогодишна програма, организирана от общината, започва в 22:00 часа на площад \"Независимост\" и продължава до 02:00 ч. на 1 януари. Сподели:", "date": "2019.12.31", "title": "Безплатен градски транспорт във Варна в новогодишната нощ"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D0%B6%D0%B0%D1%80-%D0%B2-%D0%BF%D1%81%D0%B8%D1%85%D0%BE%D0%B4%D0%B8%D1%81%D0%BF%D0%B0%D0%BD%D1%81%D0%B5%D1%80%D0%B0-%D0%B2-%D1%81%D0%BE%D1%84%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B8-news894900.html", "text": "Огромен пожар е пламнал на Сточна гара срещу Спешна помощ. Гори сградата на психодиспансера. 51 пациенти са евакуирани в сградата на Тубдиспансера в съседство. Сигналът е получен в 05:05 ч., огънят е локализиран, съобщиха от МВР. На място са изпратени са 37 пожарникари и 10 пожарни автомобила. Пожарникарите се опитват да спасят скъпата апаратура. По предварителни данни две коли в близост до пожара също са изгорели. Движението в района се осъществява нормално. \"За момента няма пострадали, само преди пет винути направихме обход, провели сме легло по легло, няма загинали и пострадали. при такъв голям пожар чакаме да се направи оглед. Най-вероятно съседната барака, която е безтопанствена, има клошари и всичко е възможно\", заяви главен комисар Николай Николов Националната служба „Пожарна безопасност и защита на населението“ . Той допълни, че реакцията е била много бърза и повечето са били послушни, като лекарите са оказали пълно съдействие, за да може да се справят с болните и бързо да се евакуират всички 51 души. Сподели:", "date": "2019.12.31", "title": "ОТ ПОСЛЕДНИТЕ МИНУТИ: Пожар в психодиспансера в София (ОБНОВЕНА/СНИМКИ)"}
{"url": "https://pik.bg/%D0%B1%D0%BB%D0%B8%D0%B7%D0%BE-9-%D0%BC%D0%BB%D0%BD-%D1%87%D1%83%D0%B6%D0%B4%D0%B5%D0%BD%D1%86%D0%B8-%D0%BF%D0%BE%D1%81%D0%B5%D1%82%D0%B8%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B7-2019-%D0%B3-news894782.html", "text": "8 832 405 са туристическите посещения на чужденци в България за периода януари- ноември 2019 г. - отчита се символично намаление от 0,02% спрямо същия период на рекордната за туризма 2018 г. Това показват данните за 11–те месеца на тази година на база резултатите за месец ноември, публикувани днес от Националния статистически институт. Само са ноември 2019 г. туристическите визити на чужденци у нас са 442 178, което представлява ръст от 7,5% в сравнение с ноември 2018 г. За 11-те месеца на 2019-а са отбелязани чувствителни ръстове от редица пазари: Гърция – увеличение с 5,2%, Украйна – ръст от 24,2%, Великобритания – нарастване с 20,3%, Унгария – увеличение с 26%, Китай – повишение с 14,6%, САЩ – ръст с 8,5%. Румъния остава първи входящ пазар по брой туристически посещения за периода януари-ноември с над 1,2 млн. визити, в топ 5 са още Гърция с 1 073 557 посещения, Германия - 742 979, Турция – 594 948 и Северна Македония – с 511 113 туристически визити. През същия период на годината туристическите пътувания на българи в чужбина възлизат на близо 6,5 млн., което е нарастване с 4,1 на сто. Данните недвусмислено показват, че въпреки предизвикателната за сектора 2019 г. с огромна конкуренция от държавите в региона и фалит на най-стария световен туроператор българският туризъм запазва високите си резултати от последните 4 години и се развива устойчиво, коментира министър Николина Ангелкова. Това доказва, че с активен диалог и пълна мобилизация на държава, бизнес и местна власт можем да преодолеем трудностите, добави министърът и изрази увереност, че усилията на работещите в сектора ще продължат за успешно протичане на зимен сезон 2019-2020 г. и подготовка за лято 2020 г. Сподели:", "date": "2019.12.31", "title": "Близо 9 млн. чужденци посетили България през 2019 г."}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%B5-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%B5%D0%B4%D0%BD%D0%B0-%D0%BD%D0%B5%D0%BE%D0%B1%D0%B8%D0%BA%D0%BD%D0%BE%D0%B2%D0%B5%D0%BD%D0%B0-%D1%81%D0%B2%D0%B5%D1%82%D0%B8%D1%86%D0%B0---%D0%B5%D1%82%D0%BE-%D0%BA%D0%BE%D0%B9-%D1%87%D0%B5%D1%80%D0%BF%D0%B8-%D0%B7-news894849.html", "text": "В IV в. няколко свети мъже, гонени на Изток от арианите, потърсили убежище в Рим. От тях римските християни узнали за подвизите на светите отшелници и за трудовете на монашеския живот, по онова време още малко известен на Запад. Тия разкази възбудили силна ревност и голямо усърдие за служение на Бога, особено между жените. Жените от висшето римско общество се отказвали от светските удоволствия, от разкошен живот и употребявали всичко за подпомагане бедните, за откупуване на пленените, за построяване и украсяване на църквите. Между тия свети жени особено е известна Мелания, вдовица на окръжния римски управител, която от 20-годишна възраст се посветила на служене Богу, изучавала Св. Писание под ръководството на блажени Йероним, помагала на бедните и страдащите. Желанието й да се поклони на светите места и да изучи иноческия живот я довело на Изток. Там тя посещавала светите отшелници, строила манастири, болници, странноприемници; сама служела на бедните с най-голямо смирение. Грамадните си съкровища тя употребила за тия богоугодни дела. Живеейки в Йерусалим, тя постоянно с писмата си убеждавала своите роднини и приятели в Рим към същия живот, като описвала радостното състояние на душата, която напълно се предала Господу. Но и в Рим християнските жени продължавали да сияят с добродетели, които съставяли рязка противоположност на пороците и суетността на езическото общество. Те построили първите болници в Рим, сами се грижели за страдащите, пращали щедри помощи дори в далечни краища, откупували нещастниците, които се мъчели в плен при варварите. Италия, Испания, Африка благославяли имената на Павлина, Фабиола, Мелания и други християнки, които употребявали богатствата си за помощ на ближните. Престарялата Мелания поискала преди смъртта си да посети Рим и да се види със семейството си и приятелките си. Тя пристигнала в Рим тогава, когато варвари от всички страни застрашавали вечния град; те постоянно нахлували в Италия и откарвали цели семейства в плен; грамадни богатства минавали в ръцете им; дворците и малките хижи се предавали на пламъци. Престарялата Мелания повтаряла на приятелките си: \"Побързайте да предадете Богу вашите богатства! Не жалете тленните съкровища на света!\". В семейството си тя особено се радвала на усърдието и благочестието на своята внучка, която носела нейното име. Тая млада жена била омъжена за един от най-богатите и знатни граждани в Рим - Апиниан. Сама тя притежавала огромни имения в Италия, Сицилия, Испания и Африка. Но сърцето й не било привързано към земните блага, а горяло от чиста любов към Бога и ближните. Родили й се две деца, които умрели малолетни. Тя и мъжът й в това видели указание, че трябва да употребят и времето, и средствата си за богоугодни дела. И действително така започнали да постъпват. Всичкото си имущество те смятали като притежание на Бога и бедните. При грамадното богатство не си позволявали никакъв разкош, а всичко раздавали на нуждаещите се. Пожелали и те да посетят Изтока и тръгнали за там с майка си Албина. Известно време поживели в Африка, където имали приятели и роднини. По целия път раздавали богати милостини, строили църкви, манастири и откупували пленници. На Изток те посетили светите отшелници и най-после се заселили в Йерусалим. Скоро след пристигането им там престарялата Мелания починала (410 г.), а нейната внучка продължавала делата й. В тясна килия някъде на Маслинетата (Елеонската) планина тя прекарвала времето си в молитва и изучаване на Св. Писание. Блажени Йероним, който живеел тогава също в Йерусалим, където превеждал на латински Библията, й помагал със своите съвети. Заедно с това благочестивата Мелания дейно се занимавала с благотворителни дела, помагайки на бедни и болни. Апиниан помагал в трудовете й. Тя построила болници и странноприемници и умряла в бедност (434 г.). На 31 декември св. Църква почита паметта на двете Мелании - бабата и внучката, и нейния благочестив съпруг Апиниан. Мелания е гръцко име, което означава черна. Имен ден днес празнуват всички жени, които носят името Мелания. Сподели:", "date": "2019.12.31", "title": "ПРАЗНИК Е: В последния ден на годината честваме една необикновена светица - ето кой черпи за имен ден"}
{"url": "https://pik.bg/%D1%81%D0%B2%D0%B8%D1%89%D0%BE%D0%B2%D0%BB%D0%B8%D0%B8-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%B0-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-news894790.html", "text": "Дневният център за деца с увреждания в Свищов ще има своя кухня, където 40 деца ще провеждат занятия в среда, различна от учебната. На благотворителен базар бяха събрани парите за обзавеждане на кухнята с нужната посуда. Свищовлии дариха 733 лева, купувайки изработените от децата с увреждания и техните връстници от училищата и детските градини в града сурвакници, украса и сувенири, предава БНР. Парите са достатъчни за оборудване на кухнята, в която по специални програми ще се провеждат занятията, поясни Теменужка Тодорова, директор на Центъра за деца с увредения в Свищов: „Не е свързано само с уменията на децата да се грижат за себе си и да са самостоятелни. Те се учат да спазват ред, последователност. Развиват умения като координация око – ръка, докосват различни текстури“. Сподели:", "date": "2019.12.31", "title": "Свищовлии със страхотна празнична инициатива"}
{"url": "https://pik.bg/%D0%BA%D0%B0%D0%BD%D1%86%D0%BB%D0%B5%D1%80%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B2-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D1%81%D0%B8-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%B5%D1%81-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%83%D0%BA%D1%80%D0%B5%D0%BF%D0%B8-%D0%BF%D0%BE%D0%B7%D0%B8%D1%86%D0%B8%D0%B8%D1%82%D0%B5-%D1%81%D0%B8-news894862.html", "text": "Канцлерът на Германия Ангела Меркел заяви в новогодишното си обръщение, че Европейският съюз трябва да укрепи позициите си, съобщава ТАСС. „Европа трябва ясно да афишира своя глас в света”, заявява Меркел. Канцлерът на Германия припомня, че през настъпващата година Германия ще бъде пресдедател на Съвета на Европейския съюз и ще работи именно за това. Меркел отбелязва още, че благополучието на Европа също така зависи и от благополучието на съседните страни. Сподели:", "date": "2019.12.31", "title": "Канцлерът на Германия в новогодишното си обръщение: ЕС трябва да укрепи позициите си"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D1%82%D1%80%D0%BE%D1%8F%D1%89-%D1%81%D0%B5-%D1%82%D1%83%D0%BD%D0%B5%D0%BB-%D1%81%D0%B5-%D1%81%D1%80%D1%83%D1%82%D0%B8-%D0%B2-%D0%BA%D0%B8%D1%82%D0%B0%D0%B9-news894897.html", "text": "Най-малко четирима работници са загинали, след като строящ се тунел в провинция Шанси в северната част на Китай се е срутил, съобщава агенция „Синхуа”, цитирана от RT. Още двама души са останали затрупани. Агенцията се позовава на данни на местните власти. Инцидентът е станал във вечерните часове на 30 декември. Според информацията, е рухнал строящ се тунел, разположен на шосе в град Цзинчен. Шестима работници са се оказали затрупани. Смъртта на четирима от тях е била потвърдена, като един от тях е починал в болница. Още двама остават затрупани, като се провежда спасителна операция. Уточнява се, че изходът на тунела е блокиран от около 200 кубика строителни отпадъци. Сподели:", "date": "2019.12.31", "title": "Най-малко четирима загинали, след като строящ се тунел се срути в Китай"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D0%B8%D0%B7%D0%BB%D0%B8%D0%B7%D0%B0%D1%82-%D0%B5%D0%B4%D0%B8%D0%BD-%D1%81%D1%80%D0%B5%D1%89%D1%83-%D0%B4%D1%80%D1%83%D0%B3-%D0%BB%D0%B5%D0%B2%D1%81%D0%BA%D0%B8-%D0%B8-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%B2-%D0%BF%D1%8A%D1%80%D0%B2%D0%B8%D1%8F-%D0%BF%D1%80%D0%BE%D0%BB%D0%B5%D1%82%D0%B5%D0%BD-%D0%BA%D1%80%D1%8A%D0%B3-%D0%BE%D1%82-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE%D1%82-news894883.html", "text": "Вечното дерби от 21-ия кръг, с който се подновява първенството напролет, ще се играе на 15 февруари (събота), съобщава \"Тема Спорт\". Началният час на сблъсъка между Левски и ЦСКА-София на Националния стадион все още не е определен, но е сигурно, че двубоят ще се проведе в ранния следобед - между 13:00 и 15:00 часа. Ден по-късно, на 16 февруари (неделя), ще е битката за Пловдив, в която Ботев приема Локомотив на базата си в Коматево. Първенството ще бъде подновено на 14 февруари (петък). Сподели:", "date": "2019.12.31", "title": "Ето кога излизат един срещу друг Левски и ЦСКА-София в първия пролетен кръг от първенството"}
{"url": "https://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D0%BC%D0%BE%D1%80%D1%84%D0%B8%D1%87%D0%BD%D0%B8%D1%8F%D1%82-%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D0%BD%D0%B0-%D0%B0%D1%85%D0%BC%D0%B5%D0%B4-%D0%B4%D0%BE%D0%B3%D0%B0%D0%BD-news893971.html", "text": "Ако някога изпаднете в тежка депресия и животът започне да ви се струва безсмислен, потискащ, безцелен и ужасяващ, не изпадайте в отчаяние и самоубийствени мисли. Винаги трябва да си припомняте, че вашето страдание е нищожно в сравнение с гърча, на който всяка година са подложени депутатите от ДПС. От 2015 г. насам всяка Коледа Ахмед Доган ги бомбардира с поредната политическо-метафизична лекция, изпълнена с морфични резонанси и странни астрални портали, и те трябва да се потят да откриват смисъл, дълбочина и висши наставления в нея. Адът - това е безкрайна лекция на почетния председател на ДПС. В сравнение с това изтънчено мъчение всичко останало изглежда преодолимо, нетрайно, пролетно и направо ваканционно. Лекцията на Доган вече се е превърнала в медиен ритуал. Всяка година орда от репортери стои пред Сараите и трепетно очаква Голямата новина. Не мисля, че друго философско събитие е в състояние да предизвика такъв интерес и такова количество главозамайващи интерпретации, тълкувания и откровени врачувания. Самото ДПС в дните около Лекцията започва да прилича на таен орден със свой собствен език и йерархии, които трудно се разбират от непосветените. Само си помислете. През 2015 г. Доган дръпна цяло слово за морфичните резонанси, за телепатичното предаване на информация, а после обяви, че не се \"ебава\" (речникът му запазваме дословно, за да не нарушим квантовите трептения на Вселената), а в резултат от това на тогавашния лидер на партията Лютви Местан му прилоша, разказват, че се хванал за сърцето, а след това цял ден се кри в турското посолство. Очевидно се е изплашил да не би от някое друго измерение да долети цяло ято от демони и съвсем неметафорично да го изпрати на ваканция по своите краища. Вън от шегата - именно онова слово на Доган беше речта на живота му. В нея той остро се възпротиви на посегателствата на Турция върху неговата партия, буквално се опълчи на дългите пипала на Ердоган и някой ден, когато се прави равносметка на виновното време днес, това ще му бъде записано като червена точка. В България всички като че ли сме хипнотизирани от фигурата на почетния председател на ДПС. Дали заради дългата му и противоречива история в целия преход, повечето от нас са склонни да търсят в неговите думи втори, трети, даже и четвърти пласт. Медиите ровят надълбоко в речите му, както американска корпорация рови в арабска пустиня, за да търси петрол. Струва ми се, че Доган ясно осъзнава това и се забавлява с този процес. Все пак едва ли за един автентичен философ има по-тайно удоволствие от това думите му да бъдат анализирани пространно и изопачавани по най-перверзен начин. А всъщност е точно обратното. Доган обикновено е убийствено конкретен и съвсем не си прави труда да крие какво точно иска да каже. От две години насам например той повтаря, че страната не е готова за предсрочни избори и партията му като марионетка се движи по неговото слово. Тази година ДПС беше в състояние да приключи управлението на ГЕРБ, ако поиска. След 14 февруари, когато БСП обяви, че ще бойкотира парламента, ключът към властта и оцеляването на правителството на Борисов се оказа внезапно в ръцете на Движението. Достатъчно беше една седмица и те да не влизат в зала, за да може ГЕРБ да се срине от власт и предсрочните избори да почукат на вратата. Само че ДПС твърдо следваше повелите на Доган. И всяка регистрация в зала буквално препотвърждаваше управлението на Бойко Борисов. ДПС не са идейна, а ситуационна партия. И речите на Доган го доказват постоянно. При тях е водеща технологията на участието във властта, дори и когато тя е изнесена изцяло зад кулисите, а не определена идея, която трябва да бъде реализирана. За Доган и компания е важно присъствието в коридорите на управлението и само това предопределя цялостното им парламентарно поведение. В този смисъл е безсмислено, а и абсурдно, да търсим дълбинни пластове. Речите на почетния председател трябва да се четат като наръчник за оцеляване, а не като философска притча за геополитическите бури и времена. Ето защо последната реч на Доган представлява особено явление. Тя е интересен анализ на проблемите, които са се скупчили като буреносни облаци пред България, Европа и света, но в нея дори и да търсим със свещ, няма да открием рецепта за оцеляване. Сякаш талантът на почетния председател се е омаломощил или светът е станал твърде сложен и непостоянен дори и за него. Той правилно констатира, че либералната идея е в историческа пауза, но след подобен извод изпада в една типично либерална заблуда. Тя гласи, че ако рестартираме модела по някакъв начин, ако намерим бърза рецепта за неговото обновяване, проблемите ще се разтворят във въздуха и ще изчезнат от само себе си. Така и не става ясно как ще се рестартира този модел. Очевидно е, че при нивото на политическа конфронтация днес нова Кръгла маса е невъзможна, а и за да бъде зададена такава посока, обществото трябва да е запазило поне минимално ниво на надежда за бъдещето. На 30-ата година от прехода обаче България е застопорена в някакво кошмарно безвремие и политически вакуум, които стават още по-страшни, като отчетем, че навсякъде край нас на Балканите ври и кипи. Това е картината на един политически модел, доведен до всички възможни краища на своето съществуване. Доган обаче наблюдава нещо различно. Според него това е липса на визия, а това раждало абстрактни политически реторики. Този коктейл означавал, че реалните проблеми на хората не се познават. Ето тук един различен анализатор би открил мотива не за рестарт на системата, а за нейната цялостна подмяна. Големият въпрос е защо политическите партии не са в състояние да разпознаят реалните проблеми на хората. И тук трябва да се върнем към генезиса на всичко. Към началото на тези прокълнати 30 години, в чиято киселина всеки ден обгаряме и се тормозим. В България политическите партии възникнаха още от самото начало като проект. Не като нещо естествено, органично и смислено, а като абстрактни схеми, които да покрият цялата обществена територия. Не реални формации, а инженерно ГМО. Това предопределя и нивото на политическия разговор у нас. Имаме десница, която в нито един момент не се опита да реши конкретна икономическа задача, а с удоволствие се плацикаше в темата за антикомунизма, доведена до абсурд. БСП, която единствена имаше реални корени, също се отдалечи от тях и предпочете дълго време да си играе с политически абсурди като \"социаллиберализма\", които като тумор я лишиха от реалната ѝ политическа тежест. И не на последно място - имаме ДПС, партия, която се засънува като флагман на либералната идея, въпреки че нейният основен електорат е всичко друго, но не е либерален. И тук не говорим за морално-етичните спецификации на тази идея, а за конкретните ѝ икономически измерения. Един електорат, който трябва да получи социални отговори на своите проблеми, с години гласуваше за една групичка от милионери, които, буквално казано, нямат нищо общо със своите избиратели. В речта на Доган срещаме нещо като разбиране за това. Той ненапразно се опитва да говори за \"социален вектор\", който щял да става все по-важен и значим, само че отварянето на тази тема е безнадеждно закъсняло. Именно изкуственият характер на политическия модел роди чудовището ГЕРБ и буквално прекара страната през ада на най-десните и нечовешки икономически експерименти. Заради това ми се струва, че Доган наистина е зациклил като анализатор, защото се опитва да лекува тежък рак с аспирин. Той е като проповедник, който усеща бурята, чува нейния тътен, но представа си няма как може да предложи чадър на всички засегнати или някакъв подслон, за да бъде избегната тя. Това е красивото на либералните илюзии, които днес наблюдаваме като заболяване по целия европейски континент. Либералните анализатори са големи майстори да описват днешната реалност просто като кратка аномалия, която ще мине самичка. Опитът показва, че това няма как да се случи. Ако трябва да търсим някакво реално предписание за политическо действие в думите на почетния председател на ДПС, може да открием само едно. Той буквално се отказва от идеята, че предсрочни избори не са необходими и отваря вратата за действие за предсрочен вот. Може би ще видим как парламентарното поведение на ДПС се променя, но проблемът е, че ако бурята връхлети, ДПС ще е една от първите партии, които ще бъдат залети от мътната вода. Защото с течение на времето тази партия приюти всички онези явления, които възмущават българите и ги карат да гледат с гняв назад и с желание за отмъщение. Много други политически формации платиха цената за своето дълголетие, защото само по едно нещо има консенсус в българското общество - че преходът е провален и токсичен. Единствено ДПС досега минаваше между капките, но времето за разплата идва. Доган е усетил това, но за първи път няма идея как да избяга от това отмъщение. Не твърдя, че голямата промяна ще дойде утре, не ви казвам, че тя ще настъпи със скоростта на спринтьор, наблъскан със стероиди, но хората не искат рестарт и това е абсолютно сигурно. Те искат ново начало, а съвсем не съм убеден, че там ще има място за ДПС. Това вече ще е морфичен апокалипсис. В речта на Доган откривам тази тревога. Уморените коне ги убиват, нали? Сподели:", "date": "2019.12.31", "title": "Александър Симов: Морфичният апокалипсис на Ахмед Доган"}
{"url": "https://pik.bg/%D0%B4%D0%B0%D0%BD%D1%8A%D1%86%D0%B8-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%BE%D1%81-%D0%B5%D0%BB%D0%B5%D0%BD-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B1%D1%81%D0%BF-%D0%B8-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B0-%D0%BF%D1%80%D0%B8%D0%BD%D1%86%D0%B8%D0%BF-news894916.html", "text": "Мнението му е във връзка с гласуванията по време на вчерашното извънредно заседание. СОС реши окончателно да вдигне някои от данъците, сред които тези за стари автомобили. Елен Герджиков обаче подчерта, че е гласувана план-сметката за 2020 г., в която са предвидени 217 млн. 166 хил. 644 лв., което е с 11 млн. 180 хил. 868 лв. повече от заложените за 2019-а година средства. От тях: - 67 млн. лв. за събиране на битовите отпадъци и транспортирането им до депа или други съоръжения за обезвреждане, което е с 4 млн. лева повече, спрямо средствата за тази дейност за 2019-а година. - 60 млн. 159 хил. 444 лв. за проучване, проектиране, изграждане, поддържане, експлоатация, закриване и мониторинг на депата, което е с над 4 млн. лева повече, спрямо планираните за 2019-а година средства. - 85 млн. 200 хил. лв. за поддържане чистотата на териториите за обществено ползване или с 6 ,7 млн. лева, спрямо 2019-а година. - 36 млн. 500 хил. лв. или с 5 млн. и 500 хил. лв. повече за изпълнение на оперативните планове за лятно улично почистване по видове дейности, съгласно договорите с изпълнителите. - 56% повече територии ще бъдат включени в машинното миене - С 64% се увеличават площите, които ще бъдат оросявани - С 83% се увеличава миенето чрез автоцистерна с дюзи Герджиков обясни още, че се планира да бъдат изметени машинно общо 423 898 дка, в т.ч. - 359 027 дка улични платна и площади, което е със 7 % повече от 2019г., със средни кратности за извършване на дейността 22 пъти месечно за периода от м. март до м. ноември и 64 871 дка тротоари 8 млн. 800 хил. лв. или 200 хил. повече ще отидат за специализираните звена в районите, които извършват косене и почистване, като се запазва децентрализацията на дейностите и интензитета на поддържане на междублоковите пространства и растителността в тях. Планирано е запазване на средствата, спрямо плана от 2019 г. за почистване на междублокови пространства, битово почистване на обекти от зелената система и зимно почистване. За съжаление опозицията в лицето на БСП и Демократична България са принципни само в отрицанието на всичко и не подкрепиха важните за града подобрения. Това коментира председателят на Столичния общински съвет (СОС) Елен Герджиков. Сподели:", "date": "2019.12.31", "title": "ДАНЪЦИ: Шефът на СОС Елен Герджиков с остър коментар: БСП и Демократична България са принципни само в отрицанието на всичко"}
{"url": "https://pik.bg/%D1%88%D0%BE%D1%84%D1%8C%D0%BE%D1%80-%D1%81-%E2%80%9E%D1%82%D0%BE%D0%B9%D0%BE%D1%82%D0%B0%E2%80%9C-%D0%BF%D0%BE%D0%BC%D0%B5%D1%82%D0%B5-%D0%B6%D0%B5%D0%BD%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-news894951.html", "text": "Шофьор с „Тойота“ е блъснал пешеходка на натоварена улица във Видин. Пътният инцидент се е разиграл преди минути пред погледите на десетки свидетели на ул. „Кокиче“ в областния град, съобщава \"Булнюз\". До сблъсъка се е стигнало след като възрастната жена решила изненадващо да пресече неправилно пътното платно. За щастие бабата не е сериозно пострадала, тъй като удара не е бил силен. Свидетели на инцидента коментират, че в рамките на две минути на мястото са пристигнали два екипа на полицията. От областната дирекция на МВР във Видин потвърдиха за ударената жена, като уточниха, че тя е без сериозни наранявания и в момента обяснява на униформените какво точно е станало. Сподели:", "date": "2019.12.31", "title": "Шофьор с „Тойота“ помете жена във Видин"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B3%D0%BD%D0%B5%D0%B2%D0%BD%D0%B0-%D1%81%D1%8A%D0%B4%D1%8A%D1%82-%D0%BF%D1%83%D1%81%D0%BD%D0%B0-%D0%BF%D0%BE%D0%B4%D0%BA%D1%83%D0%BF%D0%BD%D0%B8%D1%8F-%D0%B5%D0%BA%D1%81%D0%BA%D0%BC%D0%B5%D1%82-%D0%BD%D0%B0-%D0%B8%D1%85%D1%82%D0%B8%D0%BC%D0%B0%D0%BD-%D1%81%D1%80%D0%B5%D1%89%D1%83-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%BE%D1%82-3-%D0%B1%D0%BE%D0%BD%D0%B0-news894954.html", "text": "Окръжна прокуратура – София е внесла в съда на 31 декември протест срещу определението на Софийски окръжен съд относно мерките за неотклонение спрямо обвиняемите Д.Б. и С.А. Двамата са били привлечени към наказателна отговорност и задържани за срок до 72 часа за извършено от тях престъпление по чл. 301, ал. 1 от НК. На 27.12.2019 г., в гр. Ихтиман, в качеството си на длъжностно лице – директор на професионална гимназия, Б. приел подкуп в размер на 5 000 лева. Въпросната сума му била дадена за да не извърши действие по служба – да не изменя размера на наемната цена по договор за аренда, сключен през м. фeвруари 2015 г. между учебното заведение и търговско дружество. Престъпното деяние е било извършено от него в съучастие с другия обвиняем – А. Вчера в съдебно заседание състав на Софийски окръжен съд е оставил без уважение искането на СОП за определяне на мярка за неотклонение „Задържане под стража“ спрямо двамата обвиняеми. По отношение на Д.Б. е била взета мярка за неотклонение парична гаранция в размер на 3 000 лева. Спрямо другия обвиняем по наказателното производство съдът не е определил мярка за неотклонение. Предстои произнасянето на Софийски апелативен съд по внесения от първоинстанционната прокуратура протест. Сподели:", "date": "2019.12.31", "title": "ПРОКУРАТУРАТА ГНЕВНА: Съдът пусна подкупния екскмет на Ихтиман срещу гаранция от 3 бона"}
{"url": "https://pik.bg/%D0%B1%D0%BB%D0%B8%D0%B7%D0%BE-200-%D0%BF%D0%BE%D0%BB%D0%B5%D1%82%D0%B0-%D0%B2-%D0%BA%D0%B0%D0%BD%D0%B0%D0%B4%D0%B0-%D0%BE%D1%82%D0%BC%D0%B5%D0%BD%D0%B5%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-news894881.html", "text": "Близо 200 самолетни полета са били отменени в канадските провинции Квебек и Онтарио заради силни дъждове или обилни снеговалежи, съобщава телевизионният канал CTV. Посочва се, че над 100 полета са били отменени само от и до летището на Монреал. Уточнява се, че по-голямата част от отменените полети са или вътреши, или за североизточната част на Съединените щати. Сподели:", "date": "2019.12.31", "title": "Близо 200 полета в Канада отменени заради лошото време"}
{"url": "https://pik.bg/%D0%B2%D0%B0%D1%81%D0%B8%D0%BB-%D0%BD%D0%B0%D0%B9%D0%B4%D0%B5%D0%BD%D0%BE%D0%B2-%D0%BF%D1%8F-%D0%BD%D0%B0-%D1%83%D1%88%D0%B5%D0%BD%D1%86%D0%B5-%D0%BD%D0%B0-%D1%85%D0%B5%D1%80%D0%BE-%D0%BC%D1%83%D1%81%D1%82%D0%B0%D1%84%D0%B0-%D0%B7%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2%D0%B8%D0%B4%D0%B5%D0%BE-news894943.html", "text": "От посолството на САЩ у нас са потърсили композитора Стефан Димитров, за да пита дали служители погат да изпълнят песента му в празничния видеоклип, който подготвят. Той пък решил да се включи лично в идеята заедно с Васил Найденов и Богдана Карадочева. \"Какво невероятно изживяване! Насладете се на видеото и ЧЕСТИТА НОВА ГОДИНА от всички нас в американското посолство в България\", написаха от Американското посолство в пост във фейсбук. Оттам не пропуснаха да се похвалят и с видео от приятното събитие. На него много от служителите на посолството пеят на български език и видимо се радват на изненадата. Васил Найденов пя в Американското посолство заедно с Богдана Карадочева. Двамата изпълниха съвместната си песен \"Нова година\", любима на толкова българи. Сподели:", "date": "2019.12.31", "title": "Васил Найденов пя на ушенце на Херо Мустафа за Нова година (ВИДЕО)"}
{"url": "https://pik.bg/%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D1%81%D0%BA%D0%BB%D1%8E%D1%87%D0%B8%D1%85%D0%B0-%D0%B2%D0%B0%D0%B6%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-news894792.html", "text": "Капитанът Живко Миланов продължи договора си с футболния Левски с една година. Контрактът на юношата на клуба е до месец юни 2021-ва година. \"ПФК Левски пожелава на Живко много бъдещи щастливи мигове с любимия клуб\", пишат от клуба. Миланов бе част от силния отбор на Левски между 2003-а и 2009-а година, след което игра за Васлуй и Том Томск. Той се завърна за есенния полусезон през 2015-а и продължи кариерата си в АПОЕЛ Никозия, преди отново да облече синия екип през миналата година. Сподели:", "date": "2019.12.31", "title": "На \"Герена\" сключиха важен договор"}
{"url": "https://pik.bg/%D0%B8%D1%80%D0%B8%D0%BD%D0%B0-%D1%84%D0%BB%D0%BE%D1%80%D0%B8%D0%BD-%D1%81-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%B5%D0%BD-%D0%BF%D0%BE%D0%B4%D0%B0%D1%80%D1%8A%D0%BA-%D0%B7%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2%D0%B8%D0%B4%D0%B5%D0%BE-news894955.html", "text": "Кадифеният глас на българската поп музика Ирина Флорин направи невероятен подарък на всички свои почитатели за Нова година. Певицата, която омайва всеки докоснал се до песните й, реши да пусне акустичен вариант на един от хитовете си \"Мога\". В парчето участват в която участват Щерион Пилидов, Мартин Стоянов и Михаил Шишков, Момчил Колев, Ина Григорова, Калоян Колев. Това е първата песен от поредица акустични версии на най-популярните песни на Ирина Флорин, като парчето днес Сподели:", "date": "2019.12.31", "title": "Ирина Флорин с невероятен подарък за Нова година (ВИДЕО)"}
{"url": "https://pik.bg/%D0%B2%D0%B8%D0%BA-%D0%BF%D0%B5%D1%80%D0%BD%D0%B8%D0%BA-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%8F%D0%B7%D0%BE%D0%B2%D0%B8%D1%80-%D1%81%D1%82%D1%83%D0%B4%D0%B5%D0%BD%D0%B0-news894944.html", "text": "Това съобщиха от \"Водоснабдяване и канализация\" ООД - Перник. За справка, на 18 декември измереният обем беше малко над 4 млн. куб. м. От дружеството посочват, че негови служители извършват ежедневни измервания и наблюдения на водния поток и язовирната стена. Припомняме, и околните населени места беше въведен през ноември, а по-късно , тъй като се оказа, че предварителните разчети не са точни. Вчера правителството отпусна за справяне с водната криза. Водният обем на язовир \"Студена\" в момента е близо 3,87 млн. куб. м при капацитет 25,5 млн. куб м. водният режим в Перник беше затегнат допълнително допълнителни 30 милиона лева Сподели:", "date": "2019.12.31", "title": "ВиК-Перник с последни данни за състоянието на язовир \"Студена\""}
{"url": "https://pik.bg/%D0%BF%D0%B8%D1%80%D0%B0%D1%82%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B3%D1%80%D1%8A%D1%86%D0%BA%D0%B8-%D0%BA%D0%BE%D1%80%D0%B0%D0%B1-%D0%BA%D1%80%D0%B0%D0%B9-%D0%BA%D0%B0%D0%BC%D0%B5%D1%80%D1%83%D0%BD-%D0%BE%D1%81%D0%B5%D0%BC-%D0%BC%D0%BE%D1%80%D1%8F%D1%86%D0%B8-%D1%81%D0%B0-%D0%BE%D1%82%D0%B2%D0%BB%D0%B5%D1%87%D0%B5%D0%BD%D0%B8-news894935.html", "text": "Гръцкият кораб \"Хепи лейди\" е бил нападнат рано тази сутрин край бреговете на Камерун , като при нападението са били отвлечени осем моряци, съобщи гръцката телевизия Скай, като се позовава на министерството на корабоплаването. Корабът е имал екипаж от 28 души и е бил закотвен на две морски мили от брега. От отвлечените осем моряци петима са гърци, двама - граждани на Филипините и един - на Украйна. По време на инцидента е бил ранен един гръцки моряк, съобщава БТА. В началото на ноември пирати нападнаха гръцки петролен танкер край бреговете на Того . Тогава бяха отвлечени четирима моряци. По-късно трима от тях бяха освободени, но четвъртият почина. Сподели:", "date": "2019.12.31", "title": "Пирати нападнаха гръцки кораб край Камерун, осем моряци са отвлечени"}
{"url": "https://pik.bg/%D0%BA%D0%B0%D1%80%D0%BB%D0%BE%D1%81-%D0%BA%D0%BE%D0%BD%D1%82%D1%80%D0%B5%D1%80%D0%B0-%D0%BE%D1%82-%D0%B2%D0%BC%D1%80%D0%BE-%D1%81-%D0%B2%D0%B0%D0%B6%D0%B5%D0%BD-%D0%BF%D1%80%D0%B8%D0%B7%D0%B8%D0%B2-%D0%B7%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0---%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D1%81%D0%BF%D0%B0%D1%81%D0%B8%D0%BC-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-news894996.html", "text": "Стотици хора и незнайно колко животни претърпяват емоционален стрес и физически наранявания, някои дори губят живота си заради забавлението на други. Недопустимо е! Това написа в своята Фейсбук страница общинският съветник от ВМРО и председател на „Патриоти за София“ Карлос Контрера в навечерието на новогодишните празници, придружени щедро с шумни канонади от пиратки и пищни зари. Този вид празненства обаче причиняват много болка и страдания на десетки, стотици хиляди хора и животни, за които никой не се замисля. Ето защо е нужно да се предприемат спешни мерки на ниво изпълнителна и законодателна власт, категоричен е Контрера. Къде е границата между веселбата и терора? Вчера вечерта около 19.45 три „добре възпитани“ хлапета взривиха с бомбичка химическата тоалетна в градинката зад баня „Мадара“ (градинка „Буката“). След това „геройство“ тоалетната е тотал щета, а бомбаджиите избягаха някъде в тъмното, след като успяха да подплашат няколко кучета и котки с взрива и изкараха акъла на няколко баби. Това с пиротехниката е някакъв вид война по улиците на София, а и не само. Война, която дори взима жертви всяка година. Време е за сериозни разговори на ниво общини и МВР, за да се вземат мерки спрямо тези нрепрестанни гърмежи, които съпровождат всеки един празник. На пазара се продават тонове пиратки и „шашки“, ракети, фойерверки, батерии с неясно качество и произход, които генерират шумове далеч над допустимите от здравните норми. Продават се дори в хипермаркетите, които не отговарят дори на базовите изисквания за съхранение на пиротехника. Има статистика, че гърмежите освен емоционален стрес водят и до наранявания и смърт на уличните и на дивите животни, които живеят в близост до населени места. За домашните животни положението също е страшно. Хиляди са оплакванията на стопани, чиито кучета и котки след гърмежите се тресат от страх и с дни са неспокойни и стресирани.  Не разбирам защо всяка година се говори по темата в новинарските емисии, а никой от т.нар. природозащитници до момента не се намеси и не повдигна въпроса?   Но техните хора мълчат. Както обикновено правят, когато нямат пряк финансов интерес от действията си. Поредното лицемерие на червено-зелените либерали. Искам да използвам случая и да ги попитам също така дали ходят да броят животните, за които взимат пари да „изследват в естествената им среда“, след една новогодишна канонада. И дали се интересуват колко домашни животни са избягали и не са се завърнали след това при стопаните си? Или колко кучета и котки са намерени мъртви по улиците, блъснати от коли, дезориентирани от гърмежи или обгорели от фойерверките? Силно се съмнявам! Нова година е празник и трябва да носи празнично настроение за всички. Сега пак новинарския поток ще се насити с информация за хора с откъснати пръсти, спукани тъпанчета, обгорели заради използване на пиротехника. Стресът върху децата (особено бебетата), както и върху възрастните хора от тези канонади е голям. Не е нужно да се избиваме или за собственото си забавление да тормозим невинните животни, които не могат да се защитят. За това призовавам всички – нека се замислим преди да хвърлим поредната бомбичка и преди да изстреляме поредния залп от домашната заря. Това може да коства нечий живот. Сподели:", "date": "2019.12.31", "title": "Карлос Контрера от ВМРО с важен призив за Нова година - ето как да спасим животните"}
{"url": "https://pik.bg/%D0%BA%D1%80%D0%B0%D0%B4%D1%86%D0%B8-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%BF%D0%B8%D0%BD%D0%B3%D0%B2%D0%B8%D0%BD-%D0%BE%D1%82-%D0%BB%D0%B5%D0%B4%D0%B5%D0%BD%D0%B0%D1%82%D0%B0-%D0%BF%D1%8A%D1%80%D0%B7%D0%B0%D0%BB%D0%BA%D0%B0-%D0%B2-%D0%B1%D1%83%D1%80%D0%B3%D0%B0%D1%81-news894799.html", "text": "Младежи откраднаха пингвин от ледената пързалка в Бургас, предава \"Труд\". На видеокамерите, които са заснели деянието се вижда как до късно вечерта те се пързалят, а после отмъкват пингвина-съоръжение, което помага на скиорите, правещи първи стъпки върху леда. Пингвинът е на ски и задържа върху пързалката новобранеца. Той струва скъпо и на пързалката имаше само два – предназначени за най-малките. Сега децата се пързалят само с едното съоръжение. Полицията издирва извършителите. Сподели:", "date": "2019.12.31", "title": "Крадци задигнаха пингвин от ледената пързалка в Бургас"}
{"url": "https://pik.bg/19-%D0%B3%D0%BE%D0%B4%D0%B8%D1%88%D0%B5%D0%BD-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE-%D0%BF%D0%BE%D0%BC%D0%BB%D0%B5%D0%BB%D0%B8-%D1%81%D0%B0-%D1%81%D0%B5-%D1%82%D1%80%D0%B8-%D0%BA%D0%BE%D0%BB%D0%B8-news894959.html", "text": "Работата по изясняване на причините за катастрофата продължава в рамките на образуваното досъдебно производство. Пътен инцидент е станал вчера  между с. Рупци и гр. Червен бряг. По първоначални данни са се ударили три леки автомобила. В резултат на удара, 19 – годишен водач е загинал на място, а други двама са пострадали. Сподели:", "date": "2019.12.31", "title": "19-годишен загина при тежка катастрофа в Плевенско, помлели са се три коли"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%B4%D0%B8%D0%BC%D0%B8%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%BE%D0%B2-%D0%B4%D0%B0-%D0%B2%D1%8F%D1%80%D0%B2%D0%B0%D0%BC%D0%B5-%D1%87%D0%B5-%D0%B8%D0%B4%D0%B2%D0%B0%D1%89%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D1%89%D0%B5-%D0%B5-%D0%BC%D0%B8%D1%80%D0%BD%D0%B0-%D0%B8-%D0%B7%D0%B4%D1%80%D0%B0%D0%B2%D0%B0-news894936.html", "text": "\"Нека изпратим 2019 - та година с благодарност за радостните дни и предизвикателствата, които са били наши уроци. С прошка към другите, но и с искане на прошка за нас самите. Да вярваме, че новата година ще е по- добра за нас, семействата ни и за всички хора. Да участваме в случването на по- доброто и на това, което не сме успели да постигнем. Да посрещнем 2020- та с радост и спомен за близките, които не са сред нас. Да вярваме, че идващата година ще е мирна и здрава. Весело посрещане на новата година!\", написа той във фейсбук. И бургаският кмет Димитър Николов отдели време за пожелание към своите съграждани. Той поздрави бургазлии с песента на Богдана Карадочева и Васил Найденов \"Нова година\". Бургас ще посрещне новата 2020 г. с голям концерт на площада. Концертът започва в 22:30 часа на 31 декември и в него ще участват популярни имена от българската музикална сцена. Сред тях е талантливият DJ Максимилиян. Бургаското присъствие в новогодишната нощ допълнят рок музикантите от група Stiff Bones. На сцената ще се качи и изпълнителката на хитовете \"Не ти ли стига\", \"Стъпка напред\" и \"Листата падат\" - Михаела Маринова. В празничната нощ един от най-атрактивните български ансамбли - Берковската духова музика с ръководител Росен Георгиев, ще огласи площад \"Тройката\". По традиция Община Бургас ще зарадва празнуващите с новогодишна баница с късмети. Над 1 500 парчета ще бъдат раздадени на тези, избрали да посрещнат 2020-та на открито. Сподели:", "date": "2019.12.31", "title": "Кметът на Бургас Димитър Николов: Да вярваме, че идващата година ще е мирна и здрава!"}
{"url": "https://pik.bg/%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8-%D0%BF%D1%80%D0%B0%D0%BA%D1%82%D0%B8%D0%BA%D0%B8-%D0%BA%D0%BE%D0%B8%D1%82%D0%BE-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5%D1%82%D0%B5-%D0%BE%D1%89%D0%B5-%D0%BE%D1%82-1-%D1%8F%D0%BD%D1%83%D0%B0%D1%80%D0%B8-news894922.html", "text": "С всяка нова година си обещаваме разни неща – да спортуваме повече, да започнем най-накрая здравословна диета, да отделяме повече време за любимите си хора и да се опитваме да намалим стреса в ежедневието си. Това са нещата, които обикновено са най-важни и същевременно най-трудно постижими. За да подобрите здравето си през новата година е най-добре да започнете още на 1 януари. С първия ден от новата година можете да направите някои промени, които ще допринесат за по-добро здраве. След като сте прекалили с празничната вечеря за нова година вероятно сте съжалили и сте си казали „край“. Не се колебайте да започнете със здравословните навици още на 1 януари. Това ще ви даде психологически тласък към спазване на режим на хранене през цялата година. За да промените теглото, визията си и здравословното си състояние е важно да се движите повече и да спортувате. Ако досега не сте го правили, направете го още в първия почивен ден след посрещането на нова година. Ако пък сте спортували нещо, но не сте удовлетворени от този вид тренировки, посетете друг вид занимания. Не отлагайте, защото колкото по-дълго го оставяте във времето, толкова по-трудно ще ви е да изпълните новогодишното си обещание. Дайте си малък, но ефективен стимул за повече движение през новата година, като се възползвате от намаленията по магазините. Използвайте почивния си ден за разходка в търсене на добри находки. Първият ден на новата година е чудесен момент да започнете да изграждате малки навици, които обаче имат голямо значение за здравето ви. Започнете с малки цели, които да успявате да постигнете в същия ден или в кратък срок. Дългосрочните цели, които остават неизпълнени, сриват мотивацията ви и ви пречат да успеете. Няма значение какво точно ще напишете в този списък. Може да благодарите на себе си, на съдбата, на семейството си, на приятели и колеги, изобщо всичко, което ви е помогнало да постигнете нещо или да се чувствате щастливи. Един чудесен старт на новата година е промяната в дома ви. Здравословно е да прочиствате дома си от ненужни предмети, да размествате, да освежавате интериора. Това влияе много силно и то в положителна посока на емоционалното ви здраве, а оттам и на физическото. Сънят е нещото, което в повечето случаи ни липсва истински. Безсънието и недостатъчният сън са предпоставка за влошаване на здравословното състояние. Ако има нещо, което ще подобри здравето ви, то определено сънят е едно от тези неща. Сподели:", "date": "2019.12.31", "title": "Здравословни практики, които да започнете още от 1 януари"}
{"url": "https://pik.bg/%D0%BF%D1%83%D1%81%D0%BA%D0%B0%D1%82-%D0%BC%D0%B5%D1%82%D1%80%D0%BE%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%B4%D0%B5%D0%BD%D0%BE%D0%BD%D0%BE%D1%89%D0%BD%D0%BE-%D0%BD%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news894898.html", "text": "С цел осигуряване на транспортното обслужване на столичани и гостите на София през новогодишната нощ част от обществения транспорт ще се движи и през нощта. На 31.12.2019 г. срещу 01.01.2020 г. ще се движат през нощта трамваите, обслужващи линии 5, 7,8,12, 18, 20,22, тролейбуси номера 1, 2, 4, както и автобусите от линии 83, 102, 85, 285 и 310, 213 , съобщиха от Столична община. На 01.01.2020 г. (нощта на 31.12.2019 г. срещу 01.01.2020 год.) нощните автобусни линии № N1, N2, N3 и N4: ще се движат по променени маршрути както следва: - N1 (в посока ж.к. „Младост 4“): от бул. „Тодор Александров” (площад „Независимост”) по бул. „Княз Александър Дондуков”, надясно по бул. „Васил Левски” и по бул. „Цар Освободител” по маршрута двупосочно; За линията се закриват спирки : двупосочна за прекачване с кодове 6435, 6436, 6455 и 6468 „Площад Княз Александър I”; с код 6457 „Ул. Париж”;- с код 6456 „Ул. 6-ти септември”. За линията се закриват спирки двупосочна за прекачване с кодове 6435, 6436, 6455 и 6468 „Площад Княз Александър I”; с код 6457 „Ул. Париж”;- с код 6456 „Ул. 6-ти септември”. - N3 (в посока автостанция „Изток“): от бул. „Тодор Александров” (площад „Независимост”) по бул. „Княз Александър Дондуков” и след кръстовището с бул. „Васил Левски” направо по маршрута до автостанция „Изток“ двупосочно. За линията се закриват спирки двупосочна за прекачване с кодове 6435, 6436, 6455 и 6468 „Площад Княз Александър I”; с код 6457 „Ул. Париж”; с код 6456 „Ул. 6-ти септември”; двупосочна с кодове 6439 и 6440 „Площад Св. Александър Невски”; с код 1241 „Площад Паметник Левски”; с код 2012 „Ул. Кракра”. - N4 (в посока ж.к. „Дружба 2“): от бул. „Тодор Александров” (площад „Независимост”) по бул. „Княз Александър Дондуков”, надясно по бул. „Васил Левски” и наляво по бул. „Янко Сакъзов” по маршрута двупосочно. За линията се закриват спирки двупосочна за прекачване с кодове 6435, 6436, 6455 и 6468 „Площад Княз Александър I”; с код 6457 „Ул. Париж”; с код 6456 „Ул. 6-ти септември”; двупосочна с кодове 6439 и 6440 „Площад Св. Александър Невски. Линиите ще спират на съществуващите трамвайни и автобусни спирки в променените участъци на маршрутите и на временна двупосочна спирка за прекачване на бул. „Княз Александър Дондуков” при ул. „Сердика”. През нощта на 31.12.2019 г. срещу 01.01.2020 г. ще работи и столичното метро като интервалите на движение ще бъдат както следва: маршрут МС «Младост 1» - МС «Витоша»; маршрут МС «Младост 1» - МС «Бизнес парк София»; маршрут МС «Младост 1» - МС «Летище София». Сподели:", "date": "2019.12.31", "title": "Пускат метрото в София денонощно на Нова година"}
{"url": "https://pik.bg/%D0%B7%D0%B0%D0%BC-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%B1%D0%B0%D1%80%D0%B1%D0%B0%D0%BB%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%BF%D0%BB%D0%B0%D1%89%D0%B0%D1%82-%D0%BD%D0%B0%D0%B9-%D0%BD%D0%B8%D1%81%D0%BA%D0%B8%D1%82%D0%B5-%D0%B4%D0%B0%D0%BD%D1%8A%D1%86%D0%B8-news894937.html", "text": "Важно е да подчертаем,че за Евро 5 и Евро 6 автомобилите запазват най-ниските по закон данъчни нива за екостандарт, каза пред БНТ заместник-кметът на София Дончо Барбалов. Барбалов каза, че повишаването на данъците касае тези превозни средства и леки автомобили, които нямат евростандарт или имат евростандарт от 1 до 4. На практика това са автомобили с възраст над 15 години. Сподели:", "date": "2019.12.31", "title": "Зам.-кметът на София Барбалов разкри кои автомобили плащат най-ниските данъци"}
{"url": "https://pik.bg/%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%BF%D0%BE%D0%B2%D0%B5%D1%87%D0%B5-%D1%87%D0%BE%D0%B2%D0%B5%D1%89%D0%B8%D0%BD%D0%B0-%D0%B8-%D1%81%D1%8A%D0%BF%D1%80%D0%B8%D1%87%D0%B0%D1%81%D1%82%D0%BD%D0%BE%D1%81%D1%82-%D0%BF%D1%80%D0%B5%D0%B7-%D0%BD%D0%BE%D0%B2%D0%B0%D1%82%D0%B0-2020-%D0%B3%D0%BE%D0%B4%D0%B8%D0%BD%D0%B0-news895073.html", "text": "Изминалата година ни даде поводи да се радваме, да празнуваме, да тъгуваме. Изминалата година ни изправи пред ситуации, които предизвикаха нашата мъдрост, ум и съобразителност. Това написа в свое обръщение областният управител на София област Илиан Тодоров. \"Но дали през изминалата година, изпълнявайки ежедневните си ангажименти и задачи не пренебрегнахме най-близките си хора? Дали им отделихме достатъчно време? Нека през Новата 2020-та година да отделяме повече време за любимите си хора! Нека Новата 2020-та бъде годината на човещината! Пожелавам ви много здраве, късмет и мъдрост! Бог да пази България!\" Сподели:", "date": "2019.12.31", "title": "Илиан Тодоров: Повече човещина и съпричастност през Новата 2020 година!"}
{"url": "https://pik.bg/%D0%BA%D0%BE%D0%BC%D0%BF%D1%80%D0%B5%D1%81-%D1%81-%D0%B2%D0%BE%D0%B4%D0%BA%D0%B0-%D1%81%D0%BF%D0%B0%D1%81%D1%8F%D0%B2%D0%B0-%D0%BE%D1%82-%D0%B1%D0%BE%D0%BB%D0%BA%D0%B8-%D0%B2-%D0%B3%D1%8A%D1%80%D0%B1%D0%B0-%D0%B8-%D1%88%D0%B8%D1%8F%D1%82%D0%B0-news894757.html", "text": "По последни данни около 85% от населението на планетата страда от някаква форма на заболяване на гръбначния стълб. За съжаление, с времето този процент става все по-голям, като се увеличават прогресивно случаите на пациенти с дискова херния, сколиоза, остеопороза и остеохондроза. Под общото наименование остеохондроза се отнася група дегенеративни заболявания, които засягат ставния хрущял и нормалното формиране на костите. То може да се появи с различна локализация, като трудно се установяват причините за появата. При всички разновидности обаче едно условие е валидно – налице е смущение на кръвообращението, отговорно за костта, както и увреждането на хрущялна или костна тъкан. Медици смятат, че водката се явява ефективен начин за избавяне от остеохондрозата. Препоръчва се да се правят компреси с водка при обостряне на това заболяване. Тези компреси ще помогнат за облекчаване на отоците, а и затоплят засегнатата област. По този начин се облекчава болката. За процедурата е необходимо да смесите водка с мед. След това разтворът трябва да се нанесе върху възпаленото място и да се увие с целофан и топъл плат или шал. Препоръчва се такъв компрес да се държи възможно най-дълго. Оптималното време е два часа. Както бе отбелязано, остеохондрозата, причислена към „болестите на нашето време“, засяга всеки трети жител на Земята. Хората с тази диагноза изпитват болки в гърба и шията, а болката може да се разпространи и в раменете, и дори в ръцете. Появяват се болки и в главата. При остеохондрозата междупрешленните дискове се увреждат. Неправилната диета или упражненията могат да влошат нещата. Хората с остеохондроза не трябва да употребяват алкохол и цигари, тъй като притокът на кръв през съдовете може да се забави. Сподели:", "date": "2019.12.31", "title": "Компрес с водка спасява от болки в гърба и шията"}
{"url": "https://pik.bg/%D0%BF%D0%BB%D0%B0%D1%81%D1%82%D0%BC%D0%B0%D1%81%D0%BE%D0%B2%D0%B8%D1%82%D0%B5-%D0%BF%D1%80%D0%B8%D0%B1%D0%BE%D1%80%D0%B8-%D0%B7%D0%B0-%D0%B3%D0%BE%D1%82%D0%B2%D0%B5%D0%BD%D0%B5-%D0%BE%D1%82%D0%BA%D0%BB%D1%8E%D1%87%D0%B2%D0%B0%D1%82-%D1%80%D0%B0%D0%BA-news895034.html", "text": "Пластмасовите шпатули и лъжици за готвене често съдържат химикали, които при загряване могат да преминат в храната. Такива химикали са олигомерите, които се освобождават в храната при температура над 70 градуса. Ако бъдат погълнати, те могат да предизвикат заболявания на черния дроб и щитовидната жлеза. Свързвани са също с безплодие, рак и висок холестерол. Предупреждението за това издаде Германският федерален институт за оценка на рисковете. Пластмасовите прибори се правят от синтетични химикали, за да издържат на високи температури и в тях да не проникват мазнини. Доколко токсични са олигомерите за хората, има малко данни. Германският институт е оценил риска на базата на известното за ефекта на химикали с подобна структура. Според този подход съвсем малко количество - 90 микрограма, може да е опасно за човек с тегло 60 кг. Сподели:", "date": "2019.12.31", "title": "Пластмасовите прибори за готвене отключват рак"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BB%D0%B5%D0%B4-%D1%88%D0%B5%D0%B3%D0%B0-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%88%D0%B0%D1%82%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0---%D0%BF%D0%BE%D1%81%D1%80%D0%B5%D1%89%D0%BD%D0%B0-news894964.html", "text": "Премиерът Бойко Борисов тръгна на поредните инспекции на ремонтите и отиде с джипа на празничния 31 декември чак до обхода Поморие-Слънчев бряг. Премиерът изрази задоволство, че работата върви с пълна пара, както и че времето позволява да се напредне в строежите на магистрали и пътища. \"Докато се прави не се вижда, после минават и е забравено какво е било\", заяви премиерът, но хората на място го увериха, че помнят всеки построен километър и са благодарни, че заради новите пътища върви не само бизнесът им, но и няма катастрофи. \"Нямаше и пречиствателни станции по морето, а сега каква чистота е на Южното Черноморие. Морето ни е вече чисто, а помните какво плуваше. Сега бюджета ни е двоен на това, което е било и затова си позволяваме да правим\", каза Борисов. Местните хора бяха дошли да го посрещнат с питка и фолклорен оркестър от гайди, които специално го поздравиха. Възрастна жена пък му връчи две сурвачки за внучетата му, а Борисов се пошегува, че в Бургаско вече достатъчно са го сурвакали. Жената носеше и люта чушка. \"Тая люта чушка я дайте на една другарка в София, че трябва да й се затвори устатата за измислиците\", пошегува се поморийката, но Борисов каза, че са празници и не трябва да се обръща внимание на лошото. С Борисов на инспекцията бяха и кметът на Бургас Димитър Николов и депутатката Ивелина Василева. Премиерът коментира и пожара в София тази сутрин и поздрави огнеборците за бързата работа и справянето със стихията без жертви. Той съобщи още, че вчера се е чул с кмета на Ботевград, набелязали са мерки за помощ за недопускане на водна криза и са се разбрали как държавата ще помогне. На въпрос за искания от Корнения Нинова вот на недоверие, Борисов каза, че няма какво да го притеснява, защото правителството работи неуморно. \"Те си говорят за чист въздух и вода, ама да не говорим за химическите им заводи и отрови. Като са имали възможност, защо не са направили пречиствателни станции? Питате ме, ама не помните ли допреди няколко години, че който влезе в морето, излиза с разтройство, а сега навсякъде е кристална водата. Работата им е да критикуват, а нашата работа е да строим и каквото сме обещали, си го правим и е видимо. Затова съм тук и сега, да видя как се работи, защото ние си контролираме всичко. Онзи ден бях в Благоевград, вчера в Перник, а сега съм в Бургас. Впечатлих се, Деси Радева така го хвали Бургас, че викам да дойда да видя да не е станал преврат някакъв\", пошегува се премиерът по повод скорошните похвали на президентшата Десислава Радева, която шашна българите, казвайки добра дума за Бургас и кмета Димитър Николов, за разлика от мъжа й, който не спира да очерня родината ни. \"Няма такова нещо\", побърза на каже кметът Димитър Николов и после двамата се отправиха към \"Арена Бургас\", за да видят как върви строежът там, но преди това Борисов по традиция не отказа на десетките желаещи да се снимат с него и да му благодарят. „За новия сезон обходът на град Поморие трябва да е готов, така трафикът за курортите няма да влиза в Бургас и туристите ще имат пряк достъп до тях“, уточни Борисов по време на инспекцията на обхода на град Поморие. Премиерът отбеляза, че всички говорят за туризъм, но довеждащата инфраструктура е от изключително значение, тя осигурява бързо придвижване и без задръствания. Според министър-председателя Борисов няма причина обходът на Поморие да не бъде готов за новия летен сезон. „Трябва да се спазят сроковете и ще видите колко ще се облекчи движението“, изтъкна премиерът Борисов. Той подчерта, че всичко това става възможно, благодарение на добрата работа на държавата, чийто Брутен вътрешен продукт към момента е 120 милиарда лева. „Гоним 130 милиарда БВП, затова правим и 4-лентови магистрални пътища“, каза още Бойко Борисов. По думите му, докато трасета като настоящото се изграждат, това не се вижда, а после бързо се забравя какво е било преди. Премиерът напомни, че по Южното Черноморие липсваха и пречиствателни станции. Участъкът, който инспектира премиерът Борисов, е с дължина от около 5 километра и с него ще се довърши цялото разширение на пътя Бургас-Слънчев бряг. Другите участъци вече са пуснати в експлоатация и значително се облекчава трафикът, особено в туристическия сезон. Обходът на Поморие е изключително важен за региона, предвижда се да бъде завършен през май 2020 г. По този начин преди старта на новия туристически сезон пътят Бургас-Слънчев бряг ще е изцяло готов и разширен за удобство и безопасност на придвижването на пътуващите. Сподели:", "date": "2019.12.31", "title": "ПЪРВО В ПИК TV: Премиерът Борисов в Бургас след шега с президентшата Деси Радева - посрещнаха го с питка, гайди и сурвачки край Поморие (ОБНОВЕНА/СНИМКИ)"}
{"url": "https://pik.bg/%D0%BD%D0%B5%D0%B2%D1%8A%D0%B7%D0%B2%D1%80%D0%B0%D1%82%D0%B8%D0%BC%D0%B0-%D0%B7%D0%B0%D0%B3%D1%83%D0%B1%D0%B0-%D0%BB%D0%B8%D1%87%D0%BD%D0%BE%D1%81%D1%82%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BD%D0%B8-%D0%BD%D0%B0%D0%BF%D1%83%D1%81%D0%BD%D0%B0%D1%85%D0%B0-%D0%BF%D1%80%D0%B5%D0%B7-2019-%D1%81%D0%BD%D0%B8%D0%BC%D0%BA%D0%B8-news893036.html", "text": "Легендата на българския театър Стоянка Мутафова ни напусна на 6 декември 2019 г. Тя си отиде на 97-годишна възраст след продължително и тежко боледуване. Играе в над 90 театрални постановки. Любимка е на публиката с ролите си във филмови и телевизионни продукции като \"Големанов\", \"Вражалец\", \"Милионерът\", \"Новогодишна шега\", \"Топло\", \"Любимец 13\", \"Кит\" и др. Обичаният български актьор Стефан Данаилов си отиде на 76-годишна възраст на 27 ноември. Данаилов, наричан още Ламбо, Мастъра, Бате Серго, Майор Деянов, Българският Ален Делон, има над 150 роли в киното, театъра и телевизията, заслужил артист (1975) и народен артист (1983), дългогодишен преподавател по актьорско майсторство за драматичен театър в НАТФИЗ, политик от БКП/БСП, министър на културата в правителството на Сергей Станишев Актьорът Иван Ласкин ни напусна на 48-годишна възраст на 6 януари. Той имаше многобройни роли в театъра и киното (филмите  „Честна мускетарска“, „Вагнер“, „Хайка за вълци“, „Дунав мост“, „Магьосници“, „Църква за вълци“, „Най-важните неща“, „Грях“, „Стъклената река“ и др.) През 1986 г. детският сериал „Васко да гама от село Рупча” го превърна в най-популярното момче у нас. На 19 август на 79-годишна възраст почина Жорж Ганчев. Той беше политик и многократно кандидат за президент, народен представител, основател и председател на Българския бизнес блок, български и британски фехтовач, британски и американски театрален и кинодеец (актьор, режисьор, сценарист, драматург, продуцент), американски и български писател.. На 25 септември на 84-годишна възраст си отиде големият поет и писател Любомир Левчев. Левчев бе член на Европейската академия за изкуство, наука и култура, носител на много международни награди, сред които Златен медал на Френската академия за поезия и почетното звание Рицар на поезията (1985 г.) На 83-годишна възраст почина професор Юлиан Вучков. Той бе публицист, театрален, литературен и телевизионен критик, доктор на науките. Освен това създател, коментатор и водещ на редица телевизионни предавания. През април почина актрисата Виолета Гиндева. Ще я запомним с ролите й в „Черните ангели” и „Чичо Кръстник”, в които си партнира със Стефан Данаилов, Йосиф Сърчаджиев, Апостол Карамитев, Коста Цонев и др. На 5 април почина вокалистът на „Gravity Co” Явор Захариев. Няколко дни преди смъртта му той беше открит от родителите му в безпомощно състояние в апартамента, където живеел. На 29 октомври ни напусна актьорът Йосиф Шамли. Като дългогодишен актьор в трупата на Народния театър ,,Иван Вазов\", Йосиф ще остане в историята на българския театър със своите десетки превъплъщения на сцената. Обичаният актьор Васил Димитров си отиде на 85 години през ноември. Играл е в Драматичен театър „Адриана Будевска“ Бургас, Младежки театър – София, Нов драматичен театър „Сълза и смях“ и в „Театър 199”. Васил Димитров бе почетен професор в Нов български университет, където преподаваше. Димитров е носител на \"Аскеер\". През ноември си отиде българският юрист и политик Любен Корнезов. Той развиваше научна и преподавателска дейност, автор е на 17 книги и монографии и над 350 статии. Световноизвестният български джаз музикант, композитор, аранжор и пианист Милчо Левиев си отиде през откомври. Левиев донася световна слава на България в джаз музиката. Удостоен е с орден \"Стара планина\" и \"Св. св. Кирил и Методий\" за големите си заслуги в областта на музиката. Модният дизайнер Патрик Луи Вюитон почина през ноември на 68-годишна възраст. Той е правнук на основателя на модната къща Louis Vuitton. На 19 февруари от рак на панкреаса почина световноизвестния моден дизайнер Карл Лагерфелд. Творческият директор на \"Шанел\" бе една от най-известните фигури в модната индустрия. Карел Гот, чешкият Франк Синатра, почина на 80-годишна възраст. Тенорът беше един от най-известните изпълнители по време на комунизма и остана на върха дори и след нежната революция през 1989-та. През февруари тази година в катастрофа загина известният сръбски певец и композитор Шабан Шаулич. Много популярен в родината си, той е на сцената от 70-те години. Определят го като „Крал на народната музика“. Френският политик Жак Ширак - бивш кмет на Париж, бивш министър-председател и президент на Франция си отиде през септември тази година. Той почина на 86-годишна възраст. Американският актьор Питър Фонда, син на Хенри Фонда и брат на Джейн Фонда, почина на 79-годишна възраст. Една от легендарните фигури в историята на Формула 1 Ники Лауда почина през май. На 96-годишна възраст в Рим почина световноизвестният режисьор на \"Ромео и Жулиета\" Франко Дзефирели. Франко Дзефирели е италиански актьор, режисьор, продуцент, сценарист. Поставил е над 100 опери. На 78-годишна възраст в Лос Анджелис почина актьорът Робърт Форстър. Сред филмите с негово участие са „Отражения в златисто око“, „Джаки Браун“, „Мълхоланд Драйв“, „Код: Лондон“. Номиниран за най-добра поддържаща мъжка роля за ролята на Макс Чери в „Джаки Браун“. На 10 декември на 61-годишна възраст почина вокалстката на \"Роксет\" Мари Фредриксон. \"С дълбоко прискърбие съобщаваме, че една от най-големите ни и обичани певици си отиде от този свят. Мари Фредриксон е починала на 9 декември в дома си след дълго боледуване”, споделиха близки на звездата. Сподели:", "date": "2019.12.31", "title": "НЕВЪЗВРАТИМА ЗАГУБА! Личностите, които ни напуснаха през 2019 (СНИМКИ)"}
{"url": "https://pik.bg/%D0%BC%D0%B0%D0%B5%D1%81%D1%82%D1%80%D0%BE-%D0%B9%D0%BE%D1%80%D0%B4%D0%B0%D0%BD-%D0%BA%D0%B0%D0%BC%D0%B4%D0%B6%D0%B0%D0%BB%D0%BE%D0%B2-%D0%BF%D0%BE%D0%B4%D0%B0%D1%80%D1%8F%D0%B2%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BF%D0%B0%D1%80%D1%82%D0%B8%D1%82%D1%83%D1%80%D0%B0-%D1%81-%D1%86%D0%B8%D1%84%D1%80%D0%B8-news895057.html", "text": "В последния ден на годината световно известният диригент Йордан Камджалов се срещна с ръководството и преподаватели от УНИБИТ. Маестрото обсъди с представителите на академичната общност на университета възможности за издигане на темата за националната култура, самосъзнание и алтернативните форми на обучение, които направиха Камджалов уникален пример за възроизвеждане на музикалните партитури по памет и на базата на трансформиране на нотописа в математически формули. Семинари, които да обединят емоционалната с аналитичната памет и да дадат нов хоризонт за творчество, както и концерти в които да се включат най-широки кръгове от почитателите на музиката и не само, бяха част от темите, които станаха обект на обсъждане по време на срещата в университета, който подготвя кадрите, които имат високата задача да опазят книжното и културно наследство на България. Сподели:", "date": "2019.12.31", "title": "Маестро Йордан Камджалов подарява уникална партитура с цифри"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B7%D1%83%D0%B5%D0%BA%D0%B0-%D0%B8-%D1%80%D0%B0%D1%87%D0%BA%D0%BE%D0%B2-%D1%81%D0%B5-%D1%81%D0%BA%D0%B0%D1%80%D0%B0%D1%85%D0%B0-%D0%B7%D0%B0-%D0%BF%D0%B0%D1%80%D0%B8-%D0%B2%D0%B0%D1%81%D0%BA%D0%BE-%D0%BA%D0%B5%D1%86%D0%B0-%D1%81-50-%D0%B1%D0%BE%D0%BD%D0%B0-%D1%85%D0%BE%D0%BD%D0%BE%D1%80%D0%B0%D1%80-%D0%B7%D0%B0-%D1%87%D0%BD%D0%B3-news894006.html", "text": "„Ден година храни“ е любимата поговорка на звездите покрай празниците. По традиция всички певци и артисти завишават хонорарите си за новогодишната нощ. И тази година първото място държи Васил Найденов, който се е навил да пее срещу 50 хиляди лева. Куриозното обаче е, че Кеца ще бъде подгряваща звезда на чалга фурията Галена. Участието му е в семейната кръчма на фолкизпълнителката във Велико Търново, която преди години вдигна мъжът ѝ Галин. Според сценария Кеца щял да излезе в часовете преди полунощ, за да подгрее публиката от 500 души, която щяла да се събере край масите, а същинският купон щяла да води Галена. По не по-различен начин стоят нещата и за българската Бони Тейлър – Тони Димитрова. За ЧНГ тя ще прибере 15 хиляди лева, но ще трябва да преживее унижението да излезе на сцената преди кралицата на фолка – Глория. Двете дами ще мерят гласове на родна за Тони територия – в един от грандхотелите в Бургас, а според запознати Гло щяла да прибере с 5 хилядарки повече от естрадната си колежка. Без работа в новогодишната нощ ще бъде примата Лили Иванова. Тя не успяла да се договори с нито един кмет или собственик на заведение, защото искала в сметката ѝ да влязат 100 хиляди лева за новогодишна сценична изява. Освен това Лили не се чувствала във форма да забавлява публиката за ЧНГ, тъй като само преди 3 седмици изнесе 3 последователни концерта в зала 1 на НДК, които я довели до крайно изтощение. Вечната Амбър щяла да се наслаждава на почивка чак до следващото лято, когато отново планирала национално турне. През това време можело единствено да се отзове на покани за частни партита и милионерски сватби, но не и за официални концертни изяви по площади и пиано барове. За пръв път от много години на работа на 31 декември ще бъде друга нейна колежка – ветеранката Мими Иванова. 72-годишната звезда поела участие в заведение в „Люлин“, но афишите с лика ѝ не предизвикали очаквания интерес и кувертите все още не били разпродадени. Поне на Мими няма да ѝ се налага да дели сцената с други колеги от лекия жанр. Такава ще бъде новогодишната изява и на Орлин Горанов, който ще се раздава в най-скъпия хотел във Велинград. Там обаче аплодисментите на гостите среброкосият певец ще трябва да си подели с турбофолк доайена Тони Стораро и колежката му Десислава. И двамата щели да вземат поне с по 5 хилядарки повече от Горанов, който обявил тарифа от 10 бона. Парични спорове за първи път успяха да разделят и най-обичаното тв дуо – Рачков и Зуека. Тъй като двамата комици не могли да се споразумеят как да разделят хонорара, решили да захлебват поотделно. Така Васил Василев ще бъде водещ на шоуто в един от големите хотели в Банско, а вместо с Рачков ще си партнира с бившата вокалистка на Слави Трифонов, която бе позорно изритана от него преди 3 години – Цветелина Грахич. Сподели:", "date": "2019.12.31", "title": "САМО В ПИК И \"РЕТРО\": Зуека и Рачков се скараха за пари, Васко Кеца с 50 бона хонорар за ЧНГ"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81%D0%BC%D0%B0%D1%8F-%D1%81%D0%B0%D1%89-%D1%81%D0%B5%D0%B4%D0%BD%D0%B0-%D0%B2-%D1%82%D1%80%D0%BE%D0%BD%D0%B0-%D0%BD%D0%B0-%D0%B0%D1%80%D0%BD%D0%BE%D0%BB%D0%B4-%D1%88%D0%B2%D0%B0%D1%80%D1%86%D0%B5%D0%BD%D0%B5%D0%B3%D0%B5%D1%80-news894822.html", "text": "Най-силният мъж в САЩ е българин! Това е 39-годишният Димитър Саватинов. Нашенецът живее в САЩ и вече е спечелил два пъти титлата \"Най-силен мъж на Америка\". Митко е единственият българин, седнал в трона на Арнолд Шварценегер. Той държи рекорда за клек с 353,5 килограма, както и два световни рекорда по вдигане на дъмбел - точно 141 кг. Погледнато отстрани, пътят му към върха минава през лесни препятствия. Това обаче съвсем не е така. \"Почнах да тренирам, като носех едно гадже ту в едната, ту в другата ръка. После почнах по две жени в една ръка. След жените дойдоха и по-тежките упражнения\", смее се с днешна дата Митко. Преди да стане най-силният мъж на Америка, Саватинов минава през цирка. После изцяло се отдава на страстта си - да вдига и тегли тежки коли. \"Всичко това съм постигнал без забранени добавки, които могат да унищожат организма ми. Все пак животът ми е важен и не смятам, че това е начинът да успееш\", сподели Димитър. Той и треньорът му Крум Тончев вече подготвят бъдещи шампиони с програмата си за тренировки и възстановяване без забранени вещества. Пуснали са я и на дискове, които всеки може да си закупи. “Това, че не използвам забранени субстанции, не значи, че не ям чипс, хамбургери или храна от супера. Ям си, но знам границата - къде да спра и кога изобщо да не кусвам от вредната храна\", твърди нашенецът. В момента голямата мечта на Димитър е да има свободно време и да си дойде в България за Нова година. Тук го чакат роднините му, които не е виждал от доста време. \"Помня, че в Гоце Делчев, откъдето е баща ми, по коледно време много обичахме да ядем пача и шкембе, колеше се прасе и децата обожавахме прясно приготвеното месо. Освен това не съм забравил българската баница, много вкусна беше\", спомня си Саватинов. Началото за шампиона ни се случва през 2007 г. \"Тогава гледах по телевизията някакво състезание на силни мъже в Ню Мексико. Стори ми се, че не правят невъзможни за мен неща. И реших да се пробвам. Участвах в състезание по силов трибой и го спечелих в моята категория. Видях, че американският рекорд да клекнеш и да се изправиш с тежест е 330 кг. След 6 месеца в Чикаго направих клек с 353,5 кг, което бе рекорд за аматьори. Днес съм първият българин с професионална карта и първи, достигал на финалите на състезанието \"Най-силен мъж в света\". Имам и доста други победи\", скромен е Саватинов. За приятелството си с един от нашите най-популярни топатлети Енчо Керязов Димитър обича да говори с блясък в очите: \"Не го познавах. Странното е, че с него ме запозна Арнолд Шварценегер. На него Енчо Керязов му е бил от идолите, много го харесвал. И от дума на дума един път, когато Енчо бе в САЩ, се видяхме и от тогава често се чуваме или виждаме, ако имаме тази възможност\", споделя Димитър. 39-годишният мъж е вече женен - за американка. Двамата са заедно повече от 10 години. \"Имахме време да се опознаем доста дълго, както се казва, в трудностите се каляват връзките. Знаем се от цирка. Тя също работеше там. Нещата ни се случиха, влюбихме се. Кейт е от хората, които са неотлъчно до мен. Без нея нямаше да се справя толкова добре. Подкрепата й е огромна. Благодарен съм й\", обяснява Саватинов. Въпреки любовта на хората по света световноизвестният българин не се чувства популярен. \"В нашите среди, в цирка или силовите спортове мога да кажа, че ме познават като име. Световноизвестен обаче е Роджър Федерер, Роби Уилямс, Арнолд Шварценегер. За мен да си световноизвестен означава като отидеш в някоя държава, независимо в коя - да си разпознаваем. Аз не съм такъв, но това не е проблем\", смее се най-силният мъж в САЩ Димитър Саватинов, цитиран от столичен всекидневник. Сподели:", "date": "2019.12.31", "title": "Българин смая САЩ, седна в трона на Арнолд Шварценегер"}
{"url": "https://pik.bg/%D0%BC%D0%B5%D1%81%D1%82%D1%8F%D1%82-%D0%BF%D0%B0%D1%86%D0%B8%D0%B5%D0%BD%D1%82%D0%B8-%D0%BE%D1%82-%D0%BE%D0%BF%D0%BE%D0%B6%D0%B0%D1%80%D0%B5%D0%BD%D0%B8%D1%8F-%D0%BF%D1%81%D0%B8%D1%85%D0%BE%D0%B4%D0%B8%D1%81%D0%BF%D0%B0%D0%BD%D1%81%D0%B5%D1%80-%D0%BD%D0%B0-%D1%81%D1%82%D0%BE%D1%87%D0%BD%D0%B0-%D0%B3%D0%B0%D1%80%D0%B0-news894988.html", "text": "Заради пожара в района на Сточна гара се извършва релокация на пациенти на Центъра за психично здраве София област и СБАЛПФЗ. Това съобщиха от Министерство на здравеопазването. Вследствие на избухналия по-рано тази сутрин пожар на територията на Центъра за психично здраве - София област и Специализирана болница за активно лечение на пневмофтизиатрични заболявания – София област, са унищожени покривът и подпокривното пространство на Белодробната болница, както и поликлиниката на психиатричното лечебно заведение. Няма пострадали пациенти. 51 души - пациенти на Центъра за психично здраве, намиращи се в незасегнатия от огъня стационар на лечебното заведение, са евакуирани заради липса на електрическо захранване и топлоподаване. В момента се извършва релокация на пациентите на Психиатричната болница в други лечебни заведения с психиатрични структури на територията на София, в това число ДПБ „Св. Иван Рилски“, УМБАЛ „Александровска“, ЦПЗ „Проф. Н. Шипковенски“, ВМА и УМБАЛНП „Свети Наум“. Осигурена е непрекъсваемост на работата на дневните програми, осъществявани в ЦПЗ – София област. Петима пациенти на Белодробната болница, при които е налице необходимост от медицинско наблюдение и терапия, също биват релокирани. Министър Кирил Ананиев разпореди на компетентните дирекции на Министерството на здравеопазването „Стопански дейности“ и „Търговски дружества и собственост“ незабавно извършване оценка на щетите и предприемане на действия за консервация на покривното пространство на Специализираната болница за активно лечение на пневмофтизиатрични заболявания – София област до реализирането на ремонтните дейности. Реконструкция предстои да бъде извършена и на сградата на Поликлиниката на ЦПЗ – София област. Сподели:", "date": "2019.12.31", "title": "Местят пациенти от опожарения психодиспансер на Сточна гара"}
{"url": "https://pik.bg/%D0%B2%D0%BC%D0%B5%D1%81%D1%82%D0%BE-%D0%BD%D0%B0-%D1%82%D1%80%D0%B0%D0%BF%D0%B5%D0%B7%D0%B0%D1%82%D0%B0---%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-21-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B8-%D1%80%D0%B0%D0%BD%D0%B8-%D1%87%D0%BE%D0%B2%D0%B5%D0%BA-news894975.html", "text": "На 30 декември в 16.40 часа на тел.112 постъпил сигнал за катастрофа в село Покрайна. Неправоспособен 21-годишен местен жител, управлявайки лек автомобил „Рено“ по ул.“Първа“ при движение с несъобразена скорост и без да спазва дистанция, ударил движещия се пред него в същата посока двуколесен мотоблок, теглещ ремарке, с водач – 42-годишен мъж от Покрайна. Същият е транспортиран във видинската болница и настанен за наблюдение с комоцио, без опасност за живота. Взета му е кръвна проба. Водачът на леката кола бил тестван с дрегер, пробата не е отчела наличие на алкохол. По случая е образувано досъдебно производство. 21-годишен неправоспособен шофьор е предизвикал катастрофа във видинското село Покрайна. Това съобщиха от ОДМВР–Видин. Сподели:", "date": "2019.12.31", "title": "Вместо на трапезата - в болницата: 21-годишен без книжка предизвика катастрофа и рани човек"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%81-%D0%BF%D0%B8%D1%82%D0%BA%D0%B0-%D0%B8-%D0%BB%D0%B8%D1%82%D1%83%D1%80%D0%B3%D0%B8%D1%8F-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B2-%D0%B0%D0%B9%D1%82%D0%BE%D1%81---%D0%B8%D0%B7%D0%BD%D0%B5%D1%81%D0%BE%D1%85%D0%B0-%D0%BC%D1%83-%D1%81%D0%BF%D0%B5%D0%BA-news894999.html", "text": "С питка и танци и песни посрещнаха премиера Бойко Борисов и в Айтос, след като преди това той бе край Поморие и в Камено, където също местните хора се бяха подготвили специално за посещението му. Те му благодариха за пътищата, църквите и съоръженията, които е обещал да направи и построил. В Айтос попът специално прочете благословия за Борисов, а след това отслужи литургия за здравето на хората и просперитета на града. По-късно премиерът посети и изцяло обновена спортна зала, където пък деца, трениращи художествена гимнастика му бяха приготвили специален спектакъл. Премиерът поздрави специално треньорката им. \"Благодарим ви, г-н Борисов, от името на тези 200 деца, на техните родители, които ще спортуват тук и благодарение на вашата помощ ние имаме шампиони дори на световни и европейски първенства и ще продължим да ги правим\", каза кметът на Айтос на откриването на залата. \"Тези деца го заслужават и ви благодаря от сърце за това, което направихте за тях\", допълни той, а после се пошегува, че може да им направи и един новогодишен подарък с една детска площадка в градската градина. \"Министър Горанов пише на нашето живо във фейсбук, като чува това: \"Колко?\", попита премиерът, а кметът отговори, че вече е входирано при министър Горанов - 1,350 млн. лв. и чакат решението му. Борисов пожела здраве и все повече успехи на децата, като им пожела и да вярват и да почитат църквата, като прегърна местния поп и отново напомни, че без Господ нищо не може да се направи. Кметът на Айтос брагодари на премиера и за новата пречиствателна станция, която го покани да открие след 3 месеца отново на място в града, като уточни, че изцяло са спрени течовете в града на вода и се работи по водопреносната мрежа. Накрая подари и картина на Борисов от местни автори. Специални благодарности премиерът получи и от спортуващите в залата - световни шампиони по стрелба, медалисти по борба, както и волейболисти. „Изказвам възхищението си към треньорите! Това, което вие и децата сте направили, е фантастично. Желая ви много здраве и високо спортно майсторство“, каза Борисов при официалното откриване на реновираната и разширена спортна зала „Аетос“ в град Айтос. Залата е построена в началото на 70-те години и досега не е ремонтирана основно. За целта с Постановление на Министерския съвет бяха отпуснати близо 1,5 млн. лв. Това позволи съоръжението да бъде разширено с 350 места, бе построена също нова зала за борба. Досега спортната зала даваше възможност на 150 деца да тренират волейбол и баскетбол. Сега техният брой ще се увеличи до над 200 деца. Направен е ремонт на съблекалните, отоплителните системи, електрониката. Таблата отговарят на изискванията на световните спортни организации. В тази връзка Община Айтос за първи път спечели провеждането на Държавното първенство по акробатика през 2020 г. Кметът на града Васил Едрев заяви на откриването, че Айтос е град, който ражда спортисти, а в тази зала се създават шампиони. Градоначалникът покани премиера Борисов в града отново след 3 месеца за откриването на пречиствателната станция. Сподели:", "date": "2019.12.31", "title": "ПЪРВО В ПИК TV: С питка и литургия посрещнаха премиера Борисов и в Айтос - изнесоха му спектакъл в нова спортна зала (ОБНОВЕНА/СНИМКИ)"}
{"url": "https://pik.bg/%D0%BF%D0%BE%D0%B1%D0%B5%D1%81%D0%BD%D1%8F%D0%BB%D0%B0-%D0%B3%D0%B0%D0%B1%D1%80%D0%BE%D0%B2%D0%BA%D0%B0-%D0%BF%D0%BE%D1%82%D1%80%D0%BE%D1%88%D0%B8-%D0%BA%D0%BE%D0%BB%D0%B0-%D0%BD%D0%B0-%D0%BF%D0%B0%D1%80%D0%BA%D0%B8%D0%BD%D0%B3-%D0%BF%D0%BE%D1%81%D1%80%D0%B5%D0%B4-%D0%BD%D0%BE%D1%89-news894978.html", "text": "На 30 декември около 09:30 часа 29-годишен жител на града е подал сигнал в РУ – Габрово за нанесени щети по личният му автомобил, паркиран на паркинг, в близост до обитаваното от него жилище. По данни на заявителя, моторното превозно средство е увредено около 02:30 часа на същата дата от неизвестен, който умишлено е счупил предно панорамно стъкло, стъкло на предна лява врата, и е нанесъл поражения по боята в областта на четирите врати и задния капак на превозното средство. На местопроизшествието е извършен оглед и е образувано досъдебно производство. В резултат на незабавни оперативно-издирвателни мероприятия, проведени във връзка със случая, криминалисти от РУ – Габрово са установили вероятният извършител на престъплението – жена на 27-години, живуща в областния град. Сподели:", "date": "2019.12.31", "title": "Побесняла габровка потроши кола на паркинг посред нощ"}
{"url": "https://pik.bg/%D1%82%D1%80%D0%B5%D0%BF%D0%B5%D1%82%D0%B8-%D0%BD%D0%B0-%D0%BB%D1%8E%D0%B1%D0%BE%D0%B2%D1%82%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%8F%D1%82-%D0%BD%D0%B8-%D1%81%D0%BF%D0%BE%D1%80%D1%82%D0%B8%D1%81%D1%82-%D0%B7%D0%B0-2019-%D0%B3-%D0%B8%D0%B7%D0%BB%D0%B8%D0%B7%D0%B0-%D1%81-11-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D0%BC%D0%BB%D0%B0%D0%B4%D0%B0-%D0%BA%D0%BE%D0%BB%D0%B5%D0%B6%D0%BA%D0%B0-news894586.html", "text": "Биатлонистът Владимир Илиев направи двоен удар през 2019 г. Освен че спечели приза за спортист №1 на България, 32-годишният троянец победи и на любовния фронт. От няколко месеца Владо има връзка със своята колежка в биатлона Милена Тодорова, която е с 11 години по-млада от него. За нея казват, че има мегдан да стане голяма биатлонистка и да достигне успехите на легендарната Екатерина Дафовска, пише столичен седмичник. Говори се, че Владо и Милена са се загаджили още тази пролет, но в началото се пазели от хорските очи. Чак през лятото се разбра, че вече са двойка – от общите им снимки на море в Гърция. Освен спорта ги свързва и родния им град Троян, една от люлките на биатлона у нас. Хубавата Милена е родена на 18 януари 1998 г., няма и месец преди олимпийския триумф на Катя Дафовска в Нагано. В момента именно синеоката блондинка е считана за следващата ни голяма биатлонистка. Въпреки немалката разлика в годините с Владо, връзката им вървяла по мед и масло, долагат от спортните среди. „В него най-много ми харесват грижовността, отношението и усмивката. Смятам, че романтиката ще помогне и на кариерите ни. Той е професионалист, дава ми съвети във всяка една сфера, свързана със спорта. Освен по-добър човек, Владо ме прави и по-добър спортист”, споделя любимата на биатлониста. Самият Илиев също твърди, че връзката им помага на кариерите. „Хубаво е, когато си постоянно далеч от родината, да имаш любим човек до себе си”, казва актуалният спортист на годината. Двамата пътуват заедно по състезания, тъй като календарът на биатлона обикновено върви еднакво за мъжете и жените. Именно поради състезание от турнира за Световната купа във Франция победителят и неговата половинка не присъстваха на церемонията „Спортист на годината”, а наградата му бе приета от шефката на федерацията по биатлон Катето Дафовска. Когато не са със ските и пушката на гърба, двамата гледат да разпускат от голямото натоварване. Въпреки че е чистокръвен троянчанин, Владо не си падал по прочутата троянска сливова ракия. „От една страна заради спорта, от друга – просто не ми допада вкусът”, признава Илиев. Владо и Милена не са единствената двойка в биатлона ни в момента. През 2016 г. други двама национали се сгодиха - Десислава Стоянова и Димитър Герджиков. Тази година бе най-успешната за мъжкия ни биатлон. Илиев спечели сребърен медал на световното първенство в Йостерсунд, което е и първото подобно отличие в историята при мъжете ни. На старта на новия сезон българинът също започна отлично - с десето място в спринта от Световната купа. Възходът на Владо Илиев напоследък е сериозно постижение, предвид скромните ни финансови възможности в иначе този скъп спорт. Само за патрони за стрелбата всяка година отиват хиляди левове. Бюджетът на българския отбор по биатлон пък е около милион лева. Това е горе-долу колкото парите само за ваксата, с която норвежците си мажат ските. Сподели:", "date": "2019.12.31", "title": "ТРЕПЕТИ НА ЛЮБОВТА: Най-добрият ни спортист за 2019 г. излиза с 11 години по-млада колежка"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-news894974.html", "text": "Бранителят на Манчестър Юнайтед Ерик Бейи проведе първа тренировка с тима от месец юли и е близо до завръщане в игра. Националът на Кот Д'Ивоар се възстановяваше от тежка контузия през последните няколко месеца, но изглежда, че в скоро време ще бъде на разположение на Оле Гунар Солскяер. 25-годишният футболист имаше тежка травма на коляното, акцентира \"Гол\". Сподели:", "date": "2019.12.31", "title": "Добра новина за Ман Юнайтед"}
{"url": "https://pik.bg/%D0%BE%D1%89%D0%B5-%D0%B4%D0%B2%D0%B5-%D0%B4%D0%B5%D1%86%D0%B0-%D0%B7%D0%B0%D1%80%D0%B0%D0%B7%D0%B5%D0%BD%D0%B8-%D1%81-%D0%B3%D1%80%D0%B8%D0%BF-%D0%B2-%D1%81%D0%BE%D1%84%D0%B8%D1%8F-news895058.html", "text": "Втори случай на грип е регистриран в София, съобщиха от Националния център по заразни и паразитни болести, цитирани от Би Ти Ви. Две деца, на 4 и 12 години, са приети в Инфекциозна болница. При 4-годишното дете е изолиран свински грип, при 12-годишното дете - Б „Виктория”. Преди Коледа други две деца на 7 г. и 13 г. бяха настанени в Инфекциозна болница с грип от типа H3 – ваксинален щам „Канзас”. Първите случаи на грип бяха потвърдени преди това в Бургас, където резултатите от изследванията показаха грип щам H1, разновидност на „Брийзбейн”. Сподели:", "date": "2019.12.31", "title": "Още две деца заразени с грип в София"}
{"url": "https://pik.bg/%D0%BB%D0%BE%D0%BD%D0%B4%D0%BE%D0%BD-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D0%BB-%D1%80%D1%83%D1%81%D0%B8%D1%8F-%D0%B4%D0%B0-%D1%81%D1%82%D0%B0%D0%BD%D0%B5-%D0%B0%D1%81%D0%BE%D1%86%D0%B8%D0%B8%D1%80%D0%B0%D0%BD-%D1%87%D0%BB%D0%B5%D0%BD-%D0%BD%D0%B0-%D0%BD%D0%B0%D1%82%D0%BE-%D0%BF%D1%80%D0%B5%D0%B4%D0%B8-25-%D0%B3%D0%BE%D0%B4%D0%B8%D0%BD%D0%B8-news895009.html", "text": "Русия е можела да стана асоцииран член на НАТО пред 25 години, ако съответното предложение на британското министерство на отбраната бе получило подкрепа. Това разкриват конфиденциални данни на „Даунинг стрийт“ 10, пише в. „Гардиън“. Предложението, насочени към промяна на дългогодишния антагонизъм между Изтока и Запада, се съдържа в документи, публикувани днес от Националния архив. Планът на тогавашния военен министър Малкълм Рифкинд имал за цел да разсее подозренията на Кремъл спрямо разширяването на НАТО на изток. През 1995 г. президент на Русия е Борис Елцин, а Студената война е приключила, а Москва се опита да се нагоди към новите условия. Според Рифкинд новата категория асоцииран член е била добро решение, тъй като с нея се избягва чл. 5 от договора за НАТО, според който атака срещу една държава е атака срещу всички страни членки. Но тогавашния британски финансов министър Кен Кларк е отхвърлил идеята като „фарс“ и предложението не е получило подкрепа. Запитан за инициативата си тази седмица, Рифкинд заяви: „Това бе преди Путин. Имахме Горбачов и Елцин, които бяха по-склонни към сътрудничество и наистина искаха сближаване със Запада. Русия подкрепи действията срещу Саддам Хюсеин през първата война във Залива (1990-1991 г. – б.р.)“. „Опитвах се да намеря начин да кажа, че можем да подкрепим по-тясно сътрудничество с Русия и така ми дойде идеята за асоциирано членство. Въпреки че тя не се осъществи, доведе до Съвета НАТО-Русия, в който Москва участваше в някои срещу на НАТО. За съжаление, когато Путин анексира Крим, това приключи“. Сподели:", "date": "2019.12.31", "title": "Лондон предлагал Русия да стане асоцииран член на НАТО преди 25 години"}
{"url": "https://pik.bg/%D0%BB%D0%B5%D1%81%D0%BD%D0%BE-%D0%B5-%D0%BA%D0%B0%D0%BA-%D0%B4%D0%B0-%D1%81%D0%BB%D0%B0%D0%B1%D0%B5%D0%B5%D0%BC-%D0%B4%D0%BE%D0%BA%D0%B0%D1%82%D0%BE-%D1%81%D0%BF%D0%B8%D0%BC-news894734.html", "text": "Може и да ви се струва странно твърдението, че ще отслабнете, докато спите, но тялото наистина гори калории по време на сън. А вие може да му помогнете да изгаря повече, като следвате някои прости стъпки. За да си осигурите дълбок сън, направете деня си динамичен и изпълнен с дейности. Изключете компютъра и телевизора поне час преди да си легнете. И се погрижете стаята да е напълно тъмна. Спрете и отоплението или го намалете до минимум. Някои учени свързват проблемите с теглото с отоплението. Изключването му може да помогне за отърваването от някое и друго килце. В студената стая тялото работи, за да се стопли, следователно гори мазнини. Сподели:", "date": "2019.12.31", "title": "ЛЕСНО Е: Как да слабеем, докато спим"}
{"url": "https://pik.bg/%D0%BC%D0%BD%D0%BE%D0%B3%D0%BE-%D0%B1%D0%BB%D0%B8%D0%B7%D1%8A%D0%BA-%D0%B4%D0%BE-%D0%B4%D0%B6%D0%BE%D1%88%D1%83%D0%B0-%D1%81-%D0%B1%D0%BE%D0%BC%D0%B1%D0%B0%D1%81%D1%82%D0%B8%D1%87%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news894982.html", "text": "Промоутърът на Антъни Джошуа - Еди Хърн, се нахвърли върху Кубрат Пулев и щаба му. Импресариото обяви пред SI Boxing, че няма да чака дълго българина да приеме условията му за бой за световната титла на IBF. Според него, щабът на Кобрата има ограничено време да се съгласи на сделка, иначе Джошуа ще оваканти титлата си и така Пулев ще трябва да се бие с Адам Ковнацки за много по-малко пари. В момента се води спор между IBF и WBO чий претендент да излезе първи в задължителна защита на титлата срещу Джошуа. И според Хърн, ако съвсем скоро няма развитие, на Антъни ще му писне и ще оваканти и двата колана, за да се бие \"с по-значими опоненти, а не с всеки, добрал се до статута на претендент\". \"Тези федерации имат три седмици да се разберат кой ще е първи за защитата на световната титла на AJ. Ако не успеят да се разберат, тогава какво ще стане? Ами Антъни ще освободи тези два колана, голяма работа. Той пак ще е световен шампион, ще има отличието в WBA.\" \"Не мисля, че на него особено му пука за тези колани. И да ги оваканти, пак ще е най-добрият в категорията, пак ще е шампион и пак всеки ще иска да се бие с него. Голяма работа, че ще трябва да плаща някакви неустойки. Той не иска да е като Владимир Кличко.\" \"Украинецът имаше три световни титли и участваше във всяка една задължителна защита. Затова имаше толкова много безинтересни мачове. Дори два пъти се би с този палячо Тони Томпсън. А имаше толкова качествени боксьори, с които можеше да се бие.\" \"В най-добрия случай Антъни не иска да освобождава титлите си. Но и не е честно две федерации да се бият и да не позволяват яснота за следващия му съперник. Те направо го карат да оваканти коланите си. И той ще го направи без проблем.\" \"Тук идва и Боб Аръм. С него се преговаря трудно. Дори и да се стигне до разговори с неговия човек Пулев, той може изведнъж да се врътне и да каже: \"Аз не харесвам Еди Хърн и не съм съгласен с условията му.\" Наистина с него трудно се постигат сделки понякога.\" \"Но тогава и AJ може да излезе и да каже: \"Ами не съм заинтересован от битка с вашия кандидат Пулев\". Тогава може да оваканти колана си в IBF. И затова Пулев може да се окаже изправен пред сериозна дилема. Или да се бие за много пари и да приеме условията на Антъни, или да се бие с Адам Ковнацки за овакантена титла за общ хонорар за двамата от не повече от 1 млн. долара.\" \"Голяма е вероятността Пулев да загуби и от двамата, така че трябва да си помисли сериозно. При всички положения, нашата цел е Джошуа да се бие с Уайлдър и другите големи имена, така че нямаме време да се съобразяваме с всеки\", заяви нахакано Хърн, акцентира \"Новспорт\". Сподели:", "date": "2019.12.31", "title": "Много близък до Джошуа с бомбастично изказване"}
{"url": "https://pik.bg/%D0%B2%D0%B8%D0%B6%D1%82%D0%B5-%D1%81-%D0%BA%D0%BE%D0%B3%D0%BE-%D1%82%D0%B0%D0%BD%D1%86%D1%83%D0%B2%D0%B0-%D1%82%D1%83%D0%B8%D1%81%D1%82-%D0%BC%D0%B0%D1%80%D0%B8%D1%8F-%D0%B7%D0%B0%D1%85%D0%B0%D1%80%D0%BE%D0%B2%D0%B0-%D0%B2%D0%B8%D0%B4%D0%B5%D0%BE-news894985.html", "text": "\"Ударно работим - ударно почиваме!\", написа гласът на Сергей Лавров в профила си. Захарова вече е известна с танцовите си умения. Преди години гласът на руската външна политика изигра една мощна \"Калинка\" на супер високи токчета, както и лезгинка. Говорителят на външното министерство на Русия Мария Захарова пусна видео на страницата си в Instagram, на което се вижда как буйно танцува туист на празничния вътрешноведомствен купон. Партнира й нейният заместник, с когото се носят по дансинга под звуците на оркестъра. На пианото е руският крал на рокенрола - композиторът и радиоводещ Денис Мажуков. Сподели:", "date": "2019.12.31", "title": "Вижте с кого танцува туист Мария Захарова (ВИДЕО)"}
{"url": "https://pik.bg/%D0%B1%D1%83%D0%BB%D0%BA%D0%B0-%D0%BF%D0%BE%D0%B8%D1%81%D0%BA%D0%B0-%D1%81%D0%B2%D0%B0%D1%82%D0%B1%D0%B5%D0%BD%D0%B8%D1%8F%D1%82-%D1%84%D0%BE%D1%82%D0%BE%D0%B3%D1%80%D0%B0%D1%84-%D0%B4%D0%B0-%D1%9D-%D0%B2%D1%8A%D1%80%D0%BD%D0%B5-%D0%BF%D0%B0%D1%80%D0%B8%D1%82%D0%B5-%D0%B0%D0%BA%D0%BE-%D1%81%D0%B5-%D1%80%D0%B0%D0%B7%D0%B2%D0%B5%D0%B4%D0%B5-news894946.html", "text": "Булка във Великобритания е поискала от сватбен фотограф да ѝ върне парите за направените снимки, ако тя се разведе, разказа порталът Reddit. Фотографът публикувал скриншот на електронното писмо на младоженката, като пояснил, че отказва да направи снимките при такова условие. „Сватбата ще се проведе пред юни в Лондон. Бюджетът е 1500 паунда”, написа той. Предварително си искане да ѝ бъдат върнати парите в случай на развод младоженката обяснила с довода, че след развода сватбените снимки нямало да са й нужни. „Моля, известете имате ли такова условие в договора, а ако не, може ли да го включите. Благодаря!”, написала клиентката. Публикацията бързо събра стотици коментари. „Кой изобщо ще се съгласи на такова нещо? Това е пълно безумие”, възмущаваха се част от ползвателите. „Тоест заради неспособността ти да запазиш брака си трябва да плащат хора, на които си платила за сватбените снимки?”, негодуваха други. „А дали и църквата трябва да подписва такъв договор? Или цветарския магазин! Или пекарната?”, иронизираха трети. Сподели:", "date": "2019.12.31", "title": "Булка поиска сватбеният фотограф да ѝ върне парите, ако се разведе"}
{"url": "https://pik.bg/%D0%B2%D0%B0%D0%B6%D0%B5%D0%BD-%D1%85%D0%BE%D0%B4-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news894968.html", "text": "Карим Бензема ще продължи договора си с гранда Реал (Мадрид) за още един сезон. В момента французинът има контракт с клуба до 2021 година. Нападателят ще се радва на по-висока заплата, която заслужи с постоянното си представяне и лидерската си роля в Реал, сочи информация от чужбина. Бензема е сред любимците на Флорентино Перес, президент на колоса. Сподели:", "date": "2019.12.31", "title": "Важен ход на \"Бернабеу\"..."}
{"url": "https://pik.bg/%D0%B2%D1%8A%D0%BF%D1%80%D0%B5%D0%BA%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D1%81%D0%BA%D0%BE%D0%BA-%D0%B2-%D0%BF%D1%80%D0%BE%D0%B4%D0%B0%D0%B6%D0%B1%D0%B8%D1%82%D0%B5-%D0%BD%D0%B0-%E2%80%9E%D1%85%D1%83%D0%B0%D1%83%D0%B5%D0%B9%E2%80%9D-%D1%81-18-%D0%BF%D1%80%D0%BE%D1%86%D0%B5%D0%BD%D1%82%D0%B0-news894894.html", "text": "Китайската телекомуникационна компания „Хуауей Технолоджис” обяви ръст от 18 процента за 2019 година, съобщава „Асошиайтед Прес”, цитирана от „Газета”. Агенцията се позовава изявление на шефа на компанията Ерик Сюй в новогодишното му обръщение към сътрудниците. Сюй подчертава, че усилията на Съединените щати, насочени към ограничаването на бизнеса на „Хуауей”, не са оказали съществено влияние върху печалбите и продажбите на компанията. Той отбелязва още, че „Хуауей” продължава да работи за своите клиенти. Шефът на компанията предупреждава сътрудниците, че 2020 година ще бъде трудна за „Хуауей”, тъй като натискът от страна на САЩ създава сложни условия за оцеляването и разцвета на компанията. Сподели:", "date": "2019.12.31", "title": "Въпреки санкциите на САЩ:  Скок в продажбите на „Хуауей” с 18 процента"}
{"url": "https://pik.bg/%D0%B1%D1%83%D0%B7%D0%BB%D1%83%D0%B4%D0%B6%D0%B0-%D0%BF%D0%BE%D1%81%D1%80%D0%B5%D1%89%D0%B0-%D0%BF%D1%8A%D1%80%D0%B2%D0%B8-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news894907.html", "text": "Екипажът на най-новия кораб на БМФ - „Бузлуджа“, първи ще посрещне настъпващата 2020-та година Екипажът на един новия кораб на Параходство БМФ АД – построеният преди няколко седмици в Китай 45 500-тонен моторен кораб „Бузлуджа“, първи ще посрещне настъпващата 2020-та година. Капитан на кораба е к.д.п. Ганчо Христов, а главен механик – инж. Димитър Ганчев. „Бузлуджа“ приема товар в пристанището Каосиунг, Тайван, съобщава БНР. Последен ще изпрати 2019-та година екипажът на моторния кораб „Хемус“, с капитан к.д.п. Иван Тодоров и с главен механик инж. Цветан Георгиев. Построеният през 2008 г. във Варна 42 700-тонен кораб приема товар в мексиканското пристанище Гуаймас на Тихия океан. Сподели:", "date": "2019.12.31", "title": "\"Бузлуджа\" посреща първи Нова година"}
{"url": "https://pik.bg/%D0%BA%D0%B0%D0%BA%D0%B2%D0%BE-%D0%BD%D0%B8-%D0%BE%D1%87%D0%B0%D0%BA%D0%B2%D0%B0-%D0%BF%D1%80%D0%B5%D0%B7-2020-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%BD%D0%B0-%D0%BC%D0%B5%D1%82%D0%B0%D0%BB%D0%BD%D0%B8%D1%8F-%D0%BF%D0%BB%D1%8A%D1%85-%D0%BD%D0%BE%D1%81%D0%B8-%D0%BF%D0%B0%D1%80%D0%B8-%D0%B8-%D1%80%D0%B0%D0%B7%D0%B4%D0%B5%D0%BB%D0%B8-news894735.html", "text": "Според китайския хороскоп идващата 2020-а ще бъде годината на Металния плъх. Тя ще настъпи на 25 януари, събота, и ще продължи до 11 февруари 2021 г. Годината на Металния плъх идва веднага след тази на Земното прасе. Астролозите смятат, че тя ще бъде белязана от новите начала, новите възможности, любов и пари за всички зодиакални знаци. Китайският хороскоп е категоричен, че 2020 година определено ще бъде успешна. От древни времена се смята, че плъхът е първият знак от цикъла на 12-те животни на китайския зодиак и поради тази причина този период се счита за време на ново начало и обновяване. Годината на Металния плъх ще бъде силна, просперираща и щастлива за всички зодиакални знаци. Всеки ще покаже решителност по отношение на своите цели, стремежи и дори своите хобита. Това е страхотна година за нови идеи, нова работа и развитие. Тези, които планират да купят недвижими имоти, да започнат бизнес или да инвестират пари в дългосрочен проект, имат големи шансове да бъдат удовлетворени в бъдеще. Но внимавайте – този тип инициативи ще бъдат успешни само ако бъдат внимателно планирани. Кариера и късмет Годината на плъха 2020-а е под знака на астралния елемент Метал за разлика от Годината на прасето, която е под елемента Земя. Това значи, че през 2020 г. всички действия, инициирани през новата година, ще се ръководят от успех. Трябва да следвате целите си уверено и решително. Трябва да бъдете неумолими, за да постигнете целите си, и никога да не си позволявате да се обезкуражавате от евентуален провал, проблеми или трудности. Трябва да разчитате на собствените си сили и да решавате проблемите сами. Любов След 2019-а – година, пълна с непредвидими ситуации в любовните въпроси, 2020-а ще бъде по-спокойна. Така вашият любовен живот навлиза в хармоничен път, а комуникацията ще бъде основна движеща сила за добрите ви интимни взаимоотношения. От друга страна, втората част на 2020 г. идва с изключително недоверие, което може да ви завладее къде с причина, къде заради проблеми, които съществуват само във вашата глава. Ето защо в този период трябва да не бързате със заключенията, за да продължите хармонията от началото на годината. Здраве В годината на Металния плъх освен в моментите, когато изтощението ще се проявява, всички зодиакални знаци ще се радват на добро здраве. Освен това втората част на 2020 г. идва с много енергия, така че психическото и физическото ви състояние ще се подобрява непрекъснато. През 2020 г. практикуването на спорт ще е най-доброто лекарство и трябва да се предписва на всеки от нас за укрепване на здравето, за дълголетие и за общо благополучие. Щастливите числа през годината на Металния плъх ще бъдат 5, 7 и 9. Цветовете, които ще ни носят късмет, са: бяло, жълто, синьо, зелено, сиво и черно. Календарните дни, в които ще ни се усмихва съдбата, са следните: 4-ти, 8-и, 13-и, 22-ри ден от всеки месец от китайския календар. Годините на Плъха, според които можете да разберете дали той е вашият зодиакален знак по китайския календар, са: 1912, 1924, 1936, 1948, 1960, 1972, 1984, 1996, 2008, 2020 и 2032. Сподели:", "date": "2019.12.31", "title": "КАКВО НИ ОЧАКВА ПРЕЗ 2020: Годината на Металния плъх носи пари и раздели"}
{"url": "https://pik.bg/%D0%B4-%D1%80-%D0%B3%D1%8A%D0%BB%D1%8A%D0%B1%D0%BE%D0%B2%D0%B0-16-%D0%B4%D1%83%D1%88%D0%B8-%D0%BE%D1%82-%D0%BF%D1%81%D0%B8%D1%85%D0%BE%D0%B4%D0%B8%D1%81%D0%BF%D0%B0%D0%BD%D1%81%D0%B5%D1%80%D0%B0-%D0%BD%D0%B0-%D1%81%D1%82%D0%BE%D1%87%D0%BD%D0%B0-%D0%B3%D0%B0%D1%80%D0%B0-%D1%81%D0%B5-%D0%BF%D1%80%D0%B5%D0%B2%D0%B5%D0%B6%D0%B4%D0%B0%D1%82-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-news894989.html", "text": "\"16 души от психодиспансера на Сточна гара се превеждат в Държавната психиатрична болница в Нови Искър\". Това съобщи във Фейсбук д-р Цветеслава Гълъбова, директор на болницата. \"Трябва да се погрижим адекватно за болните. Надявам се психиатричните клиники в Александровска и \"Св. Наум\" също да откликнат\", посочи още тя. Сградата на психодиспансера в София пламна тази сутрин. Има нанесени сериозни материални щети. Евакуирани са 51 пациенти, заедно с персонала. Сподели:", "date": "2019.12.31", "title": "Д-р Гълъбова: 16 души от психодиспансера на Сточна гара се превеждат в Нови Искър"}
