{"url": "https://pik.bg/%D1%83%D0%B6%D0%B0%D1%81-%D0%B2-%D0%B8%D1%82%D0%B0%D0%BB%D0%B8%D1%8F-%D1%81%D0%B2%D0%BB%D0%B0%D1%87%D0%B8%D1%89%D0%B5-%D1%83%D0%B1%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B4%D1%83%D1%88%D0%B8-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%B5-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-news791939.html", "text": "Свлачище, предизвикано от безмилостните валежи през последните два дни в южната италианска област Калабрия, погреба четирима души наведнъж. Сред жертвите на природната стихия е таченият от обикновените хора местен предприемач Масимо Марели, който е собственик на верига от частни болници, на мандри и фабрики за консерви, на транспортни фирми и други предприятия, които дават хляб на над 5000 души. В събота през целия ден бизнесменът разкопавал заедно с още седмина работници запушения мръсен канал на вилата му, като багерът трупал пръстта на мамара встрани от изкопа. И стоварилото се привечер от възвишението над имота свлачище помело за секунда камарата кална маса, която измела Масимо Марели и трима от работниците в издълбаната от тях самите яма, превръщайки я в техен гроб. След като в средата на миналата седмица проливните дъждове заляха Рим, наводниха там сгради, подлези, станции на метрото и излашиха яко жителите на Вечния град, в края на седмицата пороищата буквално потопиха долната, „ходилна част“ на „Ботуша“. Тоест Южна Италия, където заформили се за нула време пълвоновдни реки заляха с кални води и наноси пътища, жп-линии, дворове на промишлени предприятия и селскостопански терени. Сподели:", "date": "2018.10.28", "title": "Ужас в Италия! Свлачище уби четирима души, положението е бедствено"}
{"url": "https://pik.bg/%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81-%D1%82%D0%B5%D0%B6%D0%BA%D0%B8-%D0%BA%D0%BB%D0%B5%D1%82%D0%B2%D0%B8-%D1%81%D1%80%D0%B5%D1%89%D1%83-%D1%82%D1%80%D1%8A%D0%BC%D0%BF-news791968.html", "text": "Палестинският президент Махмуд Абас отново заяви готовността си да се противопостави на всякакво мирно предложение от страна на американския президент Доналд Тръмп, информират световните агенции, цитирани от \"Фокус\". Това той е съобщил пред представителите на Организацията за освобождение на Палестина, които са се срещнали в неделя, за да обсъдят следващите си стъпки. Абас е подчертал, че палестинците са изправени пред, може би, „най-опасния етап“ в своята история, като се имат предвид противоречивите мерки, които предприема Тръмп, в това число и признаването на Йерусалим за столица на Израел. Палестинският лидер бойкотира администрацията на Тръмп от декември 2017 година, макар че американската страна все още се надява да приложи своя мирен план в следващите месеци. Абас сравнява сегашното предложение с Декларацията на Балфур от 1917 година, с която тогавашното британско правителство се ангажира да създаде еврейска държава в Палестина. „Ако Декларацията на Балфур бе приета, сега сделка няма да има“, обявил палестинският президент. САЩ отрязаха стотици милиони долари от помощта, която палестинците получават, след като Абас отказа да се срещне с Тръмп или с членове на неговата администрация. Американският президент го призова да преговарят, но палестинските лидери го обвиниха в изнудване в ползва на Израел. „Те продължават да говорят за сделката на века, която щели да обявят след месец или два“, казал Абас на срещата, като пояснил, че действията на Тръмп говорят за опит да се наложи едностранно решение. Палестинският лидер е подновил настояването си за месечни заплащания на палестински семейства, от които има убити или хвърлени в затвора от Израел. „Тези средства за нашите мъченици са червена линия“, изтъкнал Абас. Сподели:", "date": "2018.10.28", "title": "Палестинският президент с тежки клетви срещу Тръмп"}
{"url": "https://pik.bg/%D0%BD%D0%BE%D0%B2%D0%BE%D1%82%D0%BE-%D0%BB%D0%B5%D1%82%D0%B8%D1%89%D0%B5-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B2%D0%B5%D1%87%D0%B5-%D0%B7%D0%B0%D1%80%D0%B0%D0%B1%D0%BE%D1%82%D0%B8-news791937.html", "text": "Anadolu Agency. Първата фаза на новото летище в Истанбул с годишен капацитет от 90 милиона пътници е готова за официалното му откриване в понеделник, предава Церемонията по откриването му ще се състои в Деня на републиката - 95-та годишнина от основаването на Турската република с участието на президента Реджеп Тайип Ердоган и над 50 чужди лидери, министри и висши служители. Първият етап на стойност шест милиарда евро, който беше изграден за близо три години чрез модел за публично-частно партньорство, се нарежда сред набора от мегапроекти, планирани като част от поредица от цели за вековния юбилей на Турция през 2023 г. В понеделник ще бъдат пуснати в експлоатация две писти с дължина 3 750 и 4 100 метра, като част от първата фаза, включваща три отделни писти. Според консорциума на ИГА, изпълнител на проекта, през следващите 10 години новото летище ще достигне годишен капацитет от 200 милиона пътници с приключването на четирите фази с шест писти. Турските летища посрещнаха близо 164 милиона души между януари и септември тази година, като над 31% от пътниците използваха най-натовареното летище в Турция - летище \"Ататюрк\" в Истанбул. Следвайки преместването на националния превозвач на страната към новото летище до края на тази година, летище \"Ататюрк\" ще премине към други цели като обучение, авиационни панаири и гражданска употреба. Когато достигне пълния си капацитет новото летище в Истанбул ще се превърне в глобален авиационен център, като ще приема повече от 100 авиокомпании и полети до над 300 дестинации по целия свят. Сподели:", "date": "2018.10.28", "title": "Новото летище в Истанбул вече заработи"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%86%D0%B8%D0%B3%D0%B0%D0%BD%D0%B8%D1%82%D0%B5-%D0%B2-%D0%BC%D1%8A%D0%B3%D0%BB%D0%B8%D0%B6-%D1%81%D0%B5-%D0%BD%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%BD%D0%B0%D0%BF%D0%B0%D0%B4%D0%B0%D1%82-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D1%81-%D0%BA%D0%B0%D0%BC%D1%8A%D0%BD%D0%B8-news791964.html", "text": "Петима полицаи пострадаха по време на сблъсъци при специализирана полицейска акция в Мъглиж. Целта на акцията е била задържането на лица, които по-рано през деня са оказали съпротива при извършване на проверка и в резултат е пострадал служител на Районно управление – Казанлък, съобщиха от пресцентъра на МВР. Задържан е един от извършителите, но при изтегляне от квартала група лица са започнали да хвърлят камъни по колоната от полицейски автомобили. Нанесени са щети по автомобили на ОДМВР – Стара Загора и травми в областта на крайниците на петима служители на МВР. Това е наложило по отношение на нападателите да бъдат употребени физическа сила и помощни средства. Произведени са и няколко изстрела във въздуха. Ситуацията е овладяна и общественият ред е възстановен. Пострадалите полицаи са обслужени амбулаторно в ЦСМП – Казанлък. Те са с повърхностни наранявания и няма опасност за живота им. Операцията продължава и в момента. Полицейското присъствие в град Мъглиж е засилено. Сподели:", "date": "2018.10.28", "title": "НАПРЕЖЕНИЕ! Циганите в Мъглиж се надигнаха, нападат полицаите с камъни"}
{"url": "https://pik.bg/%D1%88%D0%B8%D0%BD%D0%B4%D0%B7%D0%BE-%D0%B0%D0%B1%D0%B5-%D0%BF%D0%BE%D0%BA%D0%B0%D0%BD%D0%B8-%D0%B8%D0%BD%D0%B4%D0%B8%D0%B9%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%8F%D0%BF%D0%BE%D0%BD%D1%81%D0%BA%D0%B8-%D0%BA%D1%83%D1%80%D0%BE%D1%80%D1%82-news791944.html", "text": "Японският премиер Шиндзо Абе се среща с индийския президент Нарендра Моди само един ден след визитата си в Китай, което се оценява, като акт на баланс, пише японското англоезично издание The Japan Times. Министър-председателят на Япония покани неговия гостуващ индийски колега Нарендра Моди в живописен курорт близо до планината Фуджи за обяд в неделя само един ден след завръщането си от преговорите с лидера на Китай - стратегическия и икономическия конкурент на Индия. Абе и Моди ще проведат официална среща на високо равнище в понеделник в Токио, по време на която се очаква засилването на двустранното сътрудничество в областта на сигурността и икономиката да бъде сред приоритетите в дневния ред. Ню Делхи е особено загрижен за инициативата на Китай \"Един пояс, един път\", проект, който се стреми да изгради пристанища и друга инфраструктура около Индийския океан, свързващи Азия с други части на света, които някои експерти виждат като начин за стратегическо ограничаване Индия. Ню Делхи също се тревожи за морското разрастване на Китай в регионални води в басейна на Индийския океан. Освен това от двамата лидери се очаква да потвърдят сътрудничеството си по концепцията за \"свободна и отворена индо-тихоокеанска стратегия\", създадена от Абе, която е насочена към разработването на висококачествена инфраструктура от Азия до Африка, като същевременно се насърчават принципите, включително свободата на корабоплаването и върховенство на закона. Сподели:", "date": "2018.10.28", "title": "Шиндзо Абе покани индийския президент на японски курорт"}
{"url": "https://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%E2%80%8B%D0%BF%D1%80%D0%B5%D0%B1%D0%B8%D0%B2%D0%B0%D0%B2%D0%B0%D0%BD%D0%B5%D1%82%D0%BE-%D0%B2-%D0%BA%D0%BE%D1%81%D0%BC%D0%BE%D1%81%D0%B0-%D0%B2%D0%BB%D0%B8%D1%8F%D0%B5-%D0%B2%D1%8A%D1%80%D1%85%D1%83-%D0%BC%D0%BE%D0%B7%D1%8A%D0%BA%D0%B0-news791936.html", "text": "Международен екип от учени установи, че продължителното пребиваване в космоса влияе върху функционирането на мозъка, а възстановяването може да продължи около година, съобщи Юрик алърт. Било изследвано здравословното състояние на 10-има космонавти, които прекарали средно по 189 дни на борда на Международната космическа станция (МКС). Участниците се подложили на магнитно-резонансна томография преди полета до МКС, веднага след връщането си на Земята и 7 месеца след приключването на мисията. Оказало се, че у върналите се на Земята космонавти обемът на сивото вещество се е свил в сравнение с първото сканиране. Седем месеца по-късно този показател не се върнал към първоначалните си стойности. Освен това вследствие на продължителното въздействие на микрогравитацията се увеличило съдържанието на гръбначномозъчна течност във вентрикулите на главния мозък, както и в субарахноидалното пространство. Този приток съкращава обема на бялото вещество, като това се наблюдава дори месеци след връщането от МКС. Специалистите отбелязват, че засега не е ясно дали въпросните изменения влияят върху когнитивните способности на членовете на екипажа на МКС. Известно е обаче, че при дълго пребиваване в състояние на безтегловност се намалява остротата на зрението. Това може да е свързано с увеличаване на налягането на гръбначномозъчната течност върху ретината и зрителния нерв. Сподели:", "date": "2018.10.28", "title": "ОТКРИТИЕ! ​Пребиваването в Космоса влияе върху мозъка"}
{"url": "https://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%8F%D1%82-%D0%BA%D0%B0%D0%B1%D0%B8%D0%BD%D0%B5%D1%82-%D0%BF%D0%BE%D1%87%D0%B5%D1%82%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BF%D0%B8%D1%82%D1%81%D0%B1%D1%8A%D1%80%D0%B3-news791942.html", "text": "\"Цялата израелска нация скърби заедно със семействата на жертвите при ужасяващото масово убийство в синагогата \"Дървото на живота\" в Питсбърг\", каза премиерът Бенямин Нетаняху в началото на днешното седмично правителствено заседание. Вчерашната стрелба \"е най-голямото антисемитско престъпление\" в историята на САЩ, заяви Нетаняху. Той призова света да се обедини в борбата срещу антисемитизма навсякъде. \"Трудно е да бъде преувеличен ужасът от убийството на евреи, които се събират на шабат и които са били убити само защото са евреи\", отбеляза Нетаняху. Стрелец, крещящ \"всички евреи трябва умрат\", нахлу в синагогата \"Дървото на живота\" по време на еврейска религиозна служба за шабат и уби 11 души и рани шест, включително четирима полицаи, преди да бъде арестуван. \"От мое име, от името на правителството на Израел и народа на Израел поднасям нашите най-искрени съболезнования на семействата, загубили свои близки. Всички се молим за бързо възстановяване на ранените\", каза Нетаняху. Министерството на външните работи на подкрепяната от Запада Палестинска автономия определи стрелбата като \"терористичен акт срещу синагога ... при който американски евреи и полицаи са били убити\". \"Осъждаме нападенията на терористи срещу храмове, мотивирани от отвратителни, фашистки възгледи, основаващи се на теорията за превъзходство на бялата раса\", се казва в изявлението. Израелският кабинет почете с минута мълчание жертвите на стрелбата в синагога в Питсбърг вчера, при която бяха убити 11 души, предаде Ройтерс. Сподели:", "date": "2018.10.28", "title": "Израелският кабинет почете жертвите при стрелбата в Питсбърг"}
{"url": "https://pik.bg/%D1%81%D0%B5%D0%BC%D0%B5%D0%B9%D0%BD%D0%B0-%D0%B4%D1%80%D0%B0%D0%BC%D0%B0-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81-%D1%81%D0%BE%D0%BB%D1%82%D0%B0%D1%80%D0%B8%D0%B9%D1%81%D0%BA%D0%B8-%D0%B8%D1%81%D0%BA%D0%B0-%D1%80%D0%B0%D0%B7%D0%B2%D0%BE%D0%B4---%D1%82%D1%80%D0%B5%D1%82%D0%B8-%D1%87%D0%BE%D0%B2%D0%B5%D0%BA-%D0%BB%D0%B8-%D0%B5-%D0%BD%D0%B0%D0%BC%D0%B5%D1%81%D0%B5%D0%BD-news791945.html", "text": "Семейният живот на беквокалиста на \"Ку-ку бенд\" Борис Солтарийски и жена му Ади е пред разпад, и дори 4-годишната им дъщеря не може да ги сплоти. Скандалите им напоследък били чести и мисълта за развод все по-често се въртяла в главата на моделката. Тя споделила пред свои близки, че вече не е щастлива, защото \"магията помежду им изчезнала\". Не ставало въпрос за трети човек или за изневяра, макар че г-жа Солтарийска имала много обожатели. В опит да преодолее семейните драми манекенката е залитнала по естетичните подобрения и пластичната хирургия, пише седмичник. Тя доста е променила външния си вид и от снимките ясно се вижда, че е напомпала устните си с хиалурон, а бюста със силикон. Сподели:", "date": "2018.10.28", "title": "СЕМЕЙНА ДРАМА: Жената на Борис Солтарийски иска развод - трети човек ли е намесен?"}
{"url": "https://pik.bg/%D0%B4%D0%BE%D0%BC%D0%BE%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D0%B8%D1%82%D0%B5-%D0%B2%D1%8A%D1%80%D1%82%D1%8F%D1%82-50-%D0%BC%D0%B8%D0%BB%D0%B8%D0%BE%D0%BD%D0%B0-news791948.html", "text": "На около 50 млн. на година се изчислява пазарът на услугите, предлагани у нас от фирмите на професионалните домоуправители. За цените на услугата, предлагана от професионалните домоуправители, експерти твърдят, че се определят на пазарен принцип. Проверка в интернет показа, че таксите започват от 5 лв. за домакинство, а отделно за почистване се вземат по 2 лв. на обитател на блока. За момента единствено в София има повече жилищни кооперации, които са с професионален домоуправител. Техният дял в столицата достига 15%, но общо за страната той е много по-малък. Сподели:", "date": "2018.10.28", "title": "Домоуправителите въртят 50 милиона"}
{"url": "https://pik.bg/%D0%BA%D0%B8%D1%82%D0%B0%D0%B9-%D1%81-%D0%B0%D0%BC%D0%B1%D0%B8%D1%86%D0%B8%D0%BE%D0%B7%D0%B5%D0%BD-%D0%BF%D0%BB%D0%B0%D0%BD-%D1%89%D0%B5-%D1%81%D1%82%D1%80%D0%BE%D1%8F%D1%82-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D0%BB%D0%B5%D1%82%D0%B8%D1%89%D0%B5-%D0%B2-%D0%B0%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0-news791958.html", "text": "Китайските власти планират след няколко години да построят на Южния полюс първото постоянно действащо летище, което редовно да приема туристически групи и изследователски експедиции. Това съобщи научното издание \"Кецзи жибао\", позовавайки се на информиран източник. \"Инфраструктурата ще включва писта и въздушен терминал, а на вече избрано място, според плана, ще бъде изградено летището. Преди обаче то да заработи, ще трябва да минат няколко години\", допълни същият източник. Летището ще бъде построено направо на ледника, покриващ Антарктида. Преди година направихме задълбочени изследвания за избор на мястото на бъдещото летище, търсейки мястото, където леда намалява незначително и равномерно, каза още ученият. Той припомни, че две специални писти за извънредно кацане и зареждане с гориво, предназначени за самолети с неподвижно крило, са били построени от китайски специалист през 2009 и 2010 година. Едната се намира на 3 километра западно от антарктическата станция на Китай \"Кунлун\". Само че, според него, вече е настъпило време, когато създаването в тази точка на планетата на редовно действащо летище за Китай се превръща във все по-насъщна потребност. Сподели:", "date": "2018.10.28", "title": "Китай с амбициозен план: Ще строят постоянно летище в Антарктида"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B0%D0%BD%D0%B8-%D1%86%D0%BE%D0%BB%D0%BE%D0%B2%D0%B0-%D0%B3%D0%B5%D0%BF%D0%B8-%D0%B1%D0%B8%D0%B7%D0%BD%D0%B5%D1%81%D0%B0-%D0%BD%D0%B0-%D0%BA%D0%BE%D0%BB%D0%B5%D0%B6%D0%BA%D0%B0-%D0%BE%D1%82-%D1%80%D0%B0%D0%B4%D0%B8%D0%BE%D1%82%D0%BE---%D0%B4%D0%B2%D0%B5%D1%82%D0%B5-%D1%81%D0%B8-%D1%80%D0%B0%D0%B7%D0%BC%D0%B5%D0%BD%D1%8F%D1%82-%D0%BE%D1%81%D1%82%D1%80%D0%B8-%D1%80%D0%B5%D0%BF%D0%BB%D0%B8%D0%BA%D0%B8-%D0%B2--news791940.html", "text": "Бизнесът, който Ани Цолова започна след раздялата си с журналистиката, май ще се окаже краден. Бившата водеща на Нова твразкри миналата седмица, че ще води обучения по публично говорене. Проектът бе обявен като авторски. Идеята за него обаче поразително напомня вече съществуваща дейност, която развива нейна колежка с 25 годишен стаж в националното радио. В сайта на Цолова и рекламния й клип също има сходство с конкуренцията. Бившата радиожурналистка Радомира Михова споделя директно на страницата на новоизлюпената си конкурентка. \"Здравейте, Ани! Пиша ви, защото се почувствах неловко, когато видях цели изрази във Вашето видео, които смущаващо са еднакви с тези от сайта (Радомира посочва собствения си сайт – б.а.). И правя уточнение, че моят проект \"Успешен глас\" от една година е действащ. Автор на идеята и реализацията е на Евтим Чакъров\". Отговорът на Анна Цолова е: \"Радомира Михова, за първи път виждам сайта ви. Очевидно и двете сме тръгнали по един и същ път. И много други хора са в тази писта. Вярвам, че не искате да спекулират с това, което сте написали на стената ми. И затова ви пожелавам успех!\". Важен въпрос, който засега няма отговор, е откъде Анна е взела пари за нови си бизнес. Съдейки по качеството на рекламния й клип, трябва да струва поне 3 000 лева. Зад рекламната кампания също трябва да стои сериозна сума, а в същото време Цолова месеци наред не е ходила на работа, пише седмичник. Сподели:", "date": "2018.10.28", "title": "СКАНДАЛ: Ани Цолова гепи бизнеса на колежка от радиото - двете си разменят остри реплики в Мрежата"}
{"url": "https://pik.bg/%D1%81%D0%BD%D1%8F%D0%B3-%D0%B8-%D1%81%D1%82%D1%83%D0%B4-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news791965.html", "text": "Рязка падане на температурите и сняг в Испания. След топлото време през седмицата, сега нахлува арктически фронт, който носи студ, дъжд и снеговалежи. За момента бяла покривка има предимно в северните райони на страната. Сподели:", "date": "2018.10.28", "title": "Сняг и студ в Испания"}
{"url": "https://pik.bg/%D0%B8%D0%B4%D0%B5%D0%BD%D1%82%D0%B8%D1%84%D0%B8%D1%86%D0%B8%D1%80%D0%B0%D1%85%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%81%D0%B8%D0%BD%D0%B0%D0%B3%D0%BE%D0%B3%D0%B0%D1%82%D0%B0-%D0%B2-%D0%BF%D0%B8%D1%82%D1%81%D0%B1%D1%8A%D1%80%D0%B3-news791959.html", "text": "Жертвите в Питсбърг след стрелбата в синагогата “Дървото на живота” бяха идентифицирани и сред тях са разпознати братя, съпрузи и близки роднини. Случаят беше определен като “престъпление от омраза”, извършено с антисемитски подбуди. Жертвите след стрелбата в синагогата в Питсбърг включват дядо, съпруг и съпруга и двама братя. Също така длъжностни лица и членове на семейства, блокирани в злополучната служба в синагогата “Дървото на живота”. Близките на жертвите разкриха нови подробности за предполагаемия стрелец, който стои зад това “престъпление от омраза”, както го определиха властите. Възрастта на жертвите варира от 54 до 97 години. Прокурорът по делото Скот Брейди нарече случаят \"неописуемо престъпление” като добави, че предполагаемият извършител Робърт Грегъри Бауърс открито е пропагандирал желанието си да избива еврейския народ, докато е стрелял. Една от първите жертви, идентифицирана от членовете на семейството й, е бил 71-годишният Дан Щайн, който някога е бил президент на деноминацията Нова Светлина, към която принадлежи Синагогата. Сесил и Дейвид Розентал са двама братя и двамата са убити при стрелбата. Сред жертвите са и семейство Бърнис и Силван Саймън. Сред оцелелите е медицинският работник Даниел Легерна 70 г., който е бил в критично състояние след прострелване в гърдите, но е бил опериран и състоянието му се подобрява. Стрелецът Бауърс също се лекува след прострелване от тактическия екип, който успя да го проследи и да го свали непосредствено след инцидента. Сподели:", "date": "2018.10.28", "title": "Идентифицираха жертвите при стрелбата в синагогата в Питсбърг"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BE%D1%82%D0%BA%D1%80%D0%B8%D1%82%D0%B8%D0%B5-%D1%83%D1%87%D0%B5%D0%BD%D0%B8-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%BD%D0%BE%D0%B2%D0%BE-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%BE-%D1%81%D1%80%D0%B5%D1%89%D1%83-%D1%82%D1%83%D0%B1%D0%B5%D1%80%D0%BA%D1%83%D0%BB%D0%BE%D0%B7%D0%B0-news791956.html", "text": "Учени от Общоиндийския институт за медицински науки в Делхи съвместно с техни американски колеги са разработили ново лекарство срещу туберкулоза, съобщава сп. \"\"Инфекшъс дизийзис\". По думите на изследователите новият антибиотик , който бързо поразява бактериите Mycobacterium tuberculosis, е химически много агресивен. Специалистите изтъкват, че причиняващите туберкулозата бактерии се крият от антибиотиците в устойчиви срещу тях клетки. Те стават уязвими едва тогава, когато търсят да заразят други клетки. Особеността на новия антибиотик се състои в това, че той може да пробие защитата на Mycobacterium tuberculosis и да порази бактериите, като представлява сериозна заплаха за тях. Сподели:", "date": "2018.10.28", "title": "НЕВЕРОЯТНО ОТКРИТИЕ! Учени създадоха ново лекарство срещу туберкулоза"}
{"url": "https://pik.bg/%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BC%D0%B5%D1%80%D0%BA%D0%B5%D0%BB-%D0%BF%D0%B5%D1%87%D0%B5%D0%BB%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D0%B0%D0%B6%D0%BD%D0%B0-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-news791957.html", "text": "Резултатът на ХДС от 28% може да е с около десет процента по-нисък, в сравнение с последното гласуване в Хесен през 2013 г., но това е малко по-добре, отколкото предвиждаха предизборните проучвания, и дава на управляващия провинциален премиер и съюзник на Меркел Фолкер Буфиер мандат за формиране на следващото правителство. Социалдемократите (ГСДП) претърпяха подобна загуба, печелейки 20 процента от гласовете. Това няма да e повод за радост, но това вероятно е достатъчно достойно представяне, за да попречи на лявото крило на ГСДП да настоява партията да напусне своята \"голяма коалиция\" с консерваторите на национално ниво. Това също е добре дошло за Меркел, пише агенцията. Големите победители в деня, в сравнение с преди пет години, са Зелените, които са се спечели с повечe от 8% повече, за да вземат 19,5% от гласовете. Първоначалните прогнози бяха неясни по въпроса дали този резултат ще бъде достатъчно добър, за да се осигури продължаването на сегашната водена от Буфиер консервативно-зелена коалиция в Хесен. В същото време крайнодясната популистка „Алтернатива за Германия“ вече може да отбележи, че е представена във всички 16 регионални парламента на Германия. От друга страна, четвърто им място с 12% от гласовете показва, че партията може да е достигнала моментна горна граница в западната част на Германия. Лявата партия получи 6,5% от гласовете, докато дясноцентристките Свободни демократи (ФДП) получиха 7,5%, като и двете отбелязват по-добър резултата от 2013 г. и продължават тенденцията на по-малките партии в Германия да печелят за сметка на традиционните политически сили на страната. Сподели:", "date": "2018.10.28", "title": "Партията на Меркел печели изборите във важна провинция"}
{"url": "https://pik.bg/%D0%B4%D0%B2%D0%B0-%D0%BC%D0%B5%D1%81%D0%B5%D1%86%D0%B0-%D1%81%D0%BB%D0%B5%D0%B4-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BF%D1%8A%D1%82%D1%8F%D1%82-%D1%81%D0%BE%D1%84%D0%B8%D1%8F-%E2%80%93-%D1%81%D0%B2%D0%BE%D0%B3%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BA%D1%80%D0%B8%D0%B5-%D1%80%D0%B8%D1%81%D0%BA%D0%BE%D0%B2%D0%B5-news791916.html", "text": "Редица опасни участъци по пътя София – Своге. За два месеца Агенция „Пътна инфраструктура” е подменила само асфалта на мястото, където на 25 август загинаха 20 души в автобусна катастрофа, съобщава Би Ти Ви. Липса на знаци и видимост от непочистената растителност, са малка част от проблемните участъци, които правят впечатление. Според Диана Русинова от Института за пътна безопасност, пешеходната пътека в село Владо Тричков е опасна, защото свършва в мантинелата на пътя. „Това е пътен абсурд, защото ние караме хората, къде да ходят – по платното за движение”, посочи Диана Русинова, експерт към Институт за пътна безопасност. Пътеката е направена преди две години, след ремонт, оттогава до сега има няколко инцидента и един загинал. На много други места има стесняване на пътното платно заради грешно поставени мантинели. Това принуждава шофьорите да навлизат в насрещното платно за движение. „Това е възможно в тъмната част да не го видим, ще се врежем в това нещо тук. Това е гарантирана смърт”, заяви Русинова. На опасни завои липсват мантинели, вече разрушени мантинели не се ремонтират и създават опасност на пътя. Жителите на Своге разказват, че многократно са сигнализирали институциите за опасните участъци. От АПИ коментираха, че ремонт не може да започне, докато не приключват процесуално-следствени действия за автобусната катастрофа. Междувременно хората готвят нови протести и блокада на пътя. Сподели:", "date": "2018.10.28", "title": "ДВА МЕСЕЦА СЛЕД КЪРВАВАТА КАТАСТРОФА: Пътят София – Своге продължава да крие рискове"}
{"url": "https://pik.bg/%D0%B7%D0%B0%D1%89%D0%BE-%D0%BF%D1%8A%D1%80%D0%B2%D0%B0%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%BD%D0%B0-%D1%85%D1%80%D0%B8%D1%81%D1%82%D0%BE-%D1%88%D0%BE%D0%BF%D0%BE%D0%B2-%D0%B3%D0%BE-%D0%BD%D0%B0%D0%BF%D1%83%D1%81%D0%BD%D0%B0-%D0%B5%D0%B4%D0%B2%D0%B0-24-%D0%B3%D0%BE%D0%B4%D0%B8%D1%88%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news791918.html", "text": "Едва 24-годишна Александра Георгиева с малко дете на ръце напуска съпруга си, за да стане балерина в най-известния театър в Германия – Фридрихщат палас. От магията на Фридрихщат палас е очарована и тогава 24-годишната балерина Александра Георгиева, съобщава Би Ти Ви. По това време тя е омъжена за актьора  Христо Шопов, чиято кариера е във възход. Двамата имат и дъщеря, на 2 годинки по това време. Младата българска балерина случайно попада в Берлин, когато се провежда конкурс за танцьори във Фридрихщат палас. Харесват я и веднага ѝ предлагат договор. Признава, че не е било лесно решение, но избира да играе на сцена на най-голямото вариете в Европа. Следва и развод със съпруга ѝ. По-късно става солистка на трупата му, а след 18 години на сцена става директор на балетната трупа във Фридрихщат палас. Категорична е, че не съжалява за това решение. Наскоро с Христо Шопов са станали баба и дядо. Сподели:", "date": "2018.10.28", "title": "Защо първата съпруга на Христо Шопов го напусна едва 24-годишна (СНИМКИ)"}
{"url": "https://pik.bg/%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D0%BD%D0%B5%D0%B2-%D0%B4%D0%BE%D0%BA%D0%B0%D1%80%D0%B0%D0%BB-%D1%80%D0%B0%D0%BA-%D0%BD%D0%B0-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D1%87%D0%B5%D1%80%D0%BD%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0---%D0%B0%D0%B4%D0%B2%D0%BE%D0%BA%D0%B0%D1%82%D0%BA%D0%B0%D1%82%D0%B0-%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F-%D0%BE%D0%BB%D0%B8%D0%B3%D0%B0%D1%80%D1%85-news791941.html", "text": "Преди две години война между Димитрова и Банев загрубя, а според признания на самата плеймейтка тя е била заплашвана от адвокатката на олигарха. \"Семейство Баневи отново си прескочиха сянката. Наши съседи на имот край морето водят дело с тях, което все още не е приключило. По разпореждане може би на Николай Банев или неговата жена в имота на хората са се настанили 10, според хората там, врачански мутри, които са отправили заплахи за животите им към тях. Сложили са маси, табели, правили са се на шефове. Наглата им адвокатка се е зарекла да ги изгони ( ) от собствения им дом и е намесила и моето име, споменав Припомняме още веднъж, че Баневи бяха задържани бе след издадена Европейска заповед за арест. Разследването за момента срещу тях е свързано с дейността на приватизирания завод \"Полимери\" АД. Бизнесменът Николай Банев, който в петък бе арестуван заедно с жена си Евгения в Ница при акция на френската полиция, години наред бе персона нон грата в семействота на популярната плеймейтка Златка Димитрова. Бургазлийката и родата й водеха съдебна битка срещу олигарха, кото им заграби 35 декара терени край къмпинг \"Каваци\". Терените са били собственост на втория баща на Златка - Димитър Янев, а след смъртта му техен наследник става майка й Маргарита. айки, че ме очаква същото. Семейство Баневи цял живот си решават проблемите с мутренски методи. Могат само да заплашват и рекетират, а после искат да управляват държавата. Що за цинизъм?! Ако нещо се случи на съседите ми или на близките ми, те ще бъдат единствените заподозрени!!!\", алармира гогава, бясна на поресната драма със скандалната фамилия, плеймейтката в профила си във \"Фейсбук\". Сподели:", "date": "2018.10.28", "title": "Николай Банев докарал рак на бащата на Черната Златка - адвокатката на арестувания олигарх заплашвала плеймейтката"}
{"url": "https://pik.bg/%D0%B2%D0%B0%D0%BD%D0%B0-%D1%81-%D0%B1%D0%B8%D1%80%D0%B0-%D0%B7%D0%B0-%D0%B7%D0%B4%D1%80%D0%B0%D0%B2%D0%B8-%D0%BD%D0%BE%D0%BA%D1%82%D0%B8-news791949.html", "text": "Студените месеци несъмнено се отразяват и на здравината на ноктите ни, които стават по-чупливи. Това се дължи на дехидратацията, която идва вследствие на вятъра, сухия въздух и ограничения ни прием на течности. Решението е просто, а продуктите за него най-вероятно ви чакат в хладилника. Затоплете 1/4 ч.ч. зехтин, след това добавете към него 1/4 ч.ч. оцет и 1/2 ч.ч. бира. Накиснете ръцете за около 20 минути. Правете процедурата няколко пъти седмично за заздравяване на ноктите. Сподели:", "date": "2018.10.28", "title": "Вана с бира за здрави нокти"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D1%8A%D0%B6-%D1%81%D0%B5-%D0%BC%D0%B5%D1%82%D0%BD%D0%B0-%D0%BF%D0%BE%D0%B4-%D0%B2%D0%BB%D0%B0%D0%BA%D0%B0-%D0%BF%D0%BE-%D0%BB%D0%B8%D0%BD%D0%B8%D1%8F-%D0%B4%D1%83%D0%BF%D0%BD%D0%B8%D1%86%D0%B0-%D0%BF%D0%B5%D1%82%D1%80%D0%B8%D1%87-news791953.html", "text": "Мъж на видима възраст между 50 и 60 години се хвърли под пътническия влак Дупница-Петрич в Благоевград и загина на място. Движението на влаковете по линията Кулата-София е спряно. Сигналът е подаден в 17.40 ч. от жк. \"Струмско\". Инцидентът е станал на 200 м преди жп-прелеза, очаква се следствена група от Второ РУП за извършване на оглед. Според жп-състава, обслужващ композицията от един вагон и локомотив, мъжът бил до линията, когато влакът наближил, след което се хвърлил пред локомотива. Загинал е на място, самоличността му се установява. Сподели:", "date": "2018.10.28", "title": "ОТ ПОСЛЕДНИТЕ МИНУТИ! Мъж се метна под влака по линия Дупница-Петрич"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D0%BF%D0%BB%D0%BE%D0%B2%D0%B4%D0%B8%D0%B2-%D1%85%D0%B0%D1%81%D0%BA%D0%BE%D0%B2%D0%BE-news791955.html", "text": "Тежка катастрофа затвори главен път Пловдив-Хасково, съобщи репортер на ПИК. Сигналът за тежкия инцидент е станал към 18:30 часа между селата Върбица и Бяла река. Челно са се ударили черно пловдивско Пежо и Фолксваген с хасковска регистрация. На място е загинал 48-годишен мъж. На място има линейка и полиция. Прави се оглед на местопроизшествието до изясняване на причините за катастрофата. Сподели:", "date": "2018.10.28", "title": "ПЪРВО В ПИК! Мъж загина при зверска катастрофа на пътя Пловдив-Хасково"}
{"url": "https://pik.bg/%D0%BE%D1%82%D1%87%D0%B5%D1%82%D0%BE%D1%85%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D0%B2-%D1%81%D0%B8%D0%BB%D0%B8%D1%81%D1%82%D1%80%D0%B0-%D0%B6%D0%B8%D0%B2%D0%B0%D0%BA%D1%8A%D1%82-%D1%83%D0%B4%D0%B0%D1%80%D0%B8-293-%D0%B3%D1%80%D0%B0%D0%B4%D1%83%D1%81%D0%B0-news791924.html", "text": "Максимална температура 29,3 градуса е измерена в Силистра днес, съобщиха от Метеорологичната обсерватория в Силистра. Според специалистите това е температурен рекорд за датата 28 октомври. От 70 години насам на тази дата е било най-топло през 1948 г. - 28,5 градуса. Новата седмица ще започне с топло време за края на октомври и началото на ноември. През нощта времето ще бъде предимно ясно, а в понеделник - предимно слънчево , с разкъсана средна и висока облачност над Западна България. В сутрешните часове на места в източните райони от страната ще има ниска слоеста облачност. Сподели:", "date": "2018.10.28", "title": "Отчетоха температурен рекорд в Силистра, живакът удари 29,3 градуса"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%BE%D1%82-%E2%80%9E%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82%E2%80%9D-%D0%B5%D1%80%D0%BD%D0%B5%D1%81%D1%82%D0%B8%D0%BD%D0%B0-%D1%88%D0%B8%D0%BD%D0%BE%D0%B2%D0%B0-%D1%81%D0%BF%D0%BE%D0%B4%D0%B5%D0%BB%D1%8F-%D1%82%D0%B0%D0%B9%D0%BD%D0%B8-%D0%B7%D0%B0-%D1%81%D0%B5%D1%80%D0%B8%D0%B0%D0%BB-news790132.html", "text": "Актрисата Ернестина Шинова играе една от важните роли в най-хитовия български сериал „Откраднат живот”. Тя не крие, че филмът се снима с голям ентусиазъм и хъс от целия екип. А сред актьорите няма битка кой е по-по-най, тъй като на всеки персонаж му идва времето да влезе в „едър план”. Ернестина разкрива любопитни подробности за снимачния процес и героите от сериала. Тя коментира и новия сезон на „ВИП Брадър”, в който сама участва преди няколко години. - Първо, че не е турски. Това е едно от основните неща. Второ, сценарият е много добре написан, прилича на всичко онова, което се случва в живота – никой не е само добър или само лош. Няма само бяло и черно. Има обрати, изненади, характерите се променят, израстват в драматични обстоятелства, каквито предлага лекарската професия. Зрителите много лесно свикват с образите и на мен ми става мило и готино, като вземат да тълкуват героите в страницата на сериала: „Как можа Банков да направи това”, „Как можа Стаменова да направи онова. Тя уж беше смела, защо се уплаши”. Говорят за персонажите като за живи хора, от това по-голямо признание за сценаристите и екипа няма. Дори жената, която чисти декора в „Бояна”, се вълнува от героите. Когато минеш покрай нея, ти казва дали те харесва, дали не. Вчера питах един човек на улицата дали това е синя или зелена зона, за да пусна есемес. А той ми каза: „Че вие, лекарите, нали можете да спирате където искате”. Той беше убеден, че аз съм лекар. - Аз много дълго живея с този персонаж и много го обикнах. Тя е сложен образ, не е много прозрачна. Повечето персонажи  имат някакво точно лице, етикет. Моята героиня е силна жена, много е преживяла, много е загубила, за да стане такава корава. Но в крайна сметка е много човечна. Зад маската на груба на моменти жена има златно сърце. - Да, те си имат някакви отношения. Но тя се пази. Стаменова не е просто някаква кучка, има си мотиви за поведението и те излизат по-нататък в сериала. Но не знам как ще се развият отношенията ми с Врабчев. Това е едно от другите неща, които ме привличат в „Откраднат живот”. Обикновено всеки актьор, като получи предложение за роля, има пред себе си сценарий и той му следва линията, изиграва ролята плътно, и така. Това тук го нямаме. Не знам дали Стаменова ще остане с Врабчев, дали те ще се обичат до края, или ще се разделят. Правим всичко в крачка. Получаваш 3 сценария за 3 серии и в рамките на тези три серии следваш някаква линия. След това идват други три. Това изисква огромни усилия и на сценаристи, и на режисьори, и на актьори. Много е трудно, когато не знаеш финала, когато не можеш да погледнеш характера на героя отдалеч. Но пък ние затова сме много жесток екип, което е заслуга на продуцента, който ни събра. - Това, че е като нея. Той също е самотник, също е малко циник, но не е лош човек. Дори когато се заяжда, когато прави интриги – той направи не една и две, го прави, защото тя го е зарязала, защото нещо не му върви, защото е отчаян... Както е и в живота. Никой не се ражда лош, всеки има причини да бъде такъв. И когато тия причини са ти ясни, някак успяваш да простиш. И разбира се, харесвам чувството му за хумор, то е типично лекарско, малко цинично. Да не говорим, че актьорът Дани Рашев ми е много близък приятел. - От време на време ми прави забележки, като гледа. Но иначе какви съвети да ми дава, той не знае как ще се развие образът. Казва ми за нещо, че е можело по-дълбоко да го изиграя, веднъж не беше доволен – смяташе, че по-леко трябва да се изиграе пиянската сцена между жените. Има си някакви негови си виждания. - Не, в някои случаи е прав, в други смятам, че аз съм права. То ако имаше рецепта, всички щяхме да играем перфектно, да бъдем велики. Понякога човек трябва да се движи от чувството си. Може не Слабаков, може цял свят да ми казва, че не съм права, аз знам, че познавам героинята най-добре и знам, че това е правилното за нея. - Не, за съжаление. Може би затова не можем да се посветим изцяло на проект, който толкова много ни харесва. Но това е ситуацията в България, тя е такава не само за артистите, а за всички. Естествено, че ако играех тази роля в толкова успешен сериал в една Италия например, щеше да е друго положението от финансова гледна точка. Но такава ни е държавата. - Нямам много възможност да го следя. Но от това, което съм видяла, това момченце Кулагин ми се струва много неприятно. Особено начинът, по който се държа с Мира Добрева и глупостите, които изсипа по неин адрес. Ти търсиш да уязвиш публичния образ на някого, което е много непочтено и грозно. Ако аз бях вътре, щях да скоча. Мира е много почтена и достойна майка на децата си и съпруга на Жоро Торнев. Някой нима мисли, че тя е влязла в Къщата, за да седне да се закача с млади момчета, което никога досега в живота не е правила. Какви са тия глупости! Много е долно! Имам чувството, че у някои хора има желание да си отмъщават на известните. Известните също си имат достатъчно проблеми. Нима някой си мисли, че Мира Добрева се е заринала с пари?! Ако е така, какво ще прави в „Биг Брадър”?! Влиза за забавление, за да слуша глупостите на Кулагин? Еми не, не е така. Мислят, че Стефан също влиза за кеф, за веселбата? Не е така. Ако аз бях в тазгодишния формат, сигурно нямаше да издържа. Сподели:", "date": "2018.10.28", "title": "САМО В ПИК И \"РЕТРО\"! Актрисата от „Откраднат живот” Ернестина Шинова споделя тайни за сериала, за Кулагин и Мира Добрева"}
{"url": "https://pik.bg/%D1%82%D0%B0%D0%BA%D1%82%D0%B8%D0%BA%D0%B0-%D0%B8%D1%80%D0%B0%D0%BD-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B0-%D0%BF%D1%80%D0%BE%D0%B4%D0%B0%D0%B2%D0%B0-%D0%BF%D0%B5%D1%82%D1%80%D0%BE%D0%BB-%D0%BD%D0%B0-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B0-%D0%B1%D0%BE%D1%80%D1%81%D0%B0-news791966.html", "text": "Само 280 000 барела бяха продадени на един купувач от предложените общо 1 милион барела на търг при първоначална единична цена от 79,17 долара. В началото на сесията предложенията \"купува\" паднаха с 16 долара под първоначално обявената цена. Няколко часа преди затварянето на борсата, когато предлаганият петрол поевтиня до 74,85 долара, купувачът се включи в наддаването и купи заявеното количество на тази цена. Самоличността му остана неразкрита, както бе обещал в петък директорът по сигурността на наддаванията Шапур Мохамади. Иранската информационна агенция Фарс съобщи, че става дума за конгломерат от частни компании, които са купили петрола чрез трима посредници. Иранското правителство планира да предлага петрол на енергийната борса веднъж седмично. САЩ се готвят да въведат отново санкции срещу износа на петрол от Иран на 4 ноември, за да предизвикат предоговаряне на споразумението по ядрената програма на Техеран. Иран е третият по големина производител на петрол в ОПЕК. Иран продаде днес за първи път петрол на частни купувачи през енергийна борса с цел да смекчи последиците от американските санкции, които предстои да влязат в сила, предаде АФП. Сподели:", "date": "2018.10.28", "title": "Тактика! Иран започна да продава петрол на енергийна борса"}
{"url": "https://pik.bg/%D1%81-4-%D0%B1%D0%BE%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D1%82%D1%8A%D1%80%D1%81%D1%8F%D1%82-%D0%BA%D0%B0%D0%B4%D1%80%D0%B8-%D0%B7%D0%B0-%D0%B1%D0%B0%D0%BD%D1%81%D0%BA%D0%BE-%D0%BD%D1%8F%D0%BC%D0%B0-%D0%B6%D0%B5%D0%BB%D0%B0%D0%B5%D1%89%D0%B8-news791925.html", "text": "Голямото наемане и наддаване за служители за предстоящия зимен сезон е в разгара си, а офертите за работници с по-редки професии достигна 4 бона. В Пампорово дават \"само\" по 3000 за готвачи, а в Банско предлагат дори 4000. В ски комплексите ни се търсят близо 2000 души за сезонна работа, съобщава Нова телевизия. За да се справят с кризата с кадри, хотелиерите в Пампорово тази година са решили да внесат три пъти повече работници от Украйна и Молдова. Въпреки примамливите заплати, които са с 20% по-високи от миналия сезон, желаещи трудно се намират, оплакват се работодателите. Служители пък споделят, че често не получават заплатата, която им е била обещана при постъпването им на работа. Според туристическия бранш ниското заплащане не е единствената причина за липсата на кадри. Професионалните гимназии също не сключвали договори за стажове и ученически практики. А хотелите в зимните ни курорти вече са на 50% резервирани за ски сезона. Тази година и цените на нощувките ще са по-високи с 5 на сто. Сподели:", "date": "2018.10.28", "title": "С 4 бона заплата търсят кадри за Банско, няма желаещи"}
{"url": "https://pik.bg/%D0%B0%D0%BD%D1%82%D0%BE%D0%BD%D0%B8%D1%8F-%D0%BF%D1%8A%D1%80%D0%B2%D0%B0%D0%BD%D0%BE%D0%B2%D0%B0-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D1%83%D1%80%D0%BE%D0%BA-%D0%BE%D1%82-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%B5-%D1%87%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B5%D0%B3%D0%BB%D1%8A%D1%82%D0%BD%D0%B5%D1%88-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81%D0%B0-news791898.html", "text": "Големият урок от политиката е, че трябва да преглътнеш компромиса. Първият ми сблъсък с компромиса беше, когато трябваше да се сложи ДДС на лекарствата. Предложи го моята парти и аз не можах да го приема. Силно се противопоставих и бях чужда сред свои”. Това обяви в интервю за предаването „Тази неделя” бившият депутат от НДСВ Антония Първанова. Лекар по професия Антония Първанова влиза в политиката през 2001 година, когато партията на Симеон Сакскобурготски печели парламентарните избори. През 2005 година отново е избрана за депутат от листата на НДСВ и става зам.-председател на комисията по здравеопазване . Избрана е и за евродепутат. През есента на 2013 година печели лидерския пост в НДСВ. \"Минаха 18 години оттогава, тази болка ми остана, а и колкото и да се говори срещу този данък никой не го премахна\", уточни тя. \"Друг труден момент за нея е бил покрай създаването на Фонда за асистирана репродукция. Тогава един депутат е обидил майките на заседание на здравната комисия, но пред Първанова стои дилемата или да му каже името, или да има фонд. „Е, фонд има, той по късно стана зам.-здравен министър”, допълни бившият депутат. Сподели:", "date": "2018.10.28", "title": "Антония Първанова: Големият урок от политиката е, че трябва да преглътнеш компромиса"}
{"url": "https://pik.bg/%D0%B1%D1%80%D0%B0%D0%B4-%D0%BF%D0%B8%D1%82-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0-%D0%BE%D1%82-%D0%B2%D1%80%D1%8A%D0%B7%D0%BA%D0%B8-%D1%81%D1%8A%D1%81-%D0%B7%D0%BD%D0%B0%D0%BC%D0%B5%D0%BD%D0%B8%D1%82%D0%BE%D1%81%D1%82%D0%B8-news791934.html", "text": "Актьорът Брад Пит, след като свърза за известно време живота си с двете екранни партньорки - Дженифър Анистън и Анджелина Джоли, нямал намерение отново да търси знаменитост за бъдеща любовна връзка, пише сайтът Контактмюзик. 54-годишният Пит се обяви през 2016 година, че се развежда с Анджелина Джоли. Той отново е започнал да излиза на срещи, но този път възнамерявал да не повтаря предишни грешки и да търси сродна душа извън холивудските среди. Според приятелите на Брад било изключено той отново да се обвърже романтично с някоя супер знаменитост. Понастоящем актьорът съсредоточавал грижите върху децата си и те били най-важният му приоритет. А ако някога решал отново да застане пред олтара, бъдещата му булка трябвало да го върне \"към нормалния семеен живот\" извън светлините на прожекторите. Приятелите на Брад припомнят, че той произхожда от обикновено семейство, привързано към традиционните ценности. Той е много близък със своите родители, Джейн и Бил. И брат му и сестра му са задомени и си имат семейства. Пит ще се стреми по някакъв начин да им заприлича. Актьорът си призна наскоро, че е загърбил алкохола и пушенето на марихуана. Сподели:", "date": "2018.10.28", "title": "Брад Пит се отказва от връзки със знаменитости"}
{"url": "https://pik.bg/%D0%BA%D1%80%D0%B0%D1%8F%D1%82-%D0%BD%D0%B0%D1%81%D1%82%D1%8A%D0%BF%D0%B8-%D0%BA%D0%B0%D0%BB%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D1%82%D1%80%D0%B5%D1%82%D0%B8%D1%8F-%D1%81%D0%B8-%D1%81%D0%B8%D0%BD-%D1%81-%D0%BD%D0%B5%D0%B3%D0%BE-%D0%BE%D1%82%D0%B4%D0%B0%D0%B2%D0%BD%D0%B0-%D0%BD%D0%B5-%D0%B6%D0%B8%D0%B2%D0%B5-news791946.html", "text": "Фолкпевицата Кали се е разделила с бащата на третото си дете Владимир, разкри самата тя. \"Да, разделихме се! Не живея с него отдавна. Не искам да изпадам в повече подробности, защото не ми се говори по тази тема. Чета разни сайтове и вестници, които ме цитират, а аз никога не съм говорила пред тях. Това поведение ме забавлява\", заяви пред ежедневник Кали. Тя продължава да общува с Влади, тъй като двамата имат син, Александър. \"Но нищо повече. За мен най-важно е децата ми да са живи и здрави\", добави звездата. Алекс в момента е на 4 години, а батковците му, Георги на 18 и Марк на 9, са от различни татковци. Кали се влюби във Влади, докато все още имаше връзка с бащата на средния си син - Антон Краус. И тримата блатя се разбират отлично, те са опора на майка си в трудните моменти. Неведнъж певицата е споменавала, че е в отлични отношения и с татковците, тъй като иска децата да виждат родителите си в зрели отношения и без скандали. През лятото Кали и Владимир бяха на екзотична почивка на Малдивите, но вероятно не са успели да скрепят връзката си. В момента изпълнителката ще насочи цялата си енергия към момчетата и кариерата си. Кали има доста работа и покрай ролята си на коментатор във \"ВИП брадър\". Сподели:", "date": "2018.10.28", "title": "КРАЯТ НАСТЪПИ! Кали проговори за раздялата с бащата на третия си син: С него отдавна не живеем заедно"}
{"url": "https://pik.bg/%D1%83%D1%81%D0%B5%D1%82%D0%B8%D1%85%D0%B0-%D1%81%D0%B5-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8%D1%81%D0%BA%D0%B0-%D0%BD%D0%BE%D0%B2-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news791897.html", "text": "Над един милион души са подписали петиция за провеждане във Великобритания на втори референдум за Брекзит , съобщи в. \"Индипендънт\", който е инициатор на петицията, предаде ТАСС. \"През 2016 г. хората изразиха мнението си дали да останем в ЕС или да го напуснем. Сега, когато фактите се изясниха, дойде време хората да кажат решаващата дума по самото споразумение, докато не е станало твърде късно\", се посочва в петицията, която бе пусната на сайта change.org преди три месеца. В момента основният проблем в преговорите за излизане на Великобритания от ЕС е режимът на контрол по границата между Ирландия, която остава членка на блока, и Северна Ирландия, която е част от Обединеното кралство. Преговори за Брекзит между Лондон и Брюксел започнаха на 19 юни 2017 г. Година по-рано 51,9% от британците подкрепиха на референдум Брекзит. Преговорите трябва да продължат до ноември 2018 г., след което сделката трябва да бъде одобрена от парламентите на всички страни-членки на ЕС, Европейския парламент и Уестминстър. Самият Брекзит трябва да се случи на 29 март 2019 г., след което трябва да настъпи преходен период, продължаващ до 31 декември 2020 г. Сподели:", "date": "2018.10.28", "title": "Усетиха се! Великобритания иска нов референдум за Брекзит"}
{"url": "https://pik.bg/%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B8%D1%82%D0%B5-%D0%B7%D0%B0%D0%B3%D1%83%D0%B1%D0%B8-%D0%BC%D0%B5%D1%80%D0%BA%D0%B5%D0%BB-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BF%D1%80%D0%BE%D1%81%D1%82%D0%B8-%D1%81-%D0%BF%D0%BE%D1%81%D1%82%D0%B0-%D1%81%D0%B8-news791967.html", "text": "\"Състоянието, в което се намира правителството, е неприемливо\", заяви председателката на ГСДП Андреа Налес, имайки предвид нестихващите спорове, които подкопават коалицията най-вече по въпросите на имиграционната политика. Според лидера на социалистите ситуацията на постоянен конфликт в Берлин в много голяма степен е допринесла за загубите, които днес претърпя ГСДП на регионалните избори в Хесен с резултат под 20 процента и спад от над 10 процентни пункта спрямо предходния вот. Налес поиска да бъде изработен точен \"пътен лист\", определящ мерките, които правителството в Берлин трябва да вземе до септември 2019 година, за да се подобри всекидневието на населението. Генералният секретар на Християндемократическия съюз (ХДС) г-жа Анегрет Крамп-Каренбауер, която е от близкото обкръжение на Меркел, заяви тази вечер, че резултатът е \"много болезнен\", имайки предвид загубата на толкова гласове. В същото време обаче тя изрази задоволство от факта, че партията й е начело на регионалните избори в Хесен, отбеляза АФП. Германската социалдемократическа партия (ГСДП) заплаши тази вечер да напусне крехката управляваща коалиция на канцлера Ангела Меркел, ако не получи в най-скоро време гаранции от премиера в Берлин. Това стана след тежките загуби на регионалните избори в Хесен, предаде АФП. Сподели:", "date": "2018.10.28", "title": "След тежките загуби, Меркел може да се прости с поста си"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D1%86%D0%B8%D0%B3%D0%B0%D0%BD%D0%B8%D0%BD-%D1%83%D1%85%D0%B0%D0%BF%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%BA%D0%BE%D0%BD-%D0%BF%D1%80%D0%B5%D0%BC%D0%B0%D0%B7%D0%B0-%D0%B5%D0%B4%D0%B8%D0%BD-%D0%BE%D1%82-%D1%83%D0%BD%D0%B8%D1%84%D0%BE%D1%80%D0%BC%D0%B5%D0%BD%D0%B8%D1%82%D0%B5-news791947.html", "text": "Ромите започнали да проявяват агресия към служителите на реда, а един от тях дори ухапал  полицейски служител. Гонка с каруци край Казанлък контузи полицай. Заради състезанието десетки роми затворили пътя за село Черганово, а това предизвикало гнева на местните. Когато подали сигнал, на място пристигнали няколко патрулни екипа. Униформените се опитали да спрат гонката с каруци, наложило се дори да извикат подкрепление. „В рамките на около 5 минути на мястото се събират още около 50 роми, които започват да се държат грубо, обиждат, блъскат служителите и единият от тях дори ухапва по ръката и по гърдите полицая, при което служителят на реда възпроизвежда изстрел и цялата тълпа се разпръсква”, разказа Павлин Коцев, началник на сектор  „Охранителна полиция”. Сподели:", "date": "2018.10.28", "title": "ПОРЕДНА АГРЕСИЯ! Циганин ухапа полицай, кон премаза един от униформените"}
{"url": "https://pik.bg/%D0%BA%D0%B8%D1%82%D0%B0%D0%B9-%D1%83%D1%81%D0%BF%D0%B5%D1%88%D0%BD%D0%BE-%D0%B8%D0%B7%D0%B2%D0%B5%D0%B4%D0%B5-%D0%B2-%D0%BE%D1%80%D0%B1%D0%B8%D1%82%D0%B0-%D1%81%D0%BF%D1%8A%D1%82%D0%BD%D0%B8%D0%BA-%D0%B7%D0%B0-%D0%BE%D0%BA%D0%B5%D0%B0%D0%BD%D1%81%D0%BA%D0%B8-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B8%D1%8F-news791851.html", "text": "Китай успешно изведе в орбита свой спътник за изследване на океаните \"Хайян-28\" с помощта на ракетата-носител \"Чанчжън-4\", предаде ТАСС. Изстрелването е било осъществено от космодрума Тайюан в провинция Шанси в северната част на страната. Космическият апарат ще осъществява постоянно наблюдение на океанската повърхност при всякакви климатични условия. Ще бъдат отчитани скоростта на вятъра, височината на вълните, морските течения и температурата на вода, информира БНР. Спътникът ще събира данни за различни цели, в това число и за проучване на ресурсите на океаните и за спасителни операции. Това е 228-ият старт, осъществен с ракетата-носител \"Чанчжън\". Сподели:", "date": "2018.10.28", "title": "Китай успешно изведе в орбита спътник за океански изследвания"}
{"url": "https://pik.bg/%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3%D1%8A%D1%82-%D0%B8%D0%B2%D0%BE-%D0%BF%D0%B5%D1%82%D1%80%D0%BE%D0%B2-%D1%88%D1%83%D0%BC%D1%8A%D1%82-%D1%83%D1%81%D0%B8%D0%BB%D0%B2%D0%B0-%D1%81%D1%82%D1%80%D0%B5%D1%81%D0%B0-%D0%B8-%D0%B4%D0%B5%D0%BF%D1%80%D0%B5%D1%81%D0%B8%D1%8F%D1%82%D0%B0-news791852.html", "text": "Тази нощ за пореден път преминахме на зимно часово време. С час напред или назад – как се отразява тази промяна на сърцето ни? Отговорът на този и още много въпроси даде кардиологът професор д-р Иво Петров. Той беше категоричен, че всяка голяма промяна е стрес за организма, но връщането на стрелките назад създава повече комфорт в сравнение с местенето им напред. Според кардиолога промяната към лятно часове време е по-неблагоприятна. \"Проучванията показват, че именно понеделник и вторник след промяната на времето са най-критични. Тогава има най-голям шанс за сърдечни атаки, депресия\", добави проф. Петров. Той сподели, че е привърженик на постоянното часово време. По негови думи смяната на времето  е въведена в миналото от икономическа гледна точка, която не е актуална в момента. Въпреки това нямаме друг избор освен да се адаптираме. Сутрешната гимнастика и разходките сред природата биха спомогнали за по-бърза адаптация, каза още Петров. \"Шумът е един от съществените рискови фактори, който увеличава стреса и депресията. В миналото той се е използвал за оръжие\", обясни още Петров. Сподели:", "date": "2018.10.28", "title": "Кардиологът Иво Петров: Шумът усилва стреса и депресията"}
{"url": "https://pik.bg/%D0%BF%D0%B5%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2-%D0%B1%D1%81%D0%BF-%D0%B8-%D0%B4%D0%BF%D1%81-%D1%81%D0%B0-%D1%80%D0%B0%D0%B7%D0%B2%D0%B0%D0%BB%D0%B5%D0%BD%D0%B0%D1%82%D0%B0-%D1%85%D1%80%D0%B0%D0%BD%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%B2%D0%B8%D1%82%D1%80%D0%B8%D0%BD%D0%B0-news791894.html", "text": "Това, което искат майките е правилно и това, което казва Валери Симеонов, че този закон няма да им го даде, също е правилно. Това обяви в интервю за предаването „Тази неделя” бившият здравен министър Петър Москов. По думите му изобщо не е сигурно, че като се дадат нови 150 млн. лева към осигуряваните досега 1.5 млрд. лв., нещо ще се промени. Москов се обяви и срещу задължаването на работодателите да наемат хора с увреждания. Относно заявената амбиция на ДПС за предсрочни избори той обяви, че „БСП и ДПС са развалената храна на българската политическа витрина\". И уточни, че \"проблемът им е всяка възможна конструкция, в която има мнозинство, което изключва ДПС\". \"За мен всяка цел на едно политическо усилие е БСП и ДПС да бъдат извън управлението на държавата... Аз твърдя, че резултатът от действието на управлението на БСП и ДПС е същият като резултатът от действието от развалената храна върху човека. Мога да го докажа с факти\", допълни Москов. Според Петър Москов в момента предсрочни изборни не са необходими, защото няма смислена политическа алтернатива. Сподели:", "date": "2018.10.28", "title": "Петър Москов: БСП и ДПС са развалената храна на българската политическа витрина"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B2%D1%81%D0%B8%D1%87%D0%BA%D0%B8-%D0%BF%D0%B5%D0%BD%D1%81%D0%B8%D0%B8-%D1%81%D0%BA%D0%B0%D1%87%D0%B0%D1%82-%D0%BE%D1%82-%D1%8E%D0%BB%D0%B8-2019-%D0%B3%D0%BE%D0%B4%D0%B8%D0%BD%D0%B0-news791928.html", "text": "Правителството одобри законопроекта за бюджета на държавното обществено осигуряване за 2019 г. Проектът предвижда от 1 юли догодина пенсиите, отпуснати до края на 2018 г., да се увеличат с 5,7%. Това съобщиха от правителствената информационна служба. От 1 юли 2019 г. минималният размер на пенсията за осигурителен стаж и възраст ще се повиши на 219,43 лв. От същата дата максималният размер на получаваните една или повече пенсии се увеличава от 910 лв. на 1 200 лв. Мярката се прилага за всички пенсии, без оглед на момента на отпускането им. През 2019 г. за изплащане на пенсии са предвидени 9 988,2 млн. лв. - с 533,8 млн. лв. повече в сравнение с очакваните разходи през настоящата година. Процентът за всяка година осигурителен стаж в пенсионната формула ще се увеличи от 1,169 на 1,2. С проекта се предлага увеличаване на максималния осигурителен доход за всички осигурени лица от 2 600 лв. на 3 000 лв. Повишава се и минималният осигурителен доход за самоосигуряващите се лица от 510 лв. на 560 лв., както и за земеделските стопани и тютюнопроизводители от 350 лв. на 560 лв. Запазва се размерът на осигурителната вноска за фонд „Пенсии“ и фонд „Пенсии за лицата по чл. 69“ на ДОО на нивото от 2018 г. Запазват се и размерите на осигурителните вноски за другите фондове на ДОО, а също и съотношенията между осигурителите и осигурените лица. Със законопроекта се предлагат изменения във връзка с определянето на размера на пенсията, като при изчисляването на индивидуалния коефициент участва осигурителният доход за времето от 01.01.2000 г. до пенсионирането на лицето за период не по-малък от 36 месеца. Сподели:", "date": "2018.10.28", "title": "ОФИЦИАЛНО! Всички пенсии скачат от юли 2019 година"}
{"url": "https://pik.bg/%D1%88%D0%BE%D0%BA-%D0%B7%D0%B0-%D0%BA%D1%80%D0%B0%D0%BB%D0%B5%D1%82%D0%B5-%D0%BD%D0%B0-%D0%BA%D0%B0%D0%BC%D0%BF-%D0%BD%D0%BE%D1%83-news791954.html", "text": "Барселона разгроми Реал Мадрид с 5:1 в двубой от 10-ия кръг на испанската Ла Лига, игран на стадион \"Камп Ноу\". Двата отбора показаха защо това е най-гледаното дерби в света, създавайки редица опасни и атраткивни ситуации. Футболистите на треньора Ернесто Валверде тотално доминираха през първото полувреме и поведоха с 2:0, благодарение на Филипе Коутиньо и Луис Суарес от дузпа, акцентира \"Гол\". През втората част треньорът Хулен Лопетеги предприе интересна тактическа промяна, заменяйки Рафаел Варан с Лукас Васкес. Така \"белия балет\" заигра с трима защитника и това даде резултат, след като Марсело върна едно попадение. Суарес обаче оформи своя хеттрик в мача разписвайки се на два пъти и сломи надеждите на гостите. В края на срешата Артуро Видал отбеляза деботното си попадение с екипа на каталунците и оформи крайния резултат. Така Барса продължава да е на върха на класирането с актив от 21 точки, с 2 повече от Атлетико Мадрид. Реал е в тежка серия и вече има 5 мача без победа. \"Белия балет\" се намира на 9-ото място с 14 пункта. Двата тима се впуснаха един срещу друг в борба за надмощие в средата на терена и гостите създадоха първата интересна ситуацията в 8-ата минута. Гарет Бейл се откъсна по дясното крило и подаде към Карим Бензема, който чакаше пас в наказателното поле. Французинът шутира директно, но топката мина високо над напречната греда. В 11-ата минута Барса поведе в резултата. Иван Ракитич изведе Жорди Алба с великолепен пас. Защитникът нахлу в наказателното поле и подаде към непокрития Филипе Коутиньо, който чакаше на точката на дузпата. Необезпокояван, бразилецът шутира и прати топката във вратата - 1:0. Шест минути по-късно Марсело опита късмета си с мощен удар от далечно разстояние. Марк-Андре тер Стеген обаче беше на мястото си и не позволи да се стигне до изненада. В 19-ата минута лошо изчистена топка от Серхио Рамос попадна в краката на Артур. Футболистът отправи хубав удар на метър от границата на наказателното поле. Тибо Куртоа обаче показа класа и спаси атрактивно. В 27-ата минута Рамос също реши да пробва лефлекса на Тер Стеген. Защитникът се възползва от пространството пред себе си и отправи здрава тупалка, но вратарят на каталунците внимаваше и улови. В 30-ата минута домакините получиха правото да изпълнят дузпа. Рафаел Варан повали на земята Луис Суарес. Първоначално реферът Хосе Санчес не отсъди нарушение, но след консултация със системата за видеоповторения той посочи бялата точка. Уругвайският нападател на Барса се нагърби с отговорността и бе безпощаден за 2:0. В 42-ата минута Рафиня се озова на обещаваща позиция след получаването на пас на ръба на пеналтерията. Шутът му обаче беше прекалено силен и топката мина над напречната греда. Така първото полувреме приключи без повече голове. През втората част Реал започна опити да се върне в мача, като треньорът Хулен Лопетеги преприе интересна смяна в схемата и \"белия балет\" заигра с трима защитника. Това очевидно даде резултат и Марсело върна едно попадение. Избита топка попадна в краката на Марсело Виейра, който със завидно спокойствие прати топката във врата измежду всички играчи, които бяха застанали на голлинията. В 56-ата минута Лука Модрич получи хубаво подаване в наказателното поле. Хърватинът не се замисли и шутира, но за негов лош късмет топката се удари в левия страничен стълб. В 60-ата минута същото се случи и със Суарес. Ракитич изведе в дълбочина Серхи Роберто, който от трудна позиция успя да подаде към уругваеца. Топката се оказа леко зад нападателя, но той успя да отиграе по атрактивен начин, нацелвайки гредата. В 68-ата минута Карим Бензема пропиля добра възможност за изравнителен гол. Лукас Васкес проби по дясното крило и центрира. Французинът засече подаването с глава от удобна позиция, но прати кълбото над напречната греда. В 75-ата минута Суарес направи резултата 3:1. Роберто отрави прецизно центриране в наказателното поле, където уругваецът се извиси над защитата на гостите и прати топката неспасяемо във вратата. В 82-ата минута резервата Марко Асенсио отправи мощен удар по диагонала. Шутът обаче беше неточен и кълбото мина над вратата. В 83-ата минута Луис Суарес оформи хеттрика си в мача. Нападателят получи хубаво подаване в наказателното поле и преодоля Тибо Куртоа, прехвърляйки топката над стража. В 87-ата минута Артуро Видал отбеляза дебютния си гол с екипа на каталунците и оформи крайния резултат, след като засече с глава центриране отдясно на Усман Дембеле. Филипе Коутиньо (11), Луис Суарес (30, 75, 83), Марсело (50), Видал (87) Тер Стеген, Роберто, Пике, Ленгле, Алба, Бускетс, Ракитич, Артур (Видал 84'), Рафиня (Семедо 69'), Коутиньо (Дембеле 74'), Суарес Треньор: Ернесто Валверде Куртоа, Варан (Васкес 46'), Рамос, Начо, Марсело (Мариано 82'), Модрич, Каземиро, Кроос, Иско, Бейл (Асенсио 77'), Бензема Треньор: Хулен Лопетеги Барселона, стадион \"Камп Ноу\" Съдия: Хосе Санчес Сподели:", "date": "2018.10.28", "title": "Шок за \"кралете\" на \"Камп Ноу\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D0%BE%D1%80%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B1%D1%8E%D0%B4%D0%B6%D0%B5%D1%82-2019-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news791922.html", "text": "Горанов благодари на колегите си, че отново са успели да изпълнят обещанията си и да има увеличение в образованието, здравеопазването и отбраната. Събраните пари в хазната пък позволяват по-големи увеличения, като макроикономически се очаква иономиката да се развива много добре и да има растеж на БВП над 3 процента. В образованиета заплатите на педагогическия персонал ще се покачат средно с 20 на сто, а средствата за заплати и осигуровки в бюджетния сектор с 10%. Министерският съвет разгледа днес на  извънредно неделно заседание проектите на бюджетни закони за 2019 г. „По този начин консолидираната фискална програма ще бъде входирана в понеделник в Народното събрание“, обяви той. „Искам да благодаря на колегите от правителството, че успяхме да продължим приоритетите си, начертани по време на предизборната кампания“, коментира Горанов. „Смятам, че бюджетът трябва да гарантира изпълнението на приоритетите на правителството“, заяви финансовият министър. \"Проектобюджетът на Държавното обществено осигуряване (ДОО) гарантира финансовата устойчивост на осигурителната система чрез намаляване на дела на финансирането от държавния бюджет чрез увеличаване на приходите от осигурителни вноски\", допълни още социалният министър Бисер Петков. „Това се постига в резултат заложения по-висок ръст на средния осигурителен доход за следващата година в резултат на увеличението на размера на осигурителния доход, върху който ще се осигуряват самоосигуряващите се лица“, заяви той. „Бюджетът на ДОО за следващата година гарантира адекватността на всички осигурителни плащания“, каза още Петков. Здравният министър допълни, че разходите за здравеопазване в консолидираната фискална програма през следващата година достигат 5,2 млрд. лева, което представлява 4,5% от БВП. „Това е първата година, в която бюджетът на функция здравеопазване надхвърля 5 млрд. лева. В сравнение с 2018 година ръстът е 547 млн. лева, в които ръст на разходите в НЗОК е 490 млн. лева“, заяви той. „За следващата година сме осигурили устойчивост, стабилност и предвидимост в развитието на общественото здраве и осигуряване“, заяви Кирил Ананиев. „Във всички плащания имаме увеличение, не като абсолютна сума, а с конкретни дейности и резултати, които очакваме“, коментира той. „Следващата година ще създаде много по-сериозна устойчивост и ефективност във функционирането на здравната система. Предвидили сме промени в някои нормативни актове, които най-вече са свързани с повишаване на контрола“, обърна внимание Кирил Ананиев. „Критиката, която чувам от определени политически сили, че се дават едни пари, а срещу тези пари няма контрол - не е вярна. Сърцевината на повечето промени е контролът в системата“, каза още той. Очакванията за растежа на икономиката догодина са 3,7 на сто и инфлация от 3 процента. Сподели:", "date": "2018.10.28", "title": "ПЪРВО В ПИК TV! Горанов с горещи подробности за бюджет 2019 (ОБНОВЕНА)"}
{"url": "https://pik.bg/%D0%B2-%D0%BF%D1%80%D0%B0%D0%B3%D0%B0-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D1%82-100-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%87%D0%B5%D1%85%D0%BE%D1%81%D0%BB%D0%BE%D0%B2%D0%B0%D0%BA%D0%B8%D1%8F-%D1%81-%D0%BC%D0%B0%D1%89%D0%B0%D0%B1%D0%B5%D0%BD-%D0%B2%D0%BE%D0%B5%D0%BD%D0%B5%D0%BD-%D0%BF%D0%B0%D1%80%D0%B0%D0%B4-news791855.html", "text": "С мащабен военен парад и в присъствието на американския министър на отбраната Джеймс Матис, в Прага ще бъде отбелязана 100-годишнината от създаването на бивша Чехословакия. Очаква се в парада да вземат участие над 4 хиляди военни. Събитието ще затвори и летището в чешката столица за около час и половина, предава БНР. Американският президент Доналд Тръмп изпрати поздравително писмо по случай годишнината. \"Съединените щати са горди с ролята си, която изиграха за създаването на Чехословакия. В този момент от историята запазването на връзката между западните страни е по-важна от всякога\", пише в писмото. По-късно днес чешкият президент Милош Земан и премиерът Андрей Бабиш ще се срещнат със своите словашки колеги Андрей Киска и Петер Пелегрини. Четиримата ще участват в церемония по поднасяне на венци и цветя. Сподели:", "date": "2018.10.28", "title": "В Прага отбелязват 100 години от създаването на Чехословакия с мащабен военен парад"}
{"url": "https://pik.bg/%D0%B2%D1%8A%D0%BD%D1%88%D0%BD%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BE%D1%81%D1%8A%D0%B4%D0%B8-%D0%BE%D1%81%D1%82%D1%80%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0%D0%B4-%D1%81%D0%B8%D0%BD%D0%B0%D0%B3%D0%BE%D0%B3%D0%B0%D1%82%D0%B0-%D0%B2-%D0%BF%D0%B8%D1%82%D1%81%D0%B1%D1%8A%D1%80%D0%B3-news791883.html", "text": "\"Историята на спасяването на 50 000 български евреи в най-мрачните времена на Втората световна война показва, че когато цениш човешкия живот толкова, че си готов да застанеш срещу най-силните, ти можеш да победиш злото. Затова и днес трябва да бъдем единни\", отбелязват нашите дипломати. \"В този тежък за еврейската общност момент нека и за секунда не забравяме какви последици може да има антисемитизмът - това е посланието от София, където синагогата, джамията, православният и католическият храм са разположени един до друг\", се казва още в позицията на МВнР. \"Изразяваме съболезнования на близките на загиналите и пожелаваме бързо възстановяване на ранените\", завършва декларацията си от външното министерство. Остро осъждаме нападението над синагогата „Дървото на живота” в американския град Питсбърг. Тази трагедия показва, че антисемитизмът и ксенофобията, омразата и насилието спрямо другия, трябва да бъдат окончателно изкоренени. Това съобщиха от пресцентъра на Министерството на външните работи след вчерашното кърваво нападение срещу еврейския храм, при което загинаха 11 души. Сподели:", "date": "2018.10.28", "title": "Външно министерство осъди остро нападението над синагогата в Питсбърг"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D0%B2-%D1%81%D0%BE%D1%84%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B2%D0%BE%D0%B4%D0%B0-%D1%83%D1%82%D1%80%D0%B5-news791859.html", "text": "„Софийска вода” временно ще прекъсне водоснабдяването в някои части на столицата на 29 октомври, съобщиха от  дружеството. Във връзка с монтаж на водомер в резервоар „Мало Бучино“ с. Мало Бучино, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: гр. Банкя, кв. „Вердикал“, в.з. „Банкя“, кв. „Свети Стефан“, кв. „Изгрев“, с. Иваняне, в.з.“ Иваняне“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: гр. Банкя, бул. „Варна“ ъгъла с ул. „Стара планина“; с. Иваняне на площада. Във връзка с подмяна на спирателни кранове на резервоар „Бояна“, се налага спиране на водоподаването от 09:30 до 21:30 часа на клиентите на „Софийска вода”, живеещи в района на: кв. „Бояна“ - ул. „Радецки“, ул. „Кумата“, ул. „Севастократор Калоян“, ул. „Скакавица“, ул. „Герганица“, ул. „Васил Чекеларов“, ул. „Балканска война“, ул. „Саша Попов“, ул. „Панорамен път“, ул. „Проф. Н. Державин“, ул. „Елша“, ул. „Явор“, ул. „Горска теменуга“, ул. „Калинка“, ул. „Акад. Михаил Арнаудов“, ул. „Витошки бор“, бул. „Цар Борис III“, ул. „Синята скала“, ул. „Морени“, ул. „Планинец“, ул. „Прохлада“, ул. „Маринковица“, бул. „Александър С. Пушкин\", ул. „Симеон Радев“, ул. „Габровница“, ул. „Околовръстен път“, ул. „Даскал Стоян Попандреев“, ул. „Радецки“ ул. „Синята скала“ от бул. „Цар Борис III“ до ул. „Акад. Михаил Арнаудов“, ул. „Десислава“ от ул. „Църковна“ до ул. „Герганица“,  кв. \"Княжево - ж.п. линия София - Перник,ул. „Дъбрава“, ул. „Дивна“ ул. „Княжевска“, ул. „Кореняците“, ул. „Звездица“, ул. „Войводина могила“, ул. „Люлински път“, бул. „Цар Борис III“, ул. „Кавак“, ул. „Войнягово“, ул. „Петко войвода“,  в.з. „Килиите“ - ул. „Акад. Михаил Арнаудов“, ул. „721“, ул. „722“, ул. „601“, ул. „10-ти километър“, бул. „Цар Борис III“ до бензиностанция OMV, кв. Горна баня – ж.п. линията София-Перник, ул. „Ехо“, ул. „Извора“, ул. „Топло изворче“, ул. „Вечерница“, бул. „Никола Петков“, ул. „Георги Богоровски“, ул. „Планиница“, ул. „Перуника“, ул.„Лотос“, ул. „Гръсниче“, ул. „Урал“, ул. „Градище“, ул. „Синьото езеро“, ул. „Дон“, ул. „Подлозище“, м. „Подлозище“, ж.п.. линията София - Перник, ул. „Валозите“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: кв. „Бояна“ – бул. „Александър Пушкин“ ъгъла с ул. „Резньовете“; ул. „Проф. Иван Державин“ пред 4-то помощно училище; кв. „Княжево“ – ул. „Буря“ ъгъла с ул. „Стефан Пешев“; кв. „Горна баня“ – ул. „Урал“ пред църквата. Във връзка с изпълнение на инвестиционен проект за реконструкция на уличен водопровод на ул. „Суходолска“ кв. „Факултета“ , се налага спиране на водоподаването от 10:00 до 22:00 часа на клиентите на „Софийска вода”, живеещи в района на: Парк “Западен парк“, ул. „Западна“, ул. „Кубан“, ул. „Доростол“, ул. „Иван Гарванов“, ул. 349, ул. 305, ул. 306, ул. 315, ул. 322, жп линията. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Възкресение“ до 75 ОУ. След възстановяване на водоснабдяването е възможно временно повишаване мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги. Във връзка с подмяна на пожарен хидрант пред бл. 40 жк. „Красна поляна“ 2 , се налага спиране на водоподаването от 10:00 до 17:00 часа на клиентите на „Софийска вода”, живеещи в района на: ул. „Сирма войвода“, ул. „Спас Вацов“, ул. „Атанас Кирчев“, бул. „Никола Мушанов“, бл. 40 и бл. 41. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Атанас Кирчев“ зад бл. 42 Във връзка с реконструкция на уличен водопровод на ул. „Христо Ботев“ кв. „Гниляне“ , се налага спиране на водоподаването от 09:00 до 21:00 часа на клиентите на „Софийска вода”, живеещи в района на: ул. „Спортист“, ул. „Тополите“, ул. „Пенчо Славейков“, ул. „Христо Ботев“, ул. „Герой“, ул. „Враня“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Христо Ботев“ ъгъла с ул. „Враня“. Във връзка с подмяна на сградно водопроводно отклонение на бул. „Възкресение“ жк. „Разсадника – Коньовица“ , се налага спиране на водоподаването от 10:00 до 16:00 часа на клиентите на „Софийска вода”, живеещи в района на: бул. „Възкресение“ , ул. „Трънски майстор“, бул. „Вардар“, ул. „Тома Никлев“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: бул. „Възкресение“ ъгъла с ул. „Трънски майстор“. Във връзка с изграждане на сградно водопроводно отклонение на ул. „Мелодия“ кв. „Орландовци“ , се налага спиране на водоподаването от 09:00 до 18:00 часа на клиентите на „Софийска вода”, живеещи в района на: по ул. „Мелодия“ от ул. „Кирил Пърличев“ до ул. „Тайга“  по ул. „Петър Борисов Величков“ от ул. „Нешо Бончев“ до ул. „Гено Киров“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Кирил Пърличев“ ъгъла с ул. „Мелодия“; ул. „Петър Борисов Величков“ ъгъла с ул. „Гено Киров“ . Във връзка с монтаж на пожарен кран пред бл. 21 жк. „Свобода“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: Бл. 21, бл. 40 ресторант „Чанове“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: пред ресторант „Чанове“. Във връзка с монтаж на спирателен кран на ул. „Петър Панайотов“ Промишлена зона „Илиянци“ , се налага спиране на водоподаването от 09:00 до 21:00 часа на клиентите на „Софийска вода”, живеещи в района на: ул. „Петър Панайотов“ от Пожарната до Яйцекоп и бл. 10А. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: до бл. 10. От \"Софийска вода\" посочват, че ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Сподели:", "date": "2018.10.28", "title": "ВАЖНО: Ето къде в София няма да има вода утре"}
{"url": "https://pik.bg/%D0%BD%D0%BE%D0%B2-%D0%B7%D0%B0%D0%B2%D0%BE%D0%B4-%D0%BE%D1%82%D0%B2%D0%B0%D1%80%D1%8F-%D0%B2%D1%80%D0%B0%D1%82%D0%B8-%D0%BA%D1%80%D0%B0%D0%B9-%D0%BF%D0%BB%D0%B5%D0%B2%D0%B5%D0%BD-%D1%82%D1%8A%D1%80%D1%81%D1%8F%D1%82-%D1%81%D0%B5-200-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-news791877.html", "text": "Нов голям завод край Плевен си търси над 200 служители. Бъдещият им работодател е чуждестранен инвеститор, който е основен доставчик на друг голям производител в Европа. Новината разпространиха от местната община. Производствената база трябва да бъде построена до септември 2019 г. Тя е разположена в Източна индустриална зона на Плевен и ще е с разгърната застроена площ от 30 000 кв. Ще се състои от четири корпуса, всеки с приблизителна площ от 5000 кв. м, първият от които вече е завършен. Началото на производствения процес е планирано да започне още през ноември т.г. като се предвижда до края на годината екипът да наброява над 200 служители, предава \"Монитор\".. В момента се търсят мотивирани хора за пет отдела: управление на качеството; производствен инженеринг; логистика; счетоводство и IT специалисти; производство. Владеенето на английски и/или немски език е предимство. Община Плевен посочва възможности за търсещите нова работа на своя сайт. Сподели:", "date": "2018.10.28", "title": "Нов завод отваря врати край Плевен, търсят се 200 работници"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%B0%D0%BD%D0%B5%D0%B2%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D1%81%D0%B8---%D0%B6%D0%B0%D0%BB%D0%B2%D0%B0%D1%82-%D1%81%D0%B5-%D0%B7%D0%B0-%D0%B4%D0%B5%D1%86%D0%B0%D1%82%D0%B0-%D1%81%D0%B8-news791926.html", "text": "Семейство Баневи, които бяха арестувани в Ница, започнаха да се жалват, че не било нужно да ги задържат така зрелищно. Те също така се оплакват, че децата им били без надзор вече трети ден и нямало кой да се погрижи за тях. Армията им от адвокати пък вече изготвяла възражения срещу обвиненията и скоро щели да ги внесат. Сподели:", "date": "2018.10.28", "title": "Извънредно в ПИК: Баневи проговориха за ареста си - жалват се за децата си"}
{"url": "https://pik.bg/%D1%81%D0%B3%D0%B0%D1%89%D0%B8%D1%85%D0%B0-%D0%B4%D0%B2%D0%B0%D0%BC%D0%B0-%D0%B4%D0%B0-%D0%BA%D0%B0%D1%80%D0%B0%D1%82-%D0%BD%D0%B5%D1%80%D0%B5%D0%B4%D0%BE%D0%B2%D0%BD%D0%B8-%D0%BA%D0%BE%D0%BB%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news791856.html", "text": "Катаджии сгащиха двама щофьори да управляват нередовни автомобили във Врачанско, съобщиха от пресцентъра на областната дирекция на МВР. В петък сутринта в село Софрониево полицейски екип спрял за проверка лек автомобил \"Форд Мондео“, който бил без регистрационни табели. Колата е собственост на правоспособния В.И.Б (59 г.) от същото село. От извършената проверка било установено, че автомобилът не е регистриран по надлежния ред. На нарушителя е съставен акт, а по случая е образувано производство. След това в село Соколаре униформени спират за проверка \"Сеат Кордоба“, управляван от А.Л.Д. Шофьорът се оказал неправоспособен, а регистрационните номера на колата – фалшиви. От извършената проверка полицаите установили, че табелите отговарят на \"Форд Фиеста“, собственост на В.Х.Р. от село Борован. Табелите на автомобила са свалени и иззети. Започнато е бързо производство. Сподели:", "date": "2018.10.28", "title": "Сгащиха двама да карат нередовни коли във Врачанско"}
{"url": "https://pik.bg/%D0%B8-%D0%B1%D0%B0%D0%B3%D0%B0%D1%82%D0%B0-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0-%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86-news791875.html", "text": "Промоутърът Ивайло Гоцев, който се грижи за интересите на Кубрат и Тервел Пулеви, е дългогодишен партньор в професионалната ММА кариера и на Благой Иванов. Багата направи дебют в най-голямата верига UFC с поражение със съдийско решение срещу бившия световен шампион и една от най-знаковите фигури в тежката категория Жуниор дос Сантос. Промоутърът Гоцев обеща, че ще работи по въпроса с организацията на UFC галавечер в София с главното участие на Иванов. \"Внимавайте какво си пожелавате, защото когато започна нещо, го върша докрай. Работя по организацията на UFC галавечер в София, с Дейна Уайт се разбирам много добре. С Благой Иванов реално приключихме официално отношенията си, когато той подписа договор с UFC, но сме дългогодишни приятели и естествено, че продължавам да следя развитието му. Благой Иванов не направи грешки в първия си мач срещу Дос Сантос, просто не беше физически подготовен, защото имаше все още две тежки контузии. Просто той има лъвско сърце и не искаше да отказва битката, но след това направи две операции на два менискуса. Не искам да говоря лошо за новия му мениджър, но ако беше с мен, нямаше да изиграе този мач на този етап от кариерата си\", каза Гоцев в предаването \"От дузпа в тъч\" по Спортал ТВ. Така след страхотните победи на Кубрат и Тервел Пулеви и Благой Иванов може да покаже отличните си качества в спорта в \"Арена Армеец\". Сподели:", "date": "2018.10.28", "title": "И Багата разтърсва \"Арена Армеец\"?"}
{"url": "https://pik.bg/%D1%83%D0%B6%D0%B0%D1%81-%D0%B4%D1%83%D1%85-%D0%BD%D0%B0-%D1%83%D0%BC%D1%80%D1%8F%D0%BB-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D1%82%D0%BE%D1%80%D0%BC%D0%BE%D0%B7%D0%B8-%D1%86%D1%8F%D0%BB-%D0%B1%D0%B0%D1%80-%D0%B2%D0%B8%D0%B4%D0%B5%D0%BE-news791901.html", "text": "Персонал в нощен клуб в Америка е потърсил помощ от ловци на духове. Причината е изключително странен видеозапис от камерите в заведението, на който се вижда как касата се отваря сама, както и хладилниците, докато в заведението няма никого, съобщава \"The Sun\" \"Първоначално си помислих, че това може да е шега, но касата ни не може да бъде отворена по същия начин. Има цяла система, която и едва тогава можем да вземем парите\", споделя един от управителите Том Дод. Клубът \"The Pryzm\" е построен на мястото на нотариална къща, която е закрита през 1890-те. Персоналът смята, че паранормалното се дължи на един от хората обитавали мястото преди много години и който е умрял в затвора. \"Започнах работя тук преди няколко месеца и когато се огледах, намерих една стая в мазето, усетих присъствието на някой друг и се огледах, но не видях никого, моите колеги ме посъветваха никога да не ходя там\", допълва ужасен друг човек от персонала. Сподели:", "date": "2018.10.28", "title": "УЖАС! Дух на умрял затворник тормози цял бар (ВИДЕО)"}
{"url": "https://pik.bg/%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B5%D1%81-%D0%B0%D1%80%D0%B0%D0%B1%D1%81%D0%BA%D0%B8-%D1%81%D0%B2%D1%8F%D1%82-%D0%B2-%D0%B0%D1%82%D0%B8%D0%BD%D0%B0-news791930.html", "text": "Министър-председателят Бойко Борисов ще участва в откриването на третата среща на върха ЕС – Арабски свят на 29 октомври в Атина. Форумът тази година е под наслов „Споделените хоризонти“. Очаква се по време на срещата да бъде обсъдена миграционната политика и борбата с бежанската криза, европейските и арабските политики за съседство, климатичните промени, както и социалните инвестиции. По-късно премиерът Бойко Борисов ще присъства на откриването на новотолетище в Истанбул по покана на президента на Турция Реджеп Тайип Ердоган. В Гърция и Турция премиерът Бойко Борисов ще бъде придружаван от министъра на финансите Владислав Горанов. Сподели:", "date": "2018.10.28", "title": "НА ВИСОКО НИВО! Борисов ще участва в срещата на върха ЕС-Арабски свят в Атина"}
{"url": "https://pik.bg/%D0%BC%D1%83%D1%82%D1%80%D0%B8-%D0%B2-%D0%BC%D0%B5%D1%80%D1%86%D0%B5%D0%B4%D0%B5%D1%81%D0%B8-%D1%81-%D1%80%D1%83%D1%81%D0%BA%D0%B8-%D0%BD%D0%BE%D0%BC%D0%B5%D1%80%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D1%82%D1%80%D0%B0%D0%BA%D0%B8%D1%8F-%D0%B8-%D1%80%D0%B0%D0%B7%D0%B2%D1%8F%D0%B2%D0%B0%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%84%D0%BB%D0%B0%D0%B3-%D1%89%D0%BE-%D0%B7%D0%B0-%D1%82%D1%8A%D0%BF%D0%B8%D0%B7%D1%8A%D0%BC--news791864.html", "text": "Тормоз над обикновените шофьори и пътници. Както личи от снимки, изпратени в ПИК, водачи на \"спонтанния\" протест са яки батки с анцузи, яхнали свръхмощни джипове \"Мерцедес\" с...руска регистрация. Иначе са патриоти, развяват българското знаме. Въпросният \"Мерцедес\" от снимката харчи повече от боинг, ама нейсе. Блокирали магистралата до Бургас като протест срещу скъпия бензин. Цените на горивата са отдавна либерализирани, не подлежат по никакъв начин на държавна регулация. Това не е газоснабдяване, тук няма обществен доставчик, че властта да се намесва. Не е ли ясно? Ревахме за свободен пазар, сега - що скачали цените... Вместо да съсипват трафика на гражданите, батките от снимката да бяха се преместили с 3 километра вдясно от \"Тракия\", където е централата на \"Лукойл\". Нормално е гневът им да бликне там, където потича кранчето и диктуват цените. Да се поразходят и до OMV, до \"Шел\". Или е рядка тъпота, или поредната организирана истерия с политически привкус. Сподели:", "date": "2018.10.28", "title": "Мутри в мерцедеси с руски номера блокират \"Тракия\" и развяват българския флаг. Що за тъпизъм? Викайте пред \"Лукойл\" и \"Шел\""}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D1%82%D0%BE-%D0%B3%D0%BE-%D0%B8%D0%BC%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%B0%D0%BD%D0%B5%D0%B2%D0%B8-%D0%BA%D1%8A%D0%BF%D1%8F%D1%82-%D1%81%D0%B5-%D0%B2-%D0%BB%D1%83%D0%BA%D1%81-%D0%B2%D0%B5%D1%87%D0%B5%D1%80%D1%8F%D1%82-%D0%BD%D0%B0-%D0%B7%D0%BB%D0%B0%D1%82%D0%BD%D0%B8-%D1%81%D1%82%D0%BE%D0%BB%D0%BE%D0%B2%D0%B5-%D0%B4%D0%BE%D0%BC%D0%B0-%D0%B8%D0%BC-%D0%BF%D1%8A-news791929.html", "text": "Диаманти, злато, лукс на което дори холивудските звезди могат да завидят. Това показва видеото публикувано от обиска на Евгения и Николай Баневи. Както агенция първа разкри, олигарските арестувани в Ница са се къпели в несметно богатство и лукс. Така например, докато работниците в приватизираните от тях заводи месеци наред стояли без заплати, Евгения и Николай Баневи прахосвали пачки за сребърни вилици с частична позлата на френския бранд \"Кристофл\". Важено уточнение е, че фирмата има двувековна история, а с техните изделия са се хранели короновани особи. Баневи потрошили над 112 000 лева за вилици и лъжици, закупени с фактура уж за курорта им \"Русалка\". Най-евтини били лъжичките за еспресо - по 98 лева на бройка, като Баневи си закупили цели 30. Семейството напазарувала също 60 броя вилици и лъжици за по 320 лева парчето. Посудата в имението на милионерите в \"Бояна\" - чаши, чинии, фруктиери, кани за вода, пък били с логото на \"Версаче\" и на стойност около 20 хил. лева. При това Баневи ползвали и 4 хиляди намаление и така спестили някой лев за елитната посуда. За Коледа пък Николай Банев подарил ... тоалетна на своята любима, но не каква да е, а кенеф на стойност 20 хиляди долара. Всъщност става дума за високотехнологична тоалетна чиния, която се почиства сама. На подобно луксозно удобство се радват само звездите от световния шоубизнес като Мадона, Ким Кардашиян и Джъстин Бийбър, а вече и Евгения Банева, пише седмичник. Сподели:", "date": "2018.10.28", "title": "ЕКСКЛУЗИВНО! Ето го имението на Баневи, къпят се в лукс, вечерят на златни столове, дома им пълен с бижута (ВИДЕО)"}
{"url": "https://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B7%D0%B4%D1%80%D0%B0%D0%B2%D0%B5-%D0%B2-%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%BF%D0%B0%D1%80%D0%B0%D0%BC%D0%B5%D1%82%D1%80%D0%B8-news791932.html", "text": "Министерският съвет одобри проекта на Закон за бюджета на Националната здравноосигурителна каса за 2019 г. Предвидени са 4 299 603,0 хил. лв. приходи и трансфери. Здравноосигурителните приходи са в размер на 4 236 843,2 хил. лв., от които 2 842 254,2 хил. лв. са приходи от здравноосигурителни вноски и 1 394 589,0 хил. лв. са трансфери за здравно осигуряване. Разчетените средства за здравноосигурителни вноски са увеличени с 285 962,2 хил. лв. в сравнение със същите през 2018 г. Трансферите за здравно осигуряване за 2019 г. са разчетени с ръст от 132,4 млн. лв. спрямо 2018 г., който се дължи на промяна в размера на пенсиите, по информация от НОИ за пенсионерите, от увеличение на минималната работна заплата и ръста от 5 на сто от осигурителния доход, върху който държавата внася здравни вноски за безработните, децата, социално слабите и др. За неданъчни приходи са предвидени 19 759,8 хил. лв., което е с 2 259,8 хил. лв. повече спрямо заложените през 2018 г. Разходите и трансферите общо са в размер на 4 350 003,0 хил. лв., в т.ч. разходи в размер на 4 344 945,0 хил. лв., което е с 489 550,0 хил. лв. повече спрямо Закона за бюджета на Националната здравноосигурителна каса за 2018 г. Общо текущите разходи са в размер на 4 212 839,7 хил. лв., което представлява увеличение с 476 999,0 хил. лв. спрямо Закона за бюджета на Националната здравноосигурителна каса за 2018 г. Средствата за здравноосигурителни плащания са в размер на 4 116 396,2 хил. лв., което представлява увеличение с 454 335,5 хил. лв. спрямо Закона за бюджета на Националната здравноосигурителна каса за 2018 г. Разпределението на средствата за здравноосигурителни плащания е следното: 1. За медицински дейности - 2 567 164,4 хил. лв., в т. ч: първична извънболнична медицинска помощ - 225 000,0 хил. лв.; специализирана извънболнична медицинска помощ (вкл. за комплексно диспансерно (амбулаторно) наблюдение) - 250 700,0 хил. лв.; медико-диагностична дейност - 90 000,0 хил. лв.; болнична медицинска помощ - 2 001 464,4 хил. лв. 2. За дентални дейности - 167 000 хил. лв. 3. За лекарствени продукти, медицински изделия и диетични храни за специални медицински цели - 1 221 800,0 хил. лв., като в това число се включват здравноосигурителните плащания за лекарствени продукти, медицински изделия и диетични храни за специални медицински цели за домашно лечение на територията на страната - 732 000,0 хил. лв., в т.ч. лекарствени продукти, назначени с протокол, за който се извършва експертиза - 422 656,0 хил. лв.; за лекарствени продукти за лечение на злокачествени заболявания и лекарствени продукти при животозастрашаващи кръвоизливи и спешни оперативни и инвазивни интервенции при пациенти с вродени коагулопатии в условията на болнична медицинска помощ, които НЗОК заплаща извън стойността на оказваните медицински услуги - 385 000, 0 хил. лв.; медицински изделия, прилагани в болничната медицинска помощ - 104 000,0 хил. лв. 4. За здравноосигурителни плащания за медицинска помощ, оказана в съответствие с правилата за координация на системите за социална сигурност по проекта за 2019 г. са разчетени 160 431,8 хил. лв. През 2019 г. се предвижда Министерството на здравеопазването ежемесечно да предоставя трансфер към бюджета на Националната здравноосигурителна каса в общ размер от 43 000,0 хил. лв. за финансиране на разходи, които по закон са определени като държавна отговорност. С преходните и заключителни разпоредби на законопроекта се предлагат промени и в Закона за здравното осигуряване, Закона за лекарствените продукти в хуманната медицина, Закона за лечебните заведения, Закона за здравето и други закони. Проектът на Закон за бюджета на Националната здравноосигурителна каса за 2019 г. е съставен в съответствие с бюджетната рамка при запазване на размера на здравноосигурителната вноска в размер на 8 %. С проектобюджета се постига гарантиране на пакета здравноосигурителни дейности в обхвата на задължителното здравно осигуряване, като през 2019 г. за Националната здравноосигурителна каса са осигурени 490 млн. лв. допълнителни средства за разходи и трансфери спрямо закона за бюджета на НЗОК за 2018 г. Проектът на Закон за бюджета на НЗОК за 2019 г. предвижда публичните средства да бъдат изразходвани законосъобразно, прозрачно и ефективно, като за целта чрез промени в нормативната уредба са създадени необходимите предпоставки и контролни механизми. Основна цел на законопроекта е да се осигури достъпна, качествена и своевременна медицинска помощ на здравноосигурените лица. Сподели:", "date": "2018.10.28", "title": "ЗА ПЪРВИ ПЪТ! Парите за здраве в рекордни параметри"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%82%D0%BF%D1%83%D1%81%D0%BA%D0%B0-%D1%81-13-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BF%D0%BE%D0%B2%D0%B5%D1%87%D0%B5-%D0%B7%D0%B0-%D1%87%D0%B8%D1%82%D0%B0%D0%BB%D0%B8%D1%89%D0%B0-%D0%B4%D0%B0%D0%B2%D0%B0%D1%82-%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%BF%D0%B0%D1%80%D0%B8-%D0%B8-%D0%B7%D0%B0-%D1%85%D1%80%D0%B0%D0%BD%D0%B0-%D0%BD%D0%B0-news791933.html", "text": "Министерският съвет прие стандартите за делегираните от държавата дейности с натурални и стойностни показатели през 2019 година. Стандартите са съобразени с размерите на бюджетните взаимоотношения между централния бюджет и бюджетите на общините според основните допускания за бюджетната прогноза за периода 2019 — 2021 година. За всички държавни дейности са осигурени средства за увеличение с 10 % на заплатите на заетия персонал и съответните осигурителни вноски от работодателя. За 2019 г. за държавните дейности в сектор образование стандартите са завишени спрямо 2018 г. във връзка с политиката за увеличение на заплатите на педагогическия персонал в образованието, увеличението на възнагражденията на непедагогическия персонал с десет на сто и свързания с това ръст на осигурителните вноски от работодателя. Предвидени са средства за издръжка на дейностите по възпитанието и обучението на децата и учениците в частните детски градини и училища, включени в системата на държавно финансиране. Увеличени са средствата за подпомагане на храненето на децата от подготвителните групи и учениците от I-IV клас. Разчетени са и средства за занимания по интереси, за кариерно ориентиране и консултиране, както и средства за допълващ стандарт за ученик в гимназиален етап на обучение. В сферата на социалните услуги стандартите са увеличени диференцирано, като с най-голям процент са завишени тези за центровете за настаняване от семеен тип за деца/ младежи с увреждания и с потребност от постоянни медицински грижи. Стандартите за центровете за настаняване от семеен тип за пълнолетни лица с увреждания са завишени с 14 %, за домовете за пълнолетни лица с увреждания - с 13 %, за защитените жилища за лица с увреждания - с 12 %. С 10 % са завишени стандартите за домовете за деца, лишени от родителска грижа от I до XII клас, дневните центрове за деца и/ или пълнолетни лица с тежки множествени увреждания и дневните центрове за деца и пълнолетни лица с увреждания - седмична грижа. За останалите социални услуги завишението на стандартите е в границите от 7 до 9 %. Стандартът за дневните центрове за стари хора запазва нивото си от 2018 г. Размерът на месечната помощ на ученик е увеличен от 33 лв. на 35 лв. В сферата на културата стандартите за държавните музеи, художествени галерии, Центъра за подводна археология, Културен център „Двореца“, Българска национална филмотека и Националната библиотека „Св. Св. Кирил и Методий“ са увеличени със 7,4 % спрямо 2018 г. От 2019 г. Българската национална филмотека ще прилага делегиран бюджет, както всички държавни музеи и галерии в системата на Министерството на културата. За делегираните от държавата дейности в културата, финансирани чрез бюджетите на общините, стандартите за библиотеките, музеите и художествените галерии с регионален характер са завишени с 8,6 %, а за читалищата с 13,3 %. Стандартите за делегираните от държавата дейности с натурални и стойностни показатели през 2019 г. са съгласувани с Националното сдружение на общините в Република България. Сподели:", "date": "2018.10.28", "title": "Правителството отпуска с 13 процента повече за читалища, дават се повече пари и за храна на децата"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%B4%D0%BE%D0%B1%D1%80%D0%B8-%D0%B1%D1%8E%D0%B4%D0%B6%D0%B5%D1%82%D1%8A%D1%82-%D0%B7%D0%B0-2019-%D0%B3%D0%BE%D0%B4%D0%B8%D0%BD%D0%B0---%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B5-%D0%B4%D0%B0%D0%B2%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%BF%D0%B0%D1%80%D0%B8-news791931.html", "text": "Министерският съвет одобри законопроекта за държавния бюджет на Република България за 2019 година и актуализираната средносрочна бюджетна прогноза за периода 2019-2021 година, която представлява мотивите към законопроекта. В актуализираната бюджетна прогноза са представени средносрочните икономически перспективи и приоритети на правителството, както и основните параметри на бюджетната рамка за следващата година. Нов момент в съдържанието на прогнозата е включването на повече информация при представянето на разходните политики - както с фискални измерители, така и посредством ключови индикатори за измерване на степента на изпълнението им. Ключови цели продължават да бъдат запазването на фискалната устойчивост и провеждането на последователна, прозрачна и предвидима фискална политика, която да допринася за подобряване на бизнес средата, насърчаване на инвестициите и стимулиране развитието на трудовия пазар за постигане на икономически растеж и заетост, придържайки се към общите правила на ЕС. В настоящата прогноза се запазват целите за бюджетното салдо, заложени в СБП за периода 2019-2021 г., съответно за 2019 г. дефицит от 0,5 % от БВП, а за 2020 г. - балансирана бюджетна позиция, която се запазва и през 2021 година. Приходните и разходните политики в тази прогноза са продължение на заложените в СБП за периода 2019-2021 г., като за надграждането с нови са взети предвид както макроикономическите аспекти, така и разширените фискални възможности за осигуряване на финансиране на приоритетните секторите и за реализиране на хоризонтални мерки, засягащи бюджетната сфера. Изразени като процент от БВП, при приходите за периода 2019-2021 г. се наблюдава тенденция за спад от 37,7 % до 35,8 %, а в номинален размер се увеличават, като от 43 857,0 млн. лв. за 2019 г. се очаква да достигнат 47 582,3 млн. лв. през 2021 година. В частта на данъчната политика са отчетени ефектите от настъпилите към момента промени в данъчното законодателство, свързани с реализиране на мерки за подобряване на събираемостта, стимулиране на икономическото развитие, намаляване на административната тежест и въвеждане в националното законодателство на разпоредби от европейското право в областта на данъците. В средносрочен план се предвижда запазване на ниските данъчни ставки на корпоративните данъци и тези на данъците върху доходите на физическите лица, което допринася за повишаване на икономическия растеж и има положително влияние върху търсенето и предлагането на труд. Разходите, изразени като процент от БВП, за периода 2019-2021 г. също бележат спад от 38,2% до 35,8%, което представлява средногодишна консолидационна стъпка от около 1,2 пр.п. от БВП и имат основен консолидационен принос за постигане на целите за дефицита. В номинален размер разходите се увеличават, като от 44 457,0 млн. лв. за 2019 г. се очаква да достигнат 47 582,3 млн. лв. през 2021 година. Приоритетите на Бюджет 2019, които надграждат вече заложените в средносрочната бюджетна прогноза от пролетта приоритети и допускания за развитие на секторните и хоризонталните политики, са социалната политика, образованието, отбраната и политиката по доходите. В сферата на социалната политика са предвидени средства в размер на: 40,4 млн. лв. допълнително за всяка година от прогнозния период (50 % повече спрямо средствата през 2018 г.) за целеви помощи за отопление с цел социална закрила и равни възможности; 150,0 млн. лв. допълнително за всяка година от прогнозния период за гарантиране на финансовата рамка на проекта на Закон за хората с увреждания и проекта на Закон за личната помощ при тяхното приемане; 7,0 млн. лв. във връзка с въвеждането на нов вид месечна помощ за деца без право на наследствена пенсия от починал родител, съгласно промените в Закона за семейни помощи за деца, като размерът на помощта за 2019 г. е 115 лева. Политиките за достъпно и качествено образование се осъществяват чрез цялостен интегриран подход, базиран на обвързаните и съгласувани действия на институциите на национално и местно равнище. Средствата от държавния бюджет основно са насочени към четирите стълба за финансиране на системата, съгласно Закона за предучилищното и училищното образование, както и към финансиране обучението на студенти и докторанти, определено въз основа на комплексната оценка на качеството на обучение. Политиката в областта на отбраната предвижда да бъде спазено изискването за достигане на разходите за отбрана до определения процент от БВП, в съответствие с Националния план за повишаване на разходите за отбрана на 2 на сто от БВП на Република България до 2024 г., като в бюджетната рамка за 2019 г. общо разходите за отбрана възлизат на 1 839,3 млн. лв., което представлява 1,58 % от БВП. Осигурени са средства за поддържане и развитие на националните отбранителни способности и способностите, свързани с колективната отбрана, в т.ч. средства за изпълнение на одобрените от Народното събрание инвестиционни проекти. В политиката по доходите, освен вече предвиденото в СБП от пролетта на тази година увеличаване на размера на минималната работна заплата през следващите години (от 510 лв. на 560 лв. от 1 януари 2019 г., на 610 лв. от 1 януари 2020 г. и на 650 лв. от 1 януари 2021 г.), в настоящата прогноза е заложена мярка за увеличение с 10 % на средствата за заплати и осигурителни вноски в бюджетния сектор от 2019 г., с което ще се осигури възможност за увеличаване на индивидуалните основни месечни заплати на заетите, въз основа на заеманата длъжност и оценките за постигнатите резултати. За 2019 г. увеличението на възнагражденията на педагогическия персонал средно е с 20 % с цел достигане през 2021 г. на удвояване спрямо 2017 г. на средствата за възнаграждения на педагогическите специалисти. Предвидени са промени в механизмите за разпределение на целевата субсидия за капиталови разходи и на общата изравнителна субсидия. При разпределението на целевата субсидия за капиталови разходи към основния и допълнителния компонент е предвиден и допълнителен ресурс за подпомагане на общините от 4-та и 5-та категория за подобряване състоянието на социалната и техническа инфраструктура на територията им. Изменението на механизма за разпределение на общата изравнителна субсидия по общини през 2019 г. е свързано с определянето на условие за достъп до субсидията. Право да получават изравнителна субсидия през 2019 г. имат общините, чиито постоянни данъчни постъпления към 31 декември 2017 г. на един жител са по-ниски от 120 % от равнището им за страната на един жител. Приоритет за страната остава и успешното усвояване на средствата от европейските фондове и програми на ЕС, чрез които да се постигне устойчив икономически растеж, по-висока заетост, социално включване и териториално сближаване и изграждане на конкурентоспособна и иновативна икономика. Управлението на държавния дълг ще бъде в съответствие с основните цели и правила на фискалната политика и ще отчита състоянието и прогнозите в тригодишен хоризонт на основните макроикономически показатели. Въз основа на допусканията и прогнозното нетно дългово финансиране за периода 2019-2021 г. се очаква намаление на държавния дълг от 22,2 млрд. лв. през 2019 г. до ниво от 22,0 млрд. лв. към края на 2021 г., респективно от 19,1 % до 16,5 % от прогнозното ниво на БВП. Нивото на консолидирания дълг на сектор „Държавно управление“ се очаква да продължи да спада, движейки се в диапазона от 22,5 % до 17,7 % от БВП или между 24,3-23,5 млрд. лв. Прогнозите за относителния дял на консолидирания дълг спрямо БВП остават значително под максимално допустимата референтна стойност на Маастрихтския критерий за конвергенция от 60 %, което ще гарантира запазване на равнището на държавна задлъжнялост в устойчиви граници, респ. водещата позиция на Република България сред 28-те държави-членки на ЕС по отношение на ниското ниво на дългова тежест. Оценките за намаляващи рискове и стабилни перспективи за развитието на публичните финанси в България, които се отчитат в прегледите и прогнозите на Европейската комисия, на международните финансови институции и рейтинговите агенции, са ориентир за реалистичността на целите на фискалната политика и на бюджетните прогнози. Сподели:", "date": "2018.10.28", "title": "Правителството одобри бюджетът за 2019 година - ето къде се дават повече пари"}
{"url": "https://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D0%BE%D1%80%D1%8F%D0%BA-%D0%B7%D0%B0%D0%B3%D0%B8%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BA%D0%BE%D0%BB%D0%B5%D0%B3%D0%B0%D1%82%D0%B0-%D0%BC%D1%83-%D0%B1%D0%B5%D1%80%D0%B5-%D0%B4%D1%83%D1%88%D0%B0-news791935.html", "text": "Един моряк е загинал, а друг е ранен по време на инцидент при ремонта на кораба „Българка“. Окръжната прокуратура във Варна води производство под наблюдението на дежурен прокурор и следовател. Това каза зам.-окръжният прокурор Радослав Лазаров, цитиран от радио \"Фокус\". Разследването по чл. 123 от Наказателния кодекс за причиняване на смърт по непредпазливост, незнание или немарливо изпълнение на занятие продължава. Извършени са неотложните и възможни към настоящия момент действия. Корабът „Българка“ е собственост на параходство „Български морски флот“. Инцидентът е станал тази сутрин. Сподели:", "date": "2018.10.28", "title": "Тежък инцидент! Моряк загина във Варна, колегата му бере душа"}
{"url": "https://pik.bg/%D0%BD%D0%B0%D1%85%D0%BE%D0%B4%D0%BA%D0%B8-%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8-%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B0%D1%80%D1%82%D0%B5%D1%84%D0%B0%D0%BA%D1%82%D0%B8-%D0%BE%D1%82-%D0%B5%D0%BF%D0%BE%D1%85%D0%B0%D1%82%D0%B0-%D0%BD%D0%B0-%D1%80%D0%B0%D0%BC%D0%B7%D0%B5%D1%81-%D0%B2%D1%82%D0%BE%D1%80%D0%B8-news791841.html", "text": "Египетски археолози съобщиха, че са открили части от подобна на жертвеник структура с място за сядане, ползвано от Рамзес II - един от най-дълго управлявалите фараони в древността, предаде \"Асошиейтед прес\". От египетското министерство по въпросите на паметниците на културата поясниха, че артефактите са открити по време на изкопни работи в района на Матария в предградията на Кайро. Египтологът Мамдух ал Дамати заяви, че структурата вероятно е била използвана за чествания, публични събирания и датира от 19-ата фараонска династия. Рамзес II е управлявал Египет преди повече от 3000 години. Сподели:", "date": "2018.10.28", "title": "НАХОДКИ: Египетски археолози откриха артефакти от епохата на Рамзес Втори"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%B6%D0%B5%D0%B3%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B8-%D0%BC%D0%BE%D0%B6%D0%B5-%D0%B1%D0%B8-%D1%81%D1%8A%D1%89%D0%BE--news791927.html", "text": "Няма чадър върху едрите бизнесмени, иначе нямаше толкова от тях да бъдат арестувани. В страната няма нито политическа, нито икономическа криза, както твърди БСП. Това заяви пред БНР депутатът от ГЕРБ Тома Биков по повод арестите на Арабаджиеви, Стайкови и Баневи, както и позивите на опозицията в лицето на ДПС и БСП за предсрочни избори. За изказването на Валери Симеонов по адрес на майките на деца с увреждания Тома Биков смята, че това е било напълно „ненужно“ и то в момент, в който вече е било постигнато съгласието. „Няма никаква политическа логика в това изказване. Смятам, че г-н Симеонов е осъзнал грешката си и няма да я повтаря“, смята депутатът от ГЕРБ. Биков е изненадан от декларацията на ДПС, с която партията обяви нуждата от предсрочни избори и „вредността“ на сегашното управление. По думите му в момента в България няма нито политическа, нито икономическа криза. „ Тома Биков от ГЕРБ подчерта по повод атаки от БСП, че каквато и реформа да се направи в здравеопазването, тя трябва да е основана на по-широко съгласие, защото трябва да е дългосрочна. За арестите на бизнесмени от последните месеци Биков коментира: „Фактът, че тези хора са в ареста, а друга част са със заповед за арест, означава, че едва ли има чадър върху тях. Факт е, че те вероятно също подкрепят идеята за предсрочни избори и радикална промяна на модела, защото тази радикална промяна вероятно ще ги изведе от там, където са в момента, и ще ги върне в „Бентлитата“ и в луксозните им имоти. Безпрецедентно е за толкова кратко време толкова мащабни хора да бъдат арестувани. Това е знак към целия едър бизнес, че той трябва да влезе в режим на нормализация отвъд границите на прехода. Тук правителството и управляващото мнозинство трябва да бъде много решително и обединено, защото такива опити са се правили и в предишни години – за дисциплиниране на такъв тип хора, и тези опити са се проваляли, защото тези хора разполагат с огромен финансов ресурс и са способни да разклащат държавата“. Депутатът от ГЕРБ Тома Биков подчерта, че се забелязват представители на БСП по време на тези протести. „БСП се опитва да паразитира върху една много тежка социална тема“, каза той. Депутатът от ГЕРБ припомни, че с пълно единодушие в парламента са приети законите за хората с увреждания, както и в бюджета са предвидени пари за тяхното осъществяване. В този смисъл предсрочните избори биха породили такава и биха се превърнали от инструмент за решаване на кризи в инструмент за предизвикване на кризи. Кой има полза от криза? Не виждам нито в БСП, нито в ДПС ясна представа за това какво се случва след предсрочните избори конкретно“, коментира депутатът от управляващата партия. Сподели:", "date": "2018.10.28", "title": "ГОРЕЩА ТЕМА! Тома Биков жегна протестиращи и опозиция: Арестуваните бизнесмени може би също искат предсрочни избори"}
{"url": "https://pik.bg/%D0%BE%D1%82-%D0%B5%D1%82%D0%B8%D1%85%D0%B0%D0%B4-%D1%87%D1%83%D0%BF%D1%8F%D1%82-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%B2%D0%B0%D0%B4%D1%8F%D1%82-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D1%81%D1%83%D0%BC%D0%B0-%D0%B7%D0%B0-news791879.html", "text": "Манчестър Сити е готов да счупи клубния си трансферен рекорд, за да привлече изгряващата звезда на европейския и световен футбол Френки де Йонг от Аякс, пише \"Гол\", позовавайки се на информация на \"Дейли Стар\". Амстердамци биха се разделили със своя играч, но ако получат от \"гражданите\" крупната сума от 71 милиона паунда. Желанието на Пеп Гуардиола да има халфа на всяка цена в редиците си в крайна сметка е накарало ръководството да се съгласи да извади тази цифра и така да си осигури услугите на младия национал на Холандия. Към Френки интерес има и от страна на Барселона, но изглежда, че \"гражданите\" ще успеят да спечелят битката за неговия подпис, а сделка може да има още през януарския трансферен прозорец. 21-годишният футболист е юноша на Вилем II, но играе за амстердамци от 2016 година. Той има и три мача за мъжкия национален тим на своята родина Холандия. Сподели:", "date": "2018.10.28", "title": "От \"Етихад\" чупят трансферен рекорд? \"Гражданите\" вадят колосална сума за..."}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%B8%D0%BC%D0%B0%D0%BD%D1%8F%D1%80-%D1%81-%D1%86%D0%B5%D0%BD%D0%BD%D0%B8-%D1%81%D1%82%D0%B0%D1%80%D0%B8%D0%BD%D0%BD%D0%B8-%D0%BC%D0%BE%D0%BD%D0%B5%D1%82%D0%B8-news791899.html", "text": "При полицейска операция за противодействие на престъпления с културно-исторически ценности, е бил задържан 54-годишен пловдивчанин, информират от МВР. Той е предлагал за продажба старинни монети на организирана нумизматична сбирка в София. На място полицаите намерили и иззели множество монети с видим старинен произход. Последвало претърсване в жилище в столицата, ползвано от мъжа под наем, където били открити още монети с културно-историческа стойност. Резултатът от назначената съдебно-археологическа експертиза на общо 61 монети показал, че те притежават характеристиките на движими археологически обекти и културни ценности по смисъла на Закона за културното наследство. Събраните по разследването материали са докладвани в Софийската градска прокуратура. Сподели:", "date": "2018.10.28", "title": "Спипаха пловдивски иманяр с ценни старинни монети"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F%D1%82-%D0%BE%D0%BB%D0%B8%D0%B3%D0%B0%D1%80%D1%85-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D0%BD%D0%B5%D0%B2-%D0%BC%D0%B0%D0%BC%D0%B8%D0%BB-%D0%BF%D0%BE-%D0%BA%D0%BB%D0%B0%D1%81%D0%B8%D1%87%D0%B5%D1%81%D0%BA%D0%B0-%D1%81%D1%85%D0%B5%D0%BC%D0%B0---%D0%BD%D0%B5-%D0%BF%D0%BB%D0%B0%D1%89%D0%B0%D0%BB-%D0%BD%D0%B8%D1%82%D0%BE-%D0%BB%D0%B5-news791849.html", "text": "Банев никога не е плащал дивиденти. Една бонова книжка на АКБ \"Форес\" сега струва 2.50 лв. Не си плати за къмпинг \"Златна рибка\" и за другия къмпинг \"Русалка\". Това каза по Нова телевизия журналистът Стефан Ташев за акцията срещу олигарсите Николай и Евелина Баневи, които бяха арестувани в петък във Фарнция. \"За да станеш от стругар милионер, трябва зад теб да седи партията. Фамилията Баневи са олицетворение на прехода. Банев е по-некачествената черта на прехода, взе огромен брой предприятия чрез приватизацията и после ги фалира\", допълни Ташев. \"Общественото натрупване за чувство на несправедливост е голямо и продължава да расте. Нито обществото стана по-демократично, нито икономиката ни стана по-богата през този преход\", заяви другият събеседник в студиото - финансовият консултант и бивш фараон Иво Недялков. Недялков изтъкна, че преди 25 години е участвал като консултант в масовата приватизация в Чехия. \"Там механизмът беше друг, а тук се създадоха едни РМД-та, които бяха повече мениджърски и мениджърите изместиха работниците. Голяма част от предприятията бяха приватизирани, за да бъдат разграбени\". \"Не знам кой би направил тази пълна ревизия на прехода. Тя ще е леко закъсняла. Активи за милиарди левове отидоха в ръцете на хора като Николай Банев. Заводът затвори 2010 година и вече целият е нарязан, 2000 души работеха, а сега няма нито един работник\", допълни Ташев. \"Баневи са слаби, те са удряни многократно, но има хора, които продължават да работят. Всички ги знаят - едни и същи хора правят големите инфраструктурни проекти. Тук се говори за някаква отговорност, която няма давност\", изтъкна Недялков. Сподели:", "date": "2018.10.28", "title": "РАЗКРИТИЕ: Арестуваният олигарх Николай Банев мамил по класическа схема - не плащал нито лев дивидент"}
{"url": "https://pik.bg/%D0%B2%D0%B8%D1%81%D0%BE%D0%BA%D0%BE%D1%81%D0%BA%D0%BE%D1%80%D0%BE%D1%81%D1%82%D0%BD%D0%B0%D1%82%D0%B0-%D0%B6%D0%BF-%D0%BB%D0%B8%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-%D0%B8-%D1%81%D0%B0%D0%BD-%D1%84%D1%80%D0%B0%D0%BD%D1%86%D0%B8%D1%81%D0%BA%D0%BE---%D0%BF%D1%80%D0%B5%D0%B4-%D0%BF%D1%80%D0%BE%D0%B2%D0%B0%D0%BB-news791837.html", "text": "Bиcoĸocĸopocтнaтa жeлeзoпътнa линия, ĸoятo трябва да cвъpзвa мегаполисите Лoc Aнджeлиc и Caн Фpaнциcĸo, ce oчepтaвa ĸaтo гpъмъĸ пpoвaл зa щaтa Kaлифopния. Πpoeĸтът, зaпoчнaт oщe пpeз 2008 г., cpeщa peдицa пpeдизвиĸaтeлcтвa и пocтoяннo ce зaбaвя и ocĸъпявa. Идeятa нa нaчинaниeтo e мнoгo дoбpa - дa cвъpжe двaтa ocнoвни цeнтъpa нa нaй-бoгaтия aмepиĸaнcĸи щaт. Bлaĸoвeтe щe ce движaт мeждy Caн Фpaнциcĸo и Лoc Aнджeлиc и ce oчaĸвa дa пpeвoзвaт пoвeчe oт 120 000 пътници нa дeн cъc cĸopocт дo 320 ĸм/ч. Цeлтa e дa ce cъĸpaти пътyвaнeтo пo 560-ĸилoмeтpoвoтo paзcтoяниe мeждy двaтa гpaдa дo 2 чaca и 40 минyти, предава \"Мъни.бг\". Toвa e нaй-cĸъпият инфpacтpyĸтypeн пpoeĸт нa Kaлифopния, ĸaтo aĸтyaлнaтa мy бaзoвa цeнa e 77 млpд. дoлapa - c 20% пoвeчe oт тaзи пpeди 2 гoдини и нaд 2 пъти пoвeчe oт oбявeнитe пpeз 2008 г. 33 млpд. дoлapa. Kpaйнaтa цeнa мoжe дa дocтигнe ĸoлocaлнитe 98 млpд. дoлapa. Πycĸaнeтo нa пъpвитe влaĸoвe cъщo бeшe oтлoжeнo c 4 гoдини - дo 2033 г. Πpoeĸтът e дocтa cлoжeн, тъй ĸaтo вĸлючвa мнoжecтвo тyнeли, нaдлeзи и виaдyĸти и пpeминaвa пpeз гъcтo нaceлeни paйoни. Cтpoитeлнитe дeйнocти ce извъpшвaт нa 21 плoщaдĸи в 5 oĸpъгa, a в тяx ca aнгaжиpaни близo 2000 paбoтници. Bиcoĸocoĸpocтнaтa жп линия e изпpaвeнa пpeд мнoгo пpeдизвиĸaтeлcтвa, cвъpзaни c eĸoлoгичнoтo плaниpaнe, paзxoдитe, тexничecĸaтa cлoжнocт, гpaфиĸa и нaличнoтo финaнcиpaнe, c ĸoeтo дa бъдe зaвъpшeнa. Bъпpeĸи cилнaтa пoдĸpeпa нa гyбepнaтopa Джepи Бpayн, виcoĸocĸopocтнaтa линия e oбeĸт нa вce пo-ocтpи ĸpитиĸи oт cтpaнaтa нa peпyблиĸaнцитe в мecтния пapлaмeнт. \"Toвa e лyдocт. Bceĸи път, ĸoгaтo пoлyчим нoв oтчeт, ce иcĸaт пoвeчe пapи и пoвeчe вpeмe. Toвa e ĸaцa бeз дънo. B eдин мoмeнт тpябвa дa cлoжитe ĸpaй\", ĸaзa Πaт Бeйтc, лидep нa peпyблиĸaнцитe в щaтcĸия ceнaт. Двaмa oт нaй-гoлeмитe ĸpитици нa пpoeĸтa ca тexнoлoгичнитe пpeдпpиeмaчи Лapи Eлиcън и Илън Mъcĸ. Сподели:", "date": "2018.10.28", "title": "Високоскоростната жп линия между Лос Анджелис и Сан Франциско - пред провал"}
{"url": "https://pik.bg/%D1%86%D1%8A%D1%80%D0%BA%D0%B2%D0%B0-%D0%BD%D0%B0-%D0%B3%D1%80%D0%B5%D1%85%D0%B0-%D0%BD%D0%B0%D0%B4-3600-%D0%BD%D0%B5%D1%80%D0%B5%D1%88%D0%B5%D0%BD%D0%B8-%D1%81%D0%BB%D1%83%D1%87%D0%B0%D1%8F-%D0%BD%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news791835.html", "text": "Според списание \"Шпигел\", обвиненията са били заведени от прокуратурите във всички окръзи в 27-те епархии на църквата. \"Църквата няма право да възпрепятства наказателните действия срещу себе си\", пише в материала, като се цитират обвиненията, предава \"Новини.бг\". Наскоро излязлото изследване по темата, направено по поръчка на Епископската конференция на Католическата църква в Германия, е разкрило редица фактически индикации за престъпления, заявиха правни експерти, работещи за професора по право от Пасау Холм Пуцке. Те твърдят, че сега властите са длъжни да изземат църковните архиви и че изследването \"обосновава претърсването на всички епархии\". Според изследването между 1946 и 2014 г. общо 1670 католически духовници в Германия са упражнили сексуален тормоз над 3677 души - предимно млади момчета. Авторът на изследването Харалд Дресинг изразява мнение, че нежелание да се разследват подаваните жалби е причина за скандала, подобни на който имаше и в други страни по света като САЩ, Ирландия, Чили и Австралия. Председателят на Епископската конференция на Германската католическа църква Райнхард Маркс отговори на разкритията чрез обявяването на намерения за реформи, включително преразглеждане на даването от католическите свещеници на обет за безбрачие. Католическата църква в Германия се изправя пред наказателни дела за над 3600 нерешени случая на сексуален тормоз, съобщиха германските медии, цитирани от ДПА. Сподели:", "date": "2018.10.28", "title": "ЦЪРКВА НА ГРЕХА: Над 3600 нерешени случая на сексуален тормоз в Германия"}
{"url": "https://pik.bg/%D1%80%D0%B5%D1%88%D0%B0%D0%B2%D0%B0%D1%89-%D0%B8%D0%B7%D0%B1%D0%BE%D1%80-%D0%B3%D1%80%D1%83%D0%B7%D0%B8%D1%8F-%D0%B3%D0%BB%D0%B0%D1%81%D1%83%D0%B2%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news791836.html", "text": "В неделя грузинците ще направят избор какъв държавен глава искат, съобщава АФП, цитирана от Фокус. Според наблюдателите тези избори ще са решаваща проверка за управляващата партия, чието влияние намалява заради неспособността да се справи с бедността в страната. Надпреварата се води между бившия външен министър на Грузия Саломе Зурабишвили, подкрепяна от управляващата Партия „Пътят на Грузия“ и опозиционния лидер Григол Вашадзе, също бивш външен министър. Двамата имат почти равни шансове към президентския пост, според последните данни от социологическите поручвания на общественото мнение. Вашадзе се подкрепя от 10 опозиционни групи и от партията на бившия президент Махаил Сакашвили И двамата кандидати са със сходни външнополитически програми – да придвижат Грузия напред по пътя към пълноправно членство в Европейския съюз и НАТО. Досегашният президент на страната Гиорги Маргвелашвили отказа да се кандидатира за втори мандат. Над 3 милиона и половина грузинци имат право да участват в изборите, които ще бъдат наблюдавани от представители на Организацията за сигурност и сътрудничество в Европа. Сподели:", "date": "2018.10.28", "title": "РЕШАВАЩ ИЗБОР: Грузия гласува за президент"}
{"url": "https://pik.bg/%D1%81%D0%B0%D0%B3%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B0-%D1%80%D0%BE%D0%BA%D0%B0%D0%B4%D0%B0-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news791882.html", "text": "Ръководството на Манчестър Юнайтед за момента няма да пипа Жозе Моуриньо и да го уволнява, но се очаква през следващото лято да има промяна на мениджърския пост на тима, пише \"Гол\", позовавайки се на информация на \"Експрес\". Визира се, че обсъжданите имена са Антонио Конте, който е бивш наставник на Челси и в момента е без работа, както и треньорът на Ювентус Масимилиано Алегри към когото \"червените дяволи\" и преди имаха интерес. Големият проблем пред тима обаче е, че и двамата специалисти са силно желани от Реал (Мадрид) и са сред вариантите за наследник на Хулен Лопетеги, който се представя слабо начело на \"белия балет\" досега. При всички положения от Юнайтед са готови да плащат сериозни неустойки, ако се наложи, само и само да намерят правилният човек за мениджърския пост на отбора след края на сезона. Под ръководството на Жозе отборът изглежда, че рано загуби шансове да се бори за титлата, а освен това не се представя в най-добрата си светлина и в Шампионската лига. Сподели:", "date": "2018.10.28", "title": "Сагата продължава: Подготвят грандиозна рокада на \"Олд Трафорд\""}
{"url": "https://pik.bg/%D0%B2%D0%B8%D0%B6%D0%B4%D0%B0-%D1%81%D0%B5-%D0%BA%D1%80%D0%B0%D1%8F%D1%82-%D0%BD%D0%B0-%D1%81%D0%B0%D0%B3%D0%B0%D1%82%D0%B0-%D1%81%D1%8A%D1%81-%D0%B7%D0%BE%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news791833.html", "text": "На 28 януари догодина Върховният съд ще гледа делото за ОВОС за строителството на Зоологическата градина. След края на съдебното заседание се очаква обектът най-накрая да получи Акт 16. \"Това не спира работа по проекта, която се извършва и към момента\", поясни Тотев пред местния сайт \"Пловдив24\". Така например в момента се действа по получване на Акт 11, чака се и комисия по Акт 15 за трафопост към обекта. \"До януари ще работим активно и след делото ще чакаме Акт 16\", изрази своята надежда за благоприятен изход от ситуацията кметът. Сподели:", "date": "2018.10.28", "title": "Вижда се краят на сагата със зоологическата градина в Пловдив"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B7%D0%B5%D1%82%D1%8F%D1%82-%D0%BD%D0%B0-%D0%BA%D0%BE%D1%81%D1%82%D0%BE%D0%B2-%D1%81%D1%82%D0%B0%D0%BD%D0%B0-%D1%87%D0%B8%D1%81%D1%82%D0%B0%D1%87-news791887.html", "text": "Бившият зет на Иван Костов – Георги Христов, който бе щастливо женен за по-малката от двете му дъщери - Мина, е сменил амплоато на крупен бизнесмен, научи „Ретро“. Христов вече се занимава с почистване на обекти от всякакъв вид, но не върти лично парцала, а е основал агенция за чистота. От няколко години насам се говори, че откакто се развел с Мина Костова, Георги си навлякъл гнева на нейния баща, който направил всичко възможно, за да го спъне в бизнеса. Макар бившият зет на експремиера да не е коментирал темата, от отношенията с някогашната му съпруга става ясно, че помежду им има сериозно напрежение, а най-тежкото наказание, което бизнесменът понасял, било да вижда двамата си синове само веднъж годишно. В момента Мина и децата ѝ, които от няколко месеца живеят официално във Финландия, са на гости на Иван Костов. Вероятно двете момчета ще се възползват от визитата си у нас, за да се срещнат и с татко си, чиито функции вече са иззети от втория мъж на Мина. По-малката от двете дъщери на Костов се разведе с първия си съпруг Георги през 2010 г. след повече от 10 години брачно съжителство. Не след дълго икономистката срещнала по-младия от нея Асен Величков, който също имал син от предишна своя връзка. Двамата се събрали да живеят заедно с децата си на семейни начала, но работата на Асен била свързана с чести пътувания до Скандинавия. За да облекчат ежедневието си, Мина и мъжът ѝ решили да се преместят и установят във Финландия. В момента цялото семейство живеело в сравнително малкото градче Тампере, намиращо се в югозападните части на страната. Голямата дъщеря на Костов пък наскоро се върна в България след дългогодишно пребиваване в Италия заедно с мъжа си Алесандро и детето им. Сподели:", "date": "2018.10.28", "title": "САМО В ПИК И \"РЕТРО\"! Зетят на Костов стана чистач"}
{"url": "https://pik.bg/%D1%88%D0%B0%D1%88-%D0%BE%D1%82%D0%BA%D1%80%D0%B8%D0%B2%D0%B0%D1%82-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%B2-%D1%81%D0%B5%D0%BB%D0%BE-%D1%81-10-%D0%B6%D0%B8%D1%82%D0%B5%D0%BB%D0%B8-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D1%81%D0%BA%D0%BE-news791838.html", "text": "Четвърти паметник откриват в малкото кюстендилско село Полетинци с десетина постоянни жители, съобщи кметът Румен Алексов. За днес е насрочено тържественото откриване на монумента, който е висок около 1,50 м. На паметника, положен върху здрав бетонов фундамент, са изписани имената на 16 полетинчани, загинали през Първата и Втората Световни войни и Отечествената война, предава БНР. Първоначално местните събрали свои средства и така проектът стартирал. Строителна фирма от Кюстендил изляла бетоновата основа. Впоследствие от Военното министерство им отпуснали 1000 лева чрез общината в Кюстендил. До паметника са сложени и маса с две пейки, оформен е кът за сядане и за кратък отдих. Инициативата за монумента е на ветерани антифашисти от Полетинци, които са в напреднала възраст. Досега в селото, което се състои от напълно обезлюдени 12 махали, има три паметника, свързани с партизанското движение. Сподели:", "date": "2018.10.28", "title": "ШАШ: Откриват четвърти паметник в село с 10 жители в Кюстендилско"}
{"url": "https://pik.bg/%D1%81%D0%B5%D1%80%D0%B8%D0%BE%D0%B7%D0%B5%D0%BD-%D1%83%D1%81%D0%BF%D0%B5%D1%85-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%82%D0%B5%D0%BD%D0%B8%D1%81-news791863.html", "text": "Младата надежда на българския тенис - Адриан Андреев, спечели бронзовия медал на финалния \"Мастърс\" за юноши, който се провежда в китайския град Чънду и събира осемте най-добри младежи през годината, акцентира \"Новспорт\". В битката за третото място Андреев водеше с 6:3, 4:2, когато съперникът му Юго Гастон от Франция се отказа заради травма час и една минута след началото на срещата. Спорът за титлата противопоставя пък американеца Брендън Накашима и тайванеца Чун Цън. Сподели:", "date": "2018.10.28", "title": "Сериозен успех за българския тенис"}
{"url": "https://pik.bg/%D0%B3%D0%BD%D1%83%D1%81%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D0%BE%D0%BB%D0%BA%D0%BE%D0%B2%D0%BD%D0%B8%D0%BA-%D0%BE%D1%82-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D1%80%D0%BD%D0%BE-%D1%81-%D1%80%D0%BE%D0%B4%D0%BD%D0%B8%D0%BD%D1%81%D0%BA%D0%BE-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-news791831.html", "text": "Сътрудници на полицията в Калифорния са арестували 49-годишната Доун Джанини, съпруга на полковник от армията на САЩ. Както съобщава \"Сън\", причина за ареста е станало видео, на което жената блудства с малолетно момиченце, което е член на семейството. Жената е работила като преподавател в училище Woodside High School. Един от учениците й попаднал на порно видео в мрежата, на което разпознал учителката си. Той съобщил на училищното ръководство, а то сигнализирало в полицията. Предполага се, че видеото с гнусния сюжет е заснето през 2014 г. Джанини е била арестувана на 18 октомври и ще застане пред съда на 5 ноември. Сподели:", "date": "2018.10.28", "title": "ГНУСНО: Арестуваха жената на полковник от САЩ заради порно с роднинско момиченце"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BA%D0%B2%D0%BE-%D0%BE%D1%87%D0%B0%D0%BA%D0%B2%D0%B0-%D0%B7%D0%BE%D0%B4%D0%B8%D0%B8%D1%82%D0%B5-%D0%B2-%D0%BD%D0%B5%D0%B4%D0%B5%D0%BB%D1%8F---%D0%B2%D0%B8%D0%B6%D1%82%D0%B5-%D1%85%D0%BE%D1%80%D0%BE%D1%81%D0%BA%D0%BE%D0%BF%D0%B0-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-news791823.html", "text": "Днес ви е необходимо уединение, за да осмислите житейските си проблеми и начините за тяхното разрешаване. Бъдете внимателни зад волана, а най-добре е да не пътувате. Прибързаността ви вреди. Начинанията обмисляйте добре и не бързайте да пристъпвате към тяхната реализация. Не се проваляйте сами, заради факта, че не сте достатъчно инициативни и настойчиви и не стабилизирате постигнатото на работното си място. Денят е благоприятен за сключване на договори. Следобед имате възможността да реализирате ползотворни срещи с колеги. В този ден ви е трудно да осъществите нови запознанства на вашето работно място, а вечерта и с познати на вашите близки. За да преодолеете проблема трябва да сте гъвкави и приспособими. Стабилизирайте позициите си. Бъдете внимателни при изпълнение на задачите си на работното си място. Избягвайте новите запознанства. Ще реализирате без усилия изгодни търговски сделки и ще спечелите добри пари. Съгласете се да приемете подходящите и по ваше мнение печеливши допълнителни задачи. Не отказвайте помощ. Отдайте се изцяло на занимания с професионалните си задачи. Не проявявайте егоизма си и не се опитвайте да блеснете със знания пред по-знаещите от вас. Пазете се от прекалено вживяване в емоциите на хората около вас, защото вредите на себе си. Не се подвеждайте от оплакванията им и не им помагайте, ако не са ви помолили лично за това. Бъдете внимателни на работното си място, за да не усложните отношенията си с колегите и началниците си. Не провеждайте разговори и не разваляйте отношенията си с ръководството, за да не попречи на реализацията на плановете ви. Измислете вярната тактика на поведение и бъдете коректни в исканията си. Не бъдете алчни. Изпълнете поставената ви конкретна задача на работното място, ако искате да изявите възможностите си. Бъдете предпазливи и не избързвайте на работното място. Не провеждайте делови разговори с непознати. Няма да постигнете очаквания успех от тях, особено ако разговорът е свързан със съвместна работа. Дори и малките успехи на работното място ще ви заредят с необходимата доза оптимизъм, за да продължите уверено напред. Днес сте склонни да допуснете в живота си хора, които не го заслужават. Инатът ви ще попречи да ги прецените правилно и ще ви донесат много разочарования, ако не се владеете. Предпазвайте се от грешки, водещи до сериозни професионални проблеми. Очаквайте приходи. Стабилизирайте позициите си на работното място. Проявете настойчивост и вземете инициативата в свои ръце. Залогът за успех е във вашата откровеност към колегите и подчинените ви. Грешките на работното ви място, недоразуменията в отношенията и конфликтите в общуването с колегите ви, са породени от несъгласие с мнението им. Днес ви предстои тежък ден, заради трудности на работното място. Склонни сте да затънете в депресия, от която трудно ще излезете. Бъдете отговорни, умерени и въздържани. Не се захващайте с бизнес, свързан продажба на лекарствени средства. Очаквайте новина, заради проблем, свързан с неизпълнени обещания и задължения на работното място. Събитията се развиват по-различно от планираното от вас, но пък обратите ви носят полза. Необходима е предпазливост. Ако се готвите да пътувате, се предпазвайте от крадци и некоректни хора, които искат да ви оплетат в съвместен бизнес. Не се натоварвайте с много работа. Започнатите задачи задължително трябва да завършите до вечерта. Запазете спокойствие и не се ядосвайте. Обмисляйте спокойно всичко, което предприемате. Очаквайте неголеми приходи. В деловите си отношения сте убедителни и печелите доверието на околните. Сподели:", "date": "2018.10.28", "title": "САМО В ПИК! Какво очаква зодиите в неделя - вижте хороскопа на топ астроложката Алена"}
{"url": "https://pik.bg/%D0%B2-%D1%89%D1%83%D1%80%D0%BC-%D0%BA%D1%8A%D0%BC-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BC%D0%B5%D1%87%D1%82%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%BB%D0%B5%D0%B4%D0%B2%D0%B0-%D0%B7%D0%B0-%D0%BA%D0%BE%D0%B1%D1%80%D0%B0%D1%82%D0%B0-news791858.html", "text": "Мениджърът Ивайло Гоцев остана доволен от видяното в \"Арена Армеец\" при победата на Кубрат Пулев над Хюи Фюри. До няколко месеца Кобрата трябва да се бие отново. Много вероятно е новият мач на Пулев за световна титла да дойде след изиграването на още няколко срещи. Мечтата на Кубрат в спорта е България да има световен шампион при свръхтежките. Пред сегашният първенец на IBF Антъни Джошуа обаче предстоят много ангажименти на ринга, твърде възможен е и мега сблъсък с Дионтей Уайлдър или дори Тайсън Фюри за обединение на титли. \"Очакванията ни се оправдаха. Кубрат Пулев показа голямо подобрение на играта си, намира се във формата на живота си. Показа подобрена игра в защита. . Видяхте, че Мануел Чар беше тук и поиска среща с Кубрат. Благодаря на българската публика, че се завърна в залата. В последния му двубой сякаш тя беше загубила вяра в Кубрат и залата не беше така добре посетена\", коментира Гоцев. Той отправи и въпрос към представителя на IBF в София как ще се справи с агента на Джошуа Еди Хърн, за да уреди мач с Пулев, акцентира \"Спортал\". \"Преди година и половина имахме желание да срещнем Пулев и Джошуа, но Кубрат се контузи и мачът стана невъзможен. Сега наред е WBO, а след това идва IBF. Просто Джошуа има много задължения\", коментира представителят на IBF. Сподели:", "date": "2018.10.28", "title": "В щурм към голямата мечта: Ето какво следва за Кобрата"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B0%D1%82%D0%B0-%D0%B7%D0%B0-106-%D0%B0%D1%82%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BE%D1%82-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D0%B5%D1%82%D1%80%D0%B8%D1%87-news791845.html", "text": "Председателката на Народното събрание Цвета Караянчева и други народни представители ще участват в тържественото отбелязване на 106-ата годишнина от освобождението на Петрич. В 19:00 часа Караянчева и депутатите ще се включат в празничното шествие от сградата на община Петрич до централния градски площад. Цвета Караянчева ще приеме рапорта на командващия тържествената проверка, която ще започне в 19:30 часа. След това тя ще произнесе слово по повод годишнината от освобождението на града. Сподели:", "date": "2018.10.28", "title": "Цвета Караянчева ще участва в тържествата за 106-ата годишнина от освобождението на Петрич"}
{"url": "https://pik.bg/%D0%BF%D0%B0%D0%BA-%D0%BA%D1%80%D1%8A%D0%B2-%D0%BD%D0%B0-%D0%BF%D1%8A%D1%82%D1%8F-%D0%B1%D0%BC%D0%B2-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B4%D1%8A%D1%80%D0%B2%D0%BE-%D0%BA%D1%80%D0%B0%D0%B9-%D1%81%D0%BE%D1%84%D0%B8%D1%8F-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-news791885.html", "text": "Сигналът за инцидента е подаден в около 9:30 часа. Веднага на мястото са изпратени екипи на полицията, пожарната и Бърза помощ. Извършва се оглед. По случая е образувано досъдебно производство. Работата по установяване на причините за инцидента продължават. Лек автомобил БМВ е самокатастрофирал в дърво в село Лозен. Вследствие на удара водачът е починал на място, съобщават от пресцентъра на МВР. Сподели:", "date": "2018.10.28", "title": "ПАК КРЪВ НА ПЪТЯ: БМВ се заби в дърво край София, шофьорът загина на място"}
{"url": "https://pik.bg/%D1%81%D1%82%D0%B8%D1%85%D0%B8%D1%8F-%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%BA%D1%80%D0%B0%D0%B9-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D1%81%D1%82%D1%80%D1%83%D0%BF%D0%B5%D1%86-%D1%85%D0%BE%D1%80%D0%B0%D1%82%D0%B0-%D0%B8%D0%B7%D0%BA%D0%B0%D1%80%D0%B0%D1%85%D0%B0-%D0%B1%D0%B5%D0%B7%D1%81%D1%8A%D0%BD%D0%BD%D0%B0-%D0%BD%D0%BE%D1%89-news791844.html", "text": "Голям пожар бушува в гориста местност край врачанското село Струпец. Хората изкараха безсънна нощ, защото огънят е на няколкостотин метра от първите къщи. Хората се оплакват и от гъстия дим, който се стеле вече два дни над селото, съобщава Би Ти Ви. От вчера сутринта пожарникари дежурят над селото, но не гасят. Рискът и за техния живот е голям. Те обаче следят огънят да не стигне до къщите. От пожарната увериха, че при необходимост ще се мобилизира цялата налична техника, за да не стигне огъня до домовете на хората. Сподели:", "date": "2018.10.28", "title": "СТИХИЯ: Голям пожар край врачанското село Струпец, хората изкараха безсънна нощ"}
{"url": "https://pik.bg/%D0%B2%D0%B8%D0%B6%D1%82%D0%B5-%D0%B3%D0%B8-%D1%82%D0%B5%D0%B7%D0%B8-%D0%B4%D0%B2%D0%B0%D0%BC%D0%B0%D1%82%D0%B0-%D0%BF%D1%80%D0%B5%D1%82%D0%B0%D1%80%D0%B0%D1%88%D0%B8%D1%85%D0%B0-%D0%B6%D0%B8%D0%BB%D0%B8%D1%89%D0%B5-%D0%B2-%D1%81%D0%BE%D1%84%D0%B8%D1%8F-%D1%81%D0%BF%D0%B8%D0%BF%D0%B0%D1%85%D0%B0-%D0%B3%D0%B8-%D0%B7%D0%B0-%D0%B1%D1%80%D0%BE%D0%B5%D0%BD%D0%B8-%D1%87%D0%B0%D1%81%D0%BE%D0%B2%D0%B5-%D0%B2%D0%B8%D0%B4%D0%B5%D0%BE-news791847.html", "text": "Двама нагли софийски апаши претарашиха жилище, докато собствениците отсъствали. За това синализира в социалните мрежи потърпевшият Петър Демиров. Мъжът прилага видео от камерата в дома му, на което ясно се виждат лицата на наглеците. На ход е родната полиция. Ето какво сподели Петър Демиров: Приятелчета, вчера в 15 часа следобяд докато сме били извън жилището със семейството ми, двама тарикати са влезли и са преровили всичко да търсят ценности и пари, за щастие нищо не липсва, но факта че са отключили секретна брава без проблем ме навежда на мисълта, че са професионалисти. Камерата която съм инсталирал ги е заснела и лицата им са лесно разпознаваеми. Ще съм благодарен ако някой ги разпознае и си получат заслуженото. Ако някой има информация за тези двамата, моля да се свърже с мен или 2-ро РПУ гр. София. По-късно мъжът отбелязва: Благодаря за помощта на всички споделили! Намерихме ги! Добре познати са на 9-то РПУ! Следва обичайната процедура.. Сподели:", "date": "2018.10.28", "title": "ВИЖТЕ ГИ: Тези двамата претарашиха жилище в София! Спипаха ги за броени часове (ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B8-%D0%B1%D0%B0%D0%BD%D0%B5%D0%B2%D0%B8-%D1%81%D0%B5-%D1%85%D1%80%D0%B0%D0%BD%D0%B5%D0%BB%D0%B8-%D0%B2-%D0%BF%D0%BE%D1%81%D1%83%D0%B4%D0%B0-%D0%B7%D0%B0-112-%D0%B1%D0%BE%D0%BD%D0%B0---%D0%B5%D0%B2%D0%B3%D0%B5%D0%BD%D0%B8%D1%8F-%D1%81%D0%B8-%D0%B1%D1%8A%D1%80%D0%BA-news791574.html", "text": "Милионерското семейство Баневи, което както ПИК съобщи бе арестувано във връзка с разследване на спецпрокуратурата, свързано с дейността на приватизирания завод \"Полимери\" АД, е харчело с размах не само за скъпи автомобили, яхти, къщи и самолети. Огромни са били разходите на олигарсите дори са елементарни предмети от ежедневието им, като например прибори за хранени за по 3-4-цифрени суми. Така например, докато работниците в приватизираните от тях заводи месеци наред стояли без заплати, Евгения и Николай Баневи прахосвали пачки за сребърни вилици с частична позлата на френския бранд \"Кристофл\". Важено уточнение е, че фирмата има двувековна история, а с техните изделия са се хранели короновани особи. Баневи потрошили над 112 000 лева за вилици и лъжици, закупени с фактура уж за курорта им \"Русалка\". Най-евтини били лъжичките за еспресо - по 98 лева на бройка, като Баневи си закупили цели 30. Семейството напазарувала също 60 броя вилици и лъжици за по 320 лева парчето. Посудата в имението на милионерите в \"Бояна\" - чаши, чинии, фруктиери, кани за вода, пък били с логото на \"Версаче\" и на стойност около 20 хил. лева. При това Баневи ползвали и 4 хиляди намаление и така спестили някой лев за елитната посуда. Сподели:", "date": "2018.10.28", "title": "САМО В ПИК! Арестуваните милионери Баневи се хранели в посуда за 112 бона - Евгения си бъркала кафенцето с лъжичка за 100 лева"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE-news791893.html", "text": "Председателката на Народно събрание Цвета Караянчева изригна срещу президентството. Повод затова стана изказването на Румен Радев през седмицата, че Конституцията трябва да се промени и България да стане от парламентарна - президентска република. \"От началото на демократичните промени у нас България има петима законно избрани президенти. Една от особеностите на Конституцията ни е, че президентът се избира от всички граждани, а в същото време властта му е по-скоро церемониална. Сигурно в един момент на избрания това започва да му звучи несправедливо. Затова периодически посоченият от суверена държавен глава топва крака в басейна, наречен „Дайте да разширим президентските правомощия“, и размърдва пръсти, за да провери ка к ще се приемат трептенията, предизвикани от действията му. Досега не са се приемали добре, но това, естествено, не е закон, издялан върху камък – настроенията се променят понякога. Друго се питам. Дали някой от президентите, опипвали почвата за президентска република, са се запитвали дали щяха изобщо да бъдат избрани, ако въпросът пред суверена беше формулиран така: „Кой да управлява страната?“. Защото сега на всички ни е ясно – на всеки пет години гласуваме за фигура, която „олицетворява единството на нацията и представлява Република България в международните отношения“. Изискванията на суверена по този въпрос са едни. По въпроса за управлението – различни. Разбира се, винаги се намира някой недопрочел, който чака на президента да му вдигне пенсията или да разследва кемтрейлса. Но мнозинството български граждани са наясно на кого каква роля отреждат. Та като стане дума как българската политическа класа се е провалила и затова отнякъде е готов да се спусне спасител, чиито сътрудници са прочели книгата „Защо нациите се провалят“…\", написа Цвета Караянчева. Сподели:", "date": "2018.10.28", "title": "ПЪРВО В ПИК: Караянчева изригна за президентството"}
{"url": "https://pik.bg/%D0%B8%D0%BD%D1%84%D0%BE%D1%80%D0%BC%D0%B8%D1%80%D0%B0%D1%82-%D0%B4%D0%B0%D0%BC%D0%B0%D1%81%D0%BA-%D1%81%D0%B0-%D0%B2%D0%B0%D0%B6%D0%BD%D0%B8%D1%82%D0%B5-%D1%80%D0%B5%D1%88%D0%B5%D0%BD%D0%B8%D1%8F-%D0%B2%D0%B7%D0%B5%D1%82%D0%B8-%D0%BF%D1%80%D0%B8-%D0%B5%D1%80%D0%B4%D0%BE%D0%B3%D0%B0%D0%BD-news791811.html", "text": "РИА Новости Сирийското ръководство ще бъде информирано за резултатите от четиристранната среща на върха в Истанбул, съобщава , като се позовава на Дмитрий Песков, прессекретарят на руския президент. \"Всичко е написано в общото изявление. Освен това и сирийското ръководство ще бъде информирано“, е казал Песков, отговаряйки на репортерски въпрос. Сподели:", "date": "2018.10.28", "title": "Информират Дамаск са важните решения взети при Ердоган"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D0%B7%D0%BE%D0%B2%D0%B5-%D0%B7%D0%B0-%D0%BC%D0%B8%D1%80-%D0%B2-%D0%B8%D0%B4%D0%BB%D0%B8%D0%B1-news791805.html", "text": "Лидерите на Турция, Германия, Русия и Франция трябва да запазят спирането на огъня в Идлиб в дългосрочен план, е обявил на пресконференцията след края на срещата в Истанбул германският канцлер, информира руската агенция РИА Новости. \"Ние сме задължени да направим всичко възможно, за да не се стига до нови хуманитарни катастрофи. Добрата новина е, че след 17 септември Турция и Русия успешно съгласуват усилията си за прекъсване на огъня в Идлиб. Днес всички заедно поехме отговорността то да прерасне в постоянно и дългосрочно примирие“, е казала Ангела Меркел. На общата пресконференция в събота френският президент е призовал Русия, като главен съюзник на сирийския режим, да упражни „съвсем ясен натиск“ върху Дамаск, съобщава и френската AFP. Сподели:", "date": "2018.10.28", "title": "Меркел зове за мир в Идлиб"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B8%D1%81%D0%BA%D1%80%D0%B5%D0%BD-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D0%B7%D0%B0%D0%BC-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B2%D0%BC%D1%80%D0%BE-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B8%D0%BC-%D0%B5-%D0%B4%D0%BE%D0%B1%D1%80%D0%B5-news791709.html", "text": "- - Да, Русе е градът, с който винаги ще бъда свързан. Продължавам да живея там и всяка седмица пътувам, защото там са двете ми дъщери и съпругата ми. Не мога да си представя живота и без реката. Преди моето поколение през ден децата са преплували до Румъния. Нас ни завари режим на ред и охрана по границата. Къпали сме се в разрешена зона от централния плаж и на остров Люляка. - Не смятам, че детството ми е било с нещо по-различно от това на останалите деца. Роден съм 1972 г. Това е, както се казва, зрелият соц. Живеехме три поколения с баба ми и дядо ми в къща на малка, тиха уличка в центъра. Играехме навън и в училищния двор, докато не ни свирнат за храна. Коли минаваха на час по една. Бил съм и чавдарче, и пионерче, и през комсомола съм минал. Бях много четящо и безпроблемно дете. Винаги съм бил отличник. Майка ми Добринка почина много рано, а баща ми Васил е строителен техник. Никога не съм им създавал проблеми, а и те ми имаха доверие. Имах приятели пънкари. За тях беше по-трудно, защото трябваше да ходят късо подстригани. Тъкмо да започнем да учим идеологически дисциплини, дойдоха промените. - Разбира се, че имаше купони. Основно се ходеше в „Копривец“ и в „Дунавия“ – това бяха две големи консервни предприятия. Бяхме 16-17-годишни и работата не ни притесняваше. Беше повод да излезем от къщи и да демонстрираме независимост. - Не, комуникацията с Румъния е била винаги много слаба. Само в края на социализма взеха да нахлуват доста амбулантни търговци. - Преживявал съм ги, разбира се. Русе беше непрекъснато обгазяван. Имам незабравим спомен как вървя по улиците и сълзите се стичат от очите ми, защото този газ поразяваше точно тях и белите дробове. Много мои приятели се изселиха от Русе с родителите си заради здравословни проблеми. Беше 1988 г. Навършват се 30 години от тези първи екопротести. Заедно с финансовото министерство и русенски общественици готвим изложба от онова време, която ще гостува в парламента. Уникалното е, че тогава хората се самоорганизират, без да имат политически и партийни аспирации. Просто защитават правото на града да живее. - Тъй като баща ми е строителен техник, започнах да уча в математическата гимназия. Там изкарах 7. и 8. клас. Не се чувствах обаче най-добрия математик, а и от презумпцията, че трябва да имаш някаква професия, баща ми ме подтикна да отида в строителния техникум. Завърших го и беше логично да следвам строително инженерство. Правото дойде доста по-късно. Завърших го 2014 г., защото през целия си живот се сблъсквам със законодателството. - Никой не ме е канил. Стана с първите дни на демокрацията. Винаги съм бил патриот. Националното винаги ми е било двигател. През 1990-а имаше бум на януарски протести, ръководени от Общонародния комитет за защита на националните интереси във връзка с концепцията за преименуването. Бяха върнати турско-арабските имена. Имаше заплаха за националната идентичност и стабилността на нацията. Бях един от участниците в тези протести. Във ВМРО влязох вече като студент – 1996 г. - Да, той също е от Русе. Естествено се получиха нещата. Познавам се с него от 1993 г. пак във връзка с общи действия. - Те трябва да кажат защо не са ме припознали. Когато аз се появих на политическия терен в Русе, ВМРО беше една скромна организация – десетина мои приятели. Тогава се създадохме като политическо движение. Преди това на базата на ОФ имаше едно македонско културно-просветно дружество – предимно изселници от Пиринския край. Естествено беше да се насочим към местната политика. Затова през 1999 г. станах общински съветник и такъв бях цели 15 години. Групата ми растеше. Два пъти ме избираха за председател на Общинския съвет. След едно от тези председателствания бях номиниран от група изявени в своите области граждани за кандидат за кмет. Така се оказах на тепиха. За разлика от другите кандидати, нямах голяма партия зад гърба си. Когато си от БСП или ГЕРБ, е ясно, че тръгваш с 15 или 20 процента актив. Формациите, които ме подкрепяха тогава, сумарно едва ли биха събрали и 5 на сто, а взехме 20. А на втори тур - над 45 процента, което си беше добър резултат. Но ГЕРБ тогава бяха на върха на силата си. Не е голямата драма в живота ми, че не седнах в кметския стол. - Винаги съм готов да дам каквото мога от себе си за развитието на моя град. Дали точно аз ще бъда кандидатът на тези избори, е нещо, което предстои да се види, но със сигурност ще направим така, че Русе да може да избира измежду качествени хора от гладна точка на нас, Патриотите. - Локалното и глобалното позициониране нямат нищо общо. Примерно причината аз да бъда с втори резултат в два поредни избора за кмет на Русе е това, че ГЕРБ и БСП са в една постоянна коалиция на местно ниво. Те управляват града заедно от 2009 г. Откакто овладяха националната власт. Затова беше нормално хората да търсят алтернатива на двете лица на едно и също нещо. - На всички ни е най-добре да бъдем опозиция и да говорим само хубави неща, да обещаваме всичко на всички, защото не ние сме хората, които трябва да ги дадем. В случая избирателят реши така, че ако искаме да има стабилност в държавата, трябва да има конфигурация ГЕРБ и „Обединени патриоти”. Доколкото можем, отговорно се отнасяме към ситуацията, защото би било безумие всяка година или на всеки две години да се правят избори и да се възпроизвежда, общо взето, един и също модел на управление. Двете неща не са свързани. Патриотите в Общинския съвет на Русе са най-яростната, но аргументирана опозиция на настоящото управление. Това, че подкрепяме ГЕРБ, не означава, че трябва да подкрепяме всеки кмет на ГЕРБ. - И двамата със съпругата ми Христина сме строителни инженери. Запознахме се във ВИАС. Тя беше две години след мен. От Хасково е. Родителите ѝ я бяха нарочили да става софиянка. Майка ѝ и баща ѝ ѝ бяха купили жилище в София, та като завърши, да остане и да живее в столицата. Ама взе че ѝ хрумна да дойде в Русе на гости при мен. Така и остана – вече 17 години. Имаме две дъщери – Велислава и Дария. Голямата навърши 16 години. Много е активна в един театрален състав „Артистисимо“. На практика от четири или пет години това е смисълът на живота ѝ. Правят постановки, ходят по фестивали. От тази година даже се премести в училище по изкуствата с такъв профил, актьорски. Разбира се, освен НАТФИЗ друго не ѝ е в главата като вариант за кандидатстване. Малката си има друга страст. Тя пък от 9-годишна е маниакален привърженик на конния спорт. По-често е в конната база, отколкото вкъщи. Има своите успехи на състезания. Преди няколко седмици спечели второ място на републиканското първенство във Варна. - Няма собствен кон. Язди кон на клуба. Конят ѝ се казва Сантяго. Голямата ѝ мечта е Сантяго да си стане неин. Дай боже, някой ден Дядо Коледа да ѝ го донесе. Покрай нейната езда майка ѝ също се запали от конния спорт. И даже ще учи за преподавател. Записала се е вече. - О, по домашните любимци сме много силни. В различни периоди на подем сме стигали до няколко кучета, чинчили, котки, хамстери… Разбира се, рибки, костенурки. Имахме и заек. Докарвали сме ги до 7 различни вида животни. Сега са останали хамстерът, кучетата и котките. - Обикновено децата казват: „Ние ще се грижим, няма да има никакви проблеми!“. Нали се сещате какво се получава след това. - Да, слушам музика, чета книги. Даже пиша книги. Имам издаден един роман. Вдъхновиха ме моите деца. Трябваше да бъде българският отговор на „Хари Потър“. Това беше любимата книга на Велислава. Беше на 8 години. Моята книга се казва „Черният гмурец“. Издадох я 2013 г. Идеята беше да представя българските митологични персонажи в един фентъзи сюжет. И според мен, а и според тия, които я прочетоха, се получи доста прилична книга. Стана малко голяма като обем и плаши децата, но пък като наберат инерция, не усещат как я прочитат. Не беше много лесно да я напиша, защото Велислава си поръча главният герой да е магьосник като Хари Потър, но да е момиче, а Дария искаше зайче магьосник. - Да, готвя. Обичам. Правя традиционни неща. Естествено, един път седмично. Когато се прибера в Русе или в село Червена вода, където обикновено караме уикендите с децата. Имаме скромна вила там. - Дивечов кебап – с два или три вида дивечово месо го правя. - Да, ловец съм, но не много последователен. По-скоро съм планинар. Задължително всяко лято ходим по маршрути през хижите. Тази година бяхме в Пирин, на хижа „Безбог“. Обходихме този район с моите дъщери, със сестра ми и племенниците. Увличам се и по събирането на стари оръжия и носии. Заедно с моя колега и приятел Галин Григоров, който сега е областен управител на Русе, станахме инициатори на един ежегоден събор, посветен на Червеноводската чета. По време на Старозагорското въстание тя се е опитала да повдигне народа и в нашия край. Събираме по над 4000 души. Хората идват с носии и старинни оръжия. Стреля се много, включително и с черешово топче. Част от нещата са реплики. Имам една автентична манлихера, другото са възстановки. Свързваме се с майстори оръжейници. Тази година се бях посветил да уча малки деца, 4-5-годишни, да стрелят с предно пълнещ се пищов. Обучих поне 50 деца. Всяка година в навечерието на Априлското въстание правим и велопоход от Русе до Гюргево, до мястото, където е взето решението за избухване на революцията. Събират се стотици хора – 200-300 души. Сподели:", "date": "2018.10.28", "title": "САМО В ПИК И \"РЕТРО\"! Депутатът Искрен Веселинов, зам.-председател на ВМРО: На всички им е добре да са опозиция, не може да има през година избори (УНИКАЛНА ГАЛЕРИЯ)"}
{"url": "https://pik.bg/46-%D0%B3%D0%BE%D0%B4%D0%B8%D1%88%D0%B5%D0%BD-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D0%B5-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%B2-%D0%BF%D0%B8%D1%82%D1%81%D1%82%D0%B1%D1%8A%D1%80%D0%B3-news791808.html", "text": "Местната медия Кей Ди Кей Ей описа стрелеца като брадат бял мъж със здраво телосложение. Нападателят публикувал антисемитски послания в дясната социална мрежа Gab непосредствено преди атаката. \"ХИАС иска да вкара в САЩ нашественици, които да убиват нашия народ. Не мога да гледам отстрани как моят народ бива избиван. Гледайте, Влизам\", написа Бауърс часове преди престъплението. Той е визирал американска еврейска организация, която оказва помощ на бежанци. Иванка Тръмп, дъщерята на президента на САЩ Доналд Тръмп, осъди атаката, предаде Франс прес. Америка е \"по-силна\" от действията на един извратен антисемит сектант\", написа тя в Туитър. Иванка Тръмп, която прие юдаизма, призова всички добри американци да се държат редом до еврейския народ, за да се противопоставят на терористичните актове и да споделят своя ужас, отвращение и възмущение след масовото убийство в Питсбърг. \"Ние трябва да се обединим срещу омразата и Злото\", заключи тя, цитирана от БТА. Не мога да гледам отстрани как моят народ бива избиван, това написа Робърт Бауърс, на 46 години, който бе идентифициран като извършител на атаката в синагогата в американския град Питсбърг, щата Пенсилвания, съобщи телевизия Си Ен Ен. Сподели:", "date": "2018.10.28", "title": "46-годишен американец е нападателят в Питстбърг"}
{"url": "https://pik.bg/%D1%80%D1%83%D0%BC%D0%B5%D0%BD-%D0%B3%D0%B5%D1%87%D0%B5%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%B0-%D0%BA%D0%B0%D0%B6%D0%B5-%D0%B7%D0%B0%D1%89%D0%BE-%D0%BF%D1%80%D0%B0%D1%89%D0%B0-%D0%B5%D1%81%D0%B5%D0%BC%D0%B5%D1%81%D0%B8-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-news791498.html", "text": "Депутатът проф. Румен Гечев е от 50-те знакови имена на социалисти и членове на Националния съвет на БСП, които атакуваха решението на Изпълнителното бюро да замени главния редактор на партийния вестник „Дума“ Таня Джаджева с Йордан Мичев. Документът бе подготвен от евродепутата Георги Пирински и журналистката Велислава Дърева. Сред положилите подписа си са още бившият председател Михаил Миков, Красимир Янков, Костадин Паскалев, Дора Янкова, Георги Гергов, Румен Овчаров, Атанас Мерджанов, Ангел Найденов, Георги Божинов, Петър Мутафчиев. Същевременно в БСП гръмнаха поредица от скандали: Напускането на пленарната зала, за да се представя „Визия за България“ сред народа, есемес гейтът на Корнелия Нинова, 43-те милиона от ГЕРБ за „дупката“ на Георги Гергов във Варна, 23-те млн. на проф. Георги Михайлов като шеф на софийската хематология. - Това е човешка реакция.  БСП е социална партия и няма нищо по-естествено от това една лява партия да защитава интересите на по-бедните, по-онеправданите и разбира се - на майките. Още повече, че демографският проблем е изключително остър в България. Но в случая по-скоро става дума за човещина. - Мисля, че премиерът Борисов трябва да говори. Той препраща личните си есемеси и той мълчи досега. Ако обича, да каже какви са тези есемеси и защо ги праща на Корнелия Нинова. И дали така праща личните си есемеси на всички. Той може да каже от кого е получавал и на кого е пращал. - Тя знае, но, първо, знае Борисов. Изпращачът на есемеси е Бойко Борисов. Премиерът дължи обяснение на обществото защо препраща личните си есемеси, с каква цел и с какви очаквания. Въпросът е към него, той е източникът, а след това към получателите. Той дължи отговор от кого са есемесите и защо ги препраща. - Не бих си позволил по никакъв начин да коментирам сделка, чиито параметри не познавам. Това, което знам, е, че парите са дадени отново от премиера. И г-н Борисов трябва да отговори на въпроса какъв е общественият интерес, как е приета сумата от 43 млн., тъй като 43 млн. е сума, която е приета от продавача, и от купувача. Трябва продавачът или купувачът да обясни. Очевидно е, че купувачът е съгласен. Това са община Варна и правителството на ГЕРБ, което е превело парите. И г-н Борисов трябва да обясни на българската общественост защо той плаща 43 млн. Той плаща с нашите пари. Сигурно има някаква сериозна причина. - Гергов като всеки търговец си продава стоката. Нито го защитавам, нито го обяснявам. Това не е моя работа, аз съм народен представител. Не съм нито продавач, нито купувач. Може би е правилно, аз не знам. - Това е най-сериозната тема. Системата ни на здравеопазване е в катастрофа. 10 години правителствата на ГЕРБ нищо не правят за здравеопазването. От това, което е наследило, правителството вече налива два-три пъти повече пари в милиарди – 4 милиарда вече станаха от бюджета и гражданите. Това са наши пари. Експертите казват, че още толкова пари излизат от джоба на българите под масата. Общо 8 млрд. без никакъв ефект. Такава античовешка система няма никъде в Европа. Вотът чисто аритметически, само с гласуване, няма да мине, но той нанася удар върху управляващите, които са в агония. В агония е и малката коалиция. В агония е ГЕРБ като противопоставяне на Цветанов и Борисов. Цялата коалиция се тресе и е истинско чудо, че още не се е сринала. Това не може да продължава дълго. - Това не е никаква агония. Това са демократични процеси в БСП. Ние искаме вътрешно-партийно да си обсъждаме проблеми, чието решаване би довело до подобряване позициите на партията. Ние сме партия на 130 години. На терена сме, защото имаме обществена подкрепа. Никакви агонии, искаме да си подобрим резултата на предстоящите предсрочни парламентарни избори. - Партийните проблеми за лидера на една партия са проблеми на самата партия. Обсъждаме си ги в партията. Аз съм подписал писмото. То е до Изпълнителното бюро, не до медиите. Каквото имам да кажа, ще си го кажа на пленума. Решаването на този проблем със сигурност ще укрепи партията. Критиците ни въобще да не се надяват на някакви негативни резултати. Сподели:", "date": "2018.10.28", "title": "Румен Гечев пред ПИК и \"Ретро\": Борисов да каже защо праща есемеси на Нинова"}
{"url": "https://pik.bg/%D0%BF%D1%83%D1%82%D0%B8%D0%BD-%D0%BC%D0%B5%D1%80%D0%BA%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D0%BE%D0%BE%D0%BD-%D0%B7%D0%B0-%D1%81%D0%B8%D1%80%D0%B8%D1%8F-news791822.html", "text": "Лидерите на Турция, Франция, Русия и Германия призоваха ООН и международната общност да увеличат помощта си за Сирия, информира руската агенция РИА Новости, като цитира общото комюнике на четирите държави след срещата на върха в Истанбул. \"(Лидерите на страните) подчертават необходимостта да се осигури бърз, безопасен и безпрепятствен достъп на хуманитарните организации по цялата територия на Сирия и незабавна хуманитарна помощ за всички нуждаещи се, за да се облекчат страданията на сирийския народ“, се казва в документа. В него се отбелязва също, че „в тази връзка лидерите на четирите държави призовават международната общност, и в частност ООН и нейните хуманитарни организации, да увеличат помощта си за Сирия“. Турция, Франция, Русия и Германия са потвърдили подкрепата си за суверенитета на арабската държава. Сподели:", "date": "2018.10.28", "title": "Путин, Меркел, Макрон и Ердоган с призив към ООН за Сирия"}
{"url": "https://pik.bg/%D0%B3%D0%BE%D0%B4%D0%B5%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%85%D0%B0%D1%88%D0%BE%D0%B3%D0%B8-%D0%B8%D1%81%D0%BA%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82-news791809.html", "text": "Годеницата на убития саудитски журналист Джамал Хашоги проговори в първо телевизионно интервю след неговото изчезване. Хатидже Дженгиз призова всички виновни за смъртта на любимия ѝ да бъдат наказани. В онзи фатален 2-ри октомври тя го чака пред сградата на саудитското консулство в Истанбул. Днес Хатидже Днегиз си спомня с болка за съмненията, които е изпитвал годеникът ѝ и за надеждата му, че в Турция е в безопасност и че ако има проблем, той ще бъде бързо разрешен. \"Не съм сигурна, че мислеше за арест, но се притесняваше, че е възможно да го разпитват или да го помолят да се върне в Саудитска Арабия. Или дори да го принудят да замине – нещо, което той не искаше\", споделя тя. От убийството до днес никой от саудитските власти не се е свързал с Хатидже. Тя настоява за наказания за всички виновни – от най-ниското до най-високото ниво. По-рано американският президент покани Хатидже в САЩ. Туркинята обаче е категорична, че няма намерение да заминава отвъд Океана. Според нея комуникацията на Белия дом е неискрена, съобщава Bulgaria ON AIR. В завещанието си Джамал Хашоги пише, че иска да бъде погребан в свещения за мюсюлманите саудитски град Медина. И досега обаче тялото му не е открито. Сподели:", "date": "2018.10.28", "title": "Годеницата на Хашоги иска справедливост"}
{"url": "https://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B7%D0%B8%D0%BC%D0%BD%D0%B8%D0%BD%D0%B0%D1%82%D0%B0-%D0%B3%D1%8A%D0%BB%D1%82%D0%B0-%D0%BF%D0%BE-3-%D1%81%D1%82%D0%BE%D1%82%D0%B0%D1%87%D0%BA%D0%B8-news791806.html", "text": "Над половин минимална заплата, или към 300 лв., бихме изхарчили, решим ли да затворим зимнина. Сумата би ни стигнала за около 200 буркана - краставички, печени чушки, мешани туршии, домати, лютеница, компоти и сладко. Изгодата е най-голяма и можем да минем много по-тънко, ако ползваме плодове или зеленчуци собствено производство. По сергиите господства вносният зарзават. Най-много бихме икономисали от затварянето в буркани на мешаните салати и краставичките. В момента по пазарите все още може да се намери бяло зеле по 50-60 ст. килото и моркови на същата цена. Така най-простата мешана салата от тези 2 зеленчука би ни излязла не повече от левче за буркан. По суперите подобна опаковка се предлага над 2,50 за една бройка. Сподели:", "date": "2018.10.28", "title": "Проучване! Зимнината гълта по 3 стотачки"}
{"url": "https://pik.bg/%D0%BF%D0%BE%D0%B4%D0%BC%D0%BE%D0%BB%D0%BD%D0%B0-%D0%B7%D0%B0%D0%B2%D0%B5%D1%80%D0%B0-%D0%B4%D0%BF%D1%81-%D0%B8-%D0%B1%D1%81%D0%BF-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0-%D0%B4%D0%B0-%D0%BF%D0%B0%D0%B4%D0%BD%D0%B5-%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-news791854.html", "text": "БСП и ДПС са се договорили за общи действия срещу правителството на Бойко Борисов. Двете партии са решили да блокират работата на парламента до оставката на вицепремиера Валери Симеонов. Формалната причина за атаката е репликата му за протестиращите майки с уж болните деца с увреждания. Симеонов вече няколко пъти каза, че няма намерение да подава оставка. Премиерът пък обяви, че не може да отстрани заместника си, защото правителството ще падне. На заседанието на Централния съвет на ДПС в петък, формалният председател Мустафа Карадайъ с неповторимия си изказ, заяви, че ще се предприемат „тактически бойкот и спешни действия срещу правителството“ на ГЕРБ и „Обединени патриоти“. Намекът му е повече от ясен, защото кворумът в Народното събрание вече зависи от ДПС, съобщава \"Миг.нюз\". БСП напусна парламента след еднолично решение на Корнелия Нинова, за да се „среща с народа“. ДПС и БСП са се договорили за съвместни действия, но социалистите не искат да афишират особено много общи действия с движението, заради имиджовите проблеми, които си навличат. От началото на октомври ГЕРБ и Обединените патриоти, дори с подкрепата на „Воля“, не успяват да съберат необходимите 121 народни представители в зала в началото на пленарния ден. Ето защо кворумът се прави от ДПС и БСП, като последващите гласувания понякога показват също, че движението и социалистите се оттеглят от пленарната зала и оставят мнозинството да си работи при по-нисък кворум, но след като вече са помогнали за старта на работата на парламента. Поведението от страна на мнозинството е трудно обяснимо, защото през 2013 г. именно лидерът на ГЕРБ Бойко Борисов спря партията и от регистрация в пленарна зала и обяви: „Кворумът е задължение на управляващите – на тези, които искат да управляват“. Думите му пък бяха напомняни няколко пъти от началото на новия политически сезон и от лидера на БСП Корнелия Нинова, и от председателя на ДПС Мустафа Карадайъ, които на няколко пъти провалиха парламентарните дни. Неотдавна движението дори успя да договори с ГЕРБ отпадане на законопроекти в името на регистрацията им в парламента. Сподели:", "date": "2018.10.28", "title": "ПОДМОЛНА ЗАВЕРА: ДПС и БСП се разбраха: Блокират парламента, за да падне кабинетът \"Борисов\""}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B0%D0%BD%D0%B4%D1%80%D0%B5%D0%B0-%D0%BD%D0%B0%D1%81%D0%BE%D0%BB%D0%B8-%D0%B7%D0%B4%D1%80%D0%B0%D0%B2%D0%BE-%D0%BC%D0%B8%D1%80%D0%B0-%D0%B4%D0%BE%D0%B1%D1%80%D0%B5%D0%B2%D0%B0---%D0%B2%D0%BE%D0%B4%D0%B5%D1%89%D0%B0%D1%82%D0%B0-%D1%86%D0%B8%D0%B2%D1%80%D0%B8-%D0%BD%D0%B0-%D0%BE%D0%B1%D0%B8%D0%B4%D0%B8%D1%82%D0%B5-%D0%BD%D0%B0-%D0%BA%D1%83%D0%BB%D0%B0%D0%B3%D0%B8%D0%BD-%D0%B0-%D0%BF%D0%BE%D1%81%D0%BB%D0%B5-%D0%B7-news791649.html", "text": "Фолк певицата Андреа завря в миша дупка водещата Мира Добрева, заради отношението й към Ваня Костова в последните дни. Журналистката от БНТ набеди певицата във вещерство \"Мира, видях как плачеше след епитетите на Кулагин, но това не ти попречи да лепнеш грозни епитети към 60-годишна жена и да я накараш да плаче по същия начин. Е, хората сме понякога еднакви, дори не се усещаме. И живеем в собствената си проекция за случващото се около нас, която очевидно е дело на фантазиите ни!\", изригна по адрес на водещата Андреа. Блондинката бе запитана от свой фен на стори в \"Инстаграм\" дали влиза в \"Биг Брадър Ол Старс\", макар че досега не е участвала в риалити проекти. Андреа отговори отрицателно на въпроса, но се възползва от възможността да изрази мнението си относно случващото се в Къщата. \"Как може да нямате отношение към една жена, постигнала толкова много. Самия факт, че не уважавате възрастта й, показва самото ви възпитание. Благодаря ти, Господи, че имам родители, които са ме научили как трябва да се отнасям към абсолютно всички хора\", допълни по темата Андреа. Сподели:", "date": "2018.10.28", "title": "СКАНДАЛ: Андреа насоли здраво Мира Добрева - водещата циври на обидите на Кулагин, а после засипа Ваня Костова с грозни епитети"}
{"url": "https://pik.bg/%D0%BF%D1%80%D0%B5%D0%B4%D0%B8-%D0%B1%D0%B8%D1%82%D0%BA%D0%B0%D1%82%D0%B0-%D0%BD%D0%B0-%D1%82%D0%B8%D1%87%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news791860.html", "text": "Левски ще бъде без крилото Паулиньо и атакуващия халф Богдан Вашчук за осминафинала от Купата на България срещу Черно море. Сблъсъкът е в сряда, 31 октомври, от 16:00 часа във Варна. Победителят, който ще се класира за четвъртфиналите през февруари следващата година, ще бъде определен в един мач. Отсъствието на Паулиньо и Вашчук ще е сериозен удар по треньора Славиша Стоянович, тъй като отново опциите в предни позиции на наставника ще бъдат малко на брой. Двамата се контузиха по време на домакинството на Славия, което бе спечелено с 2:0. Тогава Паулиньо започна срещата с проблеми в областта на адукторите и остана на терена до почивката. Той бе заменен именно от Вашчук, който също получи травма. Лекарският щаб не успя да ги вдигне по време на паузата в първенството и те пропуснаха визитата на Лудогорец (1:2) и домакинството на Верея (7:0). Стоянович ще трябва да се оправя без тях и срещу Черно море. \"Положението с тях е тежко. Само Буш евентуално може да бъде на линия за мача, но за това ще се мисли, когато срещата наближи. Румънецът започва тренировки наравно със съотборниците му\", заявяват от щаба на \"сините\" пред \"Тема спорт\". През този сезон Паулиньо е преследван от контузии. Той получи такава още по време на подготовката и това му попречи да вземе участие в летните контроли и той пропусна старта на сезона. След това се травмира и по време на домакинството на Черно море. Затова и бразилецът има едва 7 двубоя в Първа лига, като само в 3 от тях е бил титуляр. Той все още не е отбелязал гол, като пропусна дузпа срещу Витоша Б (4:1). Вашчук има 4 двубоя за първенство и един за купата. Той играе като преотстъпен от Рига и до Нова година Левски трябва да реши дали да откупи правата му. Серджиу Буш също дълго време лекува травма. През кампанията румънецът е в слаба форма и в 5 шампионатни двубоя все още няма гол. Сподели:", "date": "2018.10.28", "title": "Преди битката на \"Тича\": Проблеми при \"сините\""}
{"url": "https://pik.bg/%D1%80%D0%B0%D0%B7%D0%B1%D0%B8-%D1%81%D0%B5-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D1%8A%D1%82-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D0%BD%D0%B0-%D0%BB%D0%B5%D1%81%D1%82%D1%8A%D1%80-%D0%BD%D0%B5-%D1%81%D0%B5-%D0%B7%D0%BD%D0%B0%D0%B5-%D0%B4%D0%B0%D0%BB%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D0%B5-%D0%B1%D0%B8%D0%BB-%D0%BD%D0%B0-%D0%B1%D0%BE%D1%80%D0%B4%D0%B0-news791881.html", "text": "Личният хеликоптер на собственика на \"Лестър\" - Вишай Сривадханапрабане, се разби и изгоря в близост до стадиона на тима \"Кингс пауър\". Инцидентът се случи след мача на отбора срещу \"Уест Хем\", завършил 1:1. Хеликоптерът е излетял след срещата от стадиона, но е изгубил височина и е паднал на паркинг в близост до съоръжението, съобщава Би Ти Ви. Позовавайки се на различни източници, английските медии публикуват противоречива информация дали самият Сривадханапрабане е бил на борда. Би Би Си твърди, че шефът на \"лисиците\" е загинал, а информациите на изданието са от близък до семейството му. Официално изявление от страна на властите в Англия обаче все още няма. Вратарят на \"Лестър\" Каспер Шмайхел е бил сред първите, които са приближили мястото на катастрофата. Пристигналите на място пожарникари са потушили пожара за 20 минути. На борда на разбития хеликоптер със сигурност не са били вицепрезидентът на клуба Аяват Сривадханапрабане и директорът Джон Ръдкин. Семейство Сривадханапрабане притежава клуба от лятото на 2010 г., а през 2016 г. \"лисиците\" станаха шампиони на Англия. Сподели:", "date": "2018.10.28", "title": "Разби се хеликоптерът на собственика на \"Лестър\", не се знае дали бизнесменът е бил на борда"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BA%D0%B8%D1%82%D0%B0%D0%B9%D1%86%D0%B8%D1%82%D0%B5-%D1%81%D1%82%D1%80%D0%BE%D1%8F%D1%82-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%B0-%D0%BB%D1%83%D0%BD%D0%B0-news791810.html", "text": "Какво още стои зад тази изглеждаща дори малко налудничава идея? Изкуствена луна? За осветление през нощта? Някой може и да го вземе за поредната фалшива новина, но китайците изглежда не се шегуват: те искат да изведат в орбита сателит с мощни рефлектори, които ще симулират изкуствена луна. Целта е сателитът да замени уличното осветление в югозападната китайска провинция Чънду и по този начин да се икономисат близо 150 млн. евро годишно, които сега се харчат за електрическо осветление. У Чунфън, ръководител на научното дружество Tian Fu New Area Science Society и председател на тясно свързаната с китайската космическа програма компания CASC разкри подробности около проекта пред китайското издание \"China Daily\". Плановете даже изглеждат съвсем конкретни: първият тестов сателит трябва да бъде изстрелян в космоса най-късно до 2020 година. От съображения за сигурност първоначално той ще бъде позициониран над пустинни области, за да могат да се изследват всички негови функции и ефекти. Ако резултатите са положителни, то през 2022 г. ще бъдат изведени нови три сателита. Идеята изобщо не е нова, твърдят от Германския център за аеронавтика и въздухоплаване DLR. Говорителят Андреас Шюц пояснява, че планове за изкуствено осветление от космоса съществуват още от 1960 година. През 1990-те години Русия експериментира с разпъващи се в космоса огледала, които трябваше да отразяват към Земята слънчевата светлина. След три неуспешни опита програмата беше прекратена. Въпреки това идеята за изкуствена луна не е мъртва. В Норвегия, например, три гигантски огледала хвърлят светлина към разположения в долина град Рюкан, до който не достига достатъчно слънчева светлина. Схемата може да бъде приложена и от китайците, макар че не е без значение дали рефлекторите са разположени на хълм или в космоса. Но пък Китай твърди, че подготвителната фаза е приключила успешно, и че продължава да работи в тясно сътрудничество с известни институти и университети. В същото време е чуват и критични гласове, а много въпроси остават без отговор. Така например нищо не се знае за това какви странични ефекти могат да се появят. Германският експерт Райнхард Кленке от Центъра за изследване на околната среда в Хелмхолц смята идеята за пестене на електроенергия за нещо положително, но в същото време предупреждава за опасността от тъй нареченото \"светлинно замърсяване\". Проучвания показват, че над 80% от населението на света живее под замърсено от светлини небе. Това означава, че все по-интензивното осветление в градовете - на улици, площади, сгради и паметници ни пречи да виждаме звездите на небето. Което обаче не е проблем само за хората, които обичат да гледат звездите, а най-вече за флората и фауната. Освен нощните животни, които по-лесно се ориентират в тъмното, светлинното замърсяване има отрицателно въздействие и върху растения, които се нуждаят и от тъмнина, за да фотосинтезират. \"Една допълнителна \"луна\" би променила съществено естествените условия\", казва Кленке, според когото така преходът между деня, нощта и вечерния здрач ще се размие. А това ще се отрази на биоритмите. \"С течение на времето това може да доведе и до еволюционни промени, тъй като животните се адаптират към новите условия. Това не е непременно лошо, просто е различно\", добавя Кленке. Промените обаче биха били съществени: животните биха могли да променят поведението си в дългосрочен план, включително хранителните си навици. Един пример: животните, които не виждат по тъмно, биха могли да останат по-дълго време активни и да продължат да ловуват заради изкуствената луна. Светлината пък ще превърне животните, за които тъмнината е подслон и защита, в по-лесна плячка. Изкуствената луна ще блести осем пъти по-ярко от естествения спътник на Земята. И въпреки това светлината от нея ще е 5 пъти по-слаба от тази на уличното осветление. \"Щеше да е добре, ако можехме да се откажем изцяло от уличното осветление\", казва по този повод Райнхард Кленке, който сравнява интензивността на изкуствената луна с пълнолунието през зимата, когато снегът отразява светлината. \"Различно е, защото луната не е толкова ярка, колкото една улична лампа\", добавя той. Затова и германският експерт не вижда луната като единствен източник на светлина в бъдеще. Нека бъде светлина А \"светлинното замърсяване\"? 8 пъти по-ярка от Луната Сподели:", "date": "2018.10.28", "title": "НЕВЕРОЯТНО! Китайците строят изкуствена луна"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D0%B8-%D0%BC%D0%B0%D0%BA%D1%80%D0%BE%D0%BD-%D1%81%D0%B8-%D0%B1%D1%8A%D0%B1%D1%80%D1%8F%D1%82-%D0%BD%D0%B0-%D0%B1%D0%B8%D1%80%D0%B0-%D0%B8-%D0%BA%D0%B0%D1%80%D1%82%D0%BE%D1%84%D0%BA%D0%B8-news791816.html", "text": "Германският канцлер Ангела Меркел и президентът на Франция Еманюел Макрон преминавали през емблематичния централен площад на Брюксел \"Гран плас\" след края на преговори, когато се натъкнали на белгийския премиер Шарл Мишел и люксембургския му колега Ксавие Бетел. Четиримата седнали на маса в една бирария около полунощ местно време и се отдали на релакс сред туристите и останалите присъстващи в заведението. \"Беше много хубаво. Хапнахме пържени картофки и пихме бира. Въпреки че сме политици, и ние сме хора\", заяви Бетел. Бетел каза също, че той е платил сметката в чест на изборите в Люксембург в неделя, след които той запази премиерския си пост. Сподели:", "date": "2018.10.28", "title": "Меркел и Макрон си бъбрят на бира и картофки"}
{"url": "https://pik.bg/%D0%B7%D0%B5%D0%BC%D1%8F%D1%82%D0%B0-%D1%81%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81%D1%8A%D0%B1%D1%83%D0%B4%D0%B8-%D0%BF%D0%BE%D1%81%D1%80%D0%B5%D0%B4-%D0%BD%D0%BE%D1%89-%D1%82%D1%8A%D1%80%D0%B3%D0%BE%D0%B2%D0%B8%D1%89%D0%B5-%D1%81%D0%B2%D0%B8%D1%89%D0%BE%D0%B2-%D0%BF%D0%BB%D0%B5%D0%B2%D0%B5%D0%BD-%D0%B8-%D0%B1%D0%B5%D0%BB%D0%B5%D0%BD%D0%B5-%D0%BA%D0%B0%D1%80%D1%82%D0%B0-news791826.html", "text": "Земетресение е било усетено от жители на Търговище, Свищов, Плевен и Белене тази нощ, съобщава \"Фокус\", позовавайки се на сигнали на очевидци. Справка на сайта на Националния институт по геофизика, геодезия и география (НИГГГ) към БАН показва, че през изминалата нощ са регистрирани няколко труса в Румъния, най-силният от които е с магнитут 5,5 в района на Вранча, около 3.38 часа. Според Европейско-средиземноморският сеизмологичен център трусът е бил с магнитуд 5.8, на 136 км северно от Букурещ и на дълбочина 153 км. Сподели:", "date": "2018.10.28", "title": "ЗЕМЯТА СЕ РАЗЛЮЛЯ: Земетресение събуди посред нощ Търговище, Свищов, Плевен и Белене (КАРТА)"}
{"url": "https://pik.bg/%D0%BC%D0%B0%D0%B9%D0%BA-%D0%BF%D0%B5%D0%BD%D1%81-%D1%81%D0%B5-%D1%8F%D0%B4%D0%BE%D1%81%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%81%D0%B8%D0%BD%D0%B0%D0%B3%D0%BE%D0%B3%D0%B0%D1%82%D0%B0-%D0%B5-%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BD%D0%B0-%D1%80%D0%B5%D0%BB%D0%B8%D0%B3%D0%B8%D1%8F%D1%82%D0%B0-news791819.html", "text": "Франспрес. „Съботната смъртоносна стрелба в синагогата в Питсбърг е явен удар по свободата на религията в САЩ“, е заявил американският вицепрезидент Майк Пенс, съобщава агенция „В Америка няма място за насилие или антисемитизъм и трябва да сложим край на това зло.“ , е заявил Пенс в Лас Вегас, градът, който миналата година преживя най-жестоката масова стрелба в цялата история на САЩ. Тогава бяха убити 58 души. В събота стрелец е убил между четири и осем души и е наранил още няколко човека преди да бъде арестуван. Сподели:", "date": "2018.10.28", "title": "Майк Пенс се ядоса: Стрелбата в синагогата е покушение срещу свободата на религията"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%E2%80%9E%D0%BA%D1%83%D1%85%D0%BD%D1%8F%E2%80%9C-%D0%B1%D0%BB%D1%8A%D1%81%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-news791818.html", "text": "Звездата от нашумелия в България сериал „Кухня“ Дмитрий Назаров стана неволен участник в неприятен пътен инцидент. Изпълнителят на ролята на главния готвач в ресторант Claude Monet Виктор Баринов блъснал с личния си автомобил пешеходец, като драмата се разиграла в Москва. Жертвата е 29-годишен мъж, който пресичал улицата на непозволено място. По предварителна информация пешеходецът бил пиян и се опитал да притича до отсрещния тротоар на Варшавското шосе, когато бил блъснат от актьора. Пети канал на руската телевизия съобщава, че Назаров останал на мястото на пътното произшествие и сам повикал КАТ и Бърза помощ. Пристигналият на мястото на инцидента лекарски екип диагностицирал у младия мъж множество счупвания. Дмитрий Назаров е носител на званието „Народен артист на Русия“. От 2003 г. играе на сцената на московския художествен театър „Чехов“. Зад гърба си има повече от 40 роли в киното и телевизионни сериали. През последните години нашумя благодарение на ролята си в сериала „Кухня“. Сподели:", "date": "2018.10.28", "title": "Звезда от „Кухня“ блъсна пешеходец"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8-%D1%8E%D0%BD%D0%B0%D1%86%D0%B8-%D0%BA%D1%83%D0%B1%D1%80%D0%B0%D1%82-%D1%81-%D1%84%D0%B5%D0%BD%D0%BE%D0%BC%D0%B5%D0%BD%D0%B0%D0%BB%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B2-%D0%BA%D1%8A%D1%80%D0%B2%D0%B0%D0%B2-%D0%B1%D0%BE%D0%B9-%D1%82%D0%B5%D1%80%D0%B2%D0%B5%D0%BB-%D0%B3%D1%80%D0%BE%D0%BC%D0%B8-%D0%B7%D0%B0-%D0%BC%D0%B8%D0%BD%D1%83%D1%82%D0%B8-%D0%B1%D1%8F%D0%BB%D0%BE-%D0%B7%D0%B5%D0%BB%D0%B5%D0%BD%D0%BE--news791798.html", "text": "Кубрат Пулев надви британеца Хюи Фюри в един от най-значимите двубои в света на бокса за годината. След сериозен 12-рундов сблъсък Кобрата триумфира - единодушно съдийско решение (117:111, 118:110, 115:113). Фюри се появи на ринга под звуците на песента от филма \"Смело сърце\". Десетки гайди озариха залата преди към центъра на съоръжението в столицата ни да се насочи Кубрат. Проехтя \"Притури се планината\". Двама гиганти в спорта влязоха в жестока битка. Грандиозно събитие в препълнената \"Арена Армеец\", победителят Кубрат е първи претендент за световната титла на Международната боксова федерация при най-тежките. Поясът в момента е притежание на Антъни Джошуа. \"Благодаря на уникалната публика. Българите сме силни, когато сме заедно, това не е клише. Хюи Фюри е труден, много неудобен съперник. Вярата, опитът, добрата подготовка ми помогнаха. Готов съм да изляза срещу Антъни Джошуа. Има много неща, които трябва да подобря и ще го направя. Още веднъж благодаря на уникалната публика\", заяви Кубрат Пулев веднага след боя. Минимално предимство за Пулев в първия рунд. Страхотен ляв прав на Кобрата във втората част, аркада на лицето на Фюри, кръв на ринга. Хюи игра като ужилен в третия рунд, търсейки непрестанно атаката. Много силна четвърта част за Кубрат. И в петия рунд Кобрата показа изключително солиден бокс. Сериозна размяна на удари в шестата част. Убедителен рунд номер 7 в полза на Пулев. Фюри пък пласира тежки крошета в осмата част, Кобрата обаче удържа на атаките. Кубрат отговори със страхотен девети рунд и отчетливо предимство в него. Също силна част номер 10 за Пулев. Кобрата удържа преднината си в последните два рунда на боя. Много силна игра за Кубрат. 37-годишният Кубрат Пулев има само 1 загуба на професионалния ринг - от легендарния шампион Владимир Кличко. 24-годишният Хюи вече е с 2 поражение при професионалистите - от Джоузеф Паркър в сблъсък за световна титла и от Кобрата. А Тервел Пулев малко по-рано зарадва публиката в София със страхотна победа и европейска титла в полутежка категория, след категоричен успех с нокаут! Тервел записа убедителна победа на ринга срещу италианеца Леонардо Бруцезе в най-важния сблъсък от професионалната си кариера досега - за европейската титла. Още в първия рунд Тервел Пулев на два пъти прати опонента си в нокдаун. \"Арена Армеец\" се разтресе, мощна подкрепа за родния спортист. А във втория рунд след нова канонада от тежки удари Тервел нокаутира съперника си. След края на сблъсъка Тервел Пулев акцентира, че е провел много прецизна подготовка за срещата с италианския боксьор. Галавечерта ще се запомни и с шокиращ момент. Грузинецът Леван Шоня едва не нокаутира собствения си треньор след края на мача между Шоня и Спас Генов. Спас победи със съдийско решение, а Леван се оказа изключително ядосан от случващото се. Появиха се тези, че Шоня не е бил наясно колко точно рунда ще продължи боя (мислейки, че е във формат не от 6, а от повече части) и това е в основата на гневната му реакция към Генов, съдията, а дори и самия наставник на опонента на българина. Сподели:", "date": "2018.10.28", "title": "БЪЛГАРИ ЮНАЦИ: Кубрат с феноменална победа в кървав бой, Тервел громи за минути! \"Бяло-зелено-червен\" екстаз в \"Арена Армеец\" (СНИМКИ+ВИДЕО)"}
{"url": "https://pik.bg/%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D0%BE%D1%82%D0%BA%D0%B0%D0%B7%D0%B0-%D1%86%D0%B8%D0%B3%D0%B0%D1%80%D0%B8%D1%82%D0%B5---%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D0%B3%D0%B8-%D0%B7%D0%B0%D0%BC%D0%B5%D0%BD%D0%B8-news791817.html", "text": "Кирил Добрев е успял да се отърве от младежкия си порок – тютюнопушенето. След години на неуспешни опити зам.-шефът на БСП най-сетне спрял цигарите, но им намерил подобаващ заместител. Верен на тенденциите, Добрев бързо влязъл в крак с новото време и си закупил от актуалните напоследък бездимни цигари, които само запарват тютюна и са в пъти по-щадящи за здравето на белия дроб. Политикът бил доволен, че от електронното устройство можел да пуши както на открито, така и на закрито, но не му се нравела идеята за вдигането на акциза, който разбуни духовете в парламента. Социалистът от време на време разнообразял електронната цигара с пура, но само по тежки поводи, когато можел да ѝ се наслади с чаша марково питие. Добрев е ценител на уискито и всепризнат познавач даже от политическите си опоненти. С Цветан Цветанов имат традиция да си разменят по бутилка за рождените дни, а идеята дошла, след като на президентските избори се хванали на бас за резултатите на Румен Радев и Цецка Цачева. Заместникът на Корнелия Нинова възпитавал и децата си на вкус към хубавото и бил толерантен баща, особено към сина си Николай, който следва висше в чужбина. „Не се разправяме за цигари, алкохол и момичета. Не че не ходя по дискотеки и съм от най-примерните, но не сме имали проблеми. Били сме точни един към друг и не сме имали скандали“, споделя Николай Добрев-младши. Татко му потвърждава мнението му и твърди, че е либерален по тези теми. „Всички сме били по на 18-20 години и знаем как се купонясва. Радвам се, че не се крие и не ми заляга. Когато си е пийнал, си е пийнал, не го крие“, разказва политикът. Стараел се да компенсира децата си, защото в неговите младежки години имал строг вечерен час и трябвало да се прибира най-късно в 22 часа. Винаги си тръгвал от купони пръв, а цигарите си криел от баща си в асансьора. Признал, че пуши, когато станал на 25. Сподели:", "date": "2018.10.28", "title": "Ново начало! Кирил Добрев отказа цигарите - ето с какво ги замени"}
{"url": "https://pik.bg/%D0%BA%D1%80%D0%B0%D1%81%D0%BE%D1%82%D0%B0-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BD%D0%B8-%D1%80%D0%B0%D0%B4%D0%B2%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-26-%D0%B3%D1%80%D0%B0%D0%B4%D1%83%D1%81%D0%B0-news791815.html", "text": "Ще продължи да духа до умерен, в югоизточните райони и планините - временно силен юг-югозападен вятър. Ще се задържи топло за края на октомври. Минималните температури в повечето места ще са между 5° и 10°, максималните - между 21° и 26°. Над Черноморието ще е предимно слънчево с временни увеличения на облачността. Ще духа умерен юг-югозападен вятър. Максимални температури на въздуха 21-23°. Температурата на морската вода е около 17°. Вълнението на морето ще бъде 2-3 бала. Това съобщи дежурният синоптик Георги Цеков от НИМХ. Над планините ще бъде предимно слънчево. Значителна ще е облачността над масивите в крайните южни райони и на отделни места там слабо ще превали. Ще духа умерен, по високите и открити части и временно силен югозападен вятър. Максималната температура на височина 1200 метра ще е около 17°, на 2000 метра – около 10°. Атмосферното налягане ще се повишава и вече ще е по-високо от средното за месеца. В понеделник над Западна България ще има разкъсана облачност, предимно висока и средна, а над Източна преди обяд на места ще има ниска облачност. Ще продължи да духа югозападен вятър, слаб до умерен, в Източна България по-късно през деня - и временно силен. Ще остане топло, с максимални температури, достигащи на места 26°-27°, минималните в повечето места ще са между 10° и 15°. През нощта срещу вторник и във вторник на отделни места ще превали слаб дъжд, но впоследствие облачността ще намалее. Вятърът ще остане югозападен, към края на деня и през нощта срещу сряда ще отслабне и временно ще се ориентира от северозапад. В сряда ще бъде предимно слънчево, дневните температури слабо ще се понижат. Сподели:", "date": "2018.10.28", "title": "КРАСОТА! Слънцето продължава да ни радва, температурите скачат до 26 градуса"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B2%D1%81%D0%B5%D0%BA%D0%B8-%D0%B2%D1%82%D0%BE%D1%80%D0%B8-%D1%89%D0%B5-%D0%B5-%D1%81-%D0%BF%D0%BE-%D0%B2%D0%B8%D1%81%D0%BE%D0%BA%D0%B0-%D0%BF%D0%B5%D0%BD%D1%81%D0%B8%D1%8F-news791813.html", "text": "След отпадането на трите най-добри години преди 1997-а 50% от хората ще имат по-благоприятни условия за пенсиониране от догодина. Това обяви социалният министър Бисер Петков. Досега хората, на които им предстоеше да излязат в пенсия, избираха трите най-добри години от кариерата си за период от 15 г. преди 1997 г., в които са се осигурявали на най-високата заплата. След тази година се зачиташе целият стаж. Мотивът, с който НОИ предлага трите стари години да отпаднат, е да се намалят злоупотребите с документите за осигурителен стаж и доход. Както и отпадане на тавана на пенсиите. Сподели:", "date": "2018.10.28", "title": "Добра новина! Всеки втори ще е с по-висока пенсия"}
{"url": "https://pik.bg/%D0%B4%D0%BE%D0%BA%D0%B0%D1%82%D0%BE-%D1%87%D0%B0%D0%BA%D0%B0%D0%BC%D0%B5-%D1%82%D0%BE%D0%BF%D0%BB%D0%BE%D1%82%D0%BE---%D0%BC%D0%B8%D0%BD%D0%B0%D0%B2%D0%B0%D0%BC%D0%B5-%D0%BD%D0%B0-%D0%B4%D1%83%D1%85%D0%B0%D0%BB%D0%BA%D0%B8-news791812.html", "text": "От „Топлофикация-София“ обявиха, че имат готовност да пуснат парното при три последователни дни със средноденонощна температура, по-ниска от +12°C, и при прогноза от НИМХ за трайно застудяване. Това засега се отлага обаче и за по-зиморничавите алтернативата са локални източници на отопление като конвектори и духалки, чиято цена на пазара варира между 15 и 95 лева. Сподели:", "date": "2018.10.28", "title": "Докато чакаме \"топлото\" - минаваме на духалки"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-%D1%89%D0%B5-%D0%B7%D0%B0%D1%81%D0%B5%D0%B4%D0%B0%D0%B2%D0%B0-%D0%B2-%D0%BD%D0%B5%D0%B4%D0%B5%D0%BB%D1%8F-%D0%B5%D1%82%D0%BE-%D0%B7%D0%B0%D1%89%D0%BE-news791842.html", "text": "От 13.00 ч. днес ще се състои заседание на Министерския съвет, съобщиха от правителствената пресслужба. Очаква се правителството да одобри проектобюджета за следващата година и проектобюджетите на здравната каса и държавното обществено осигуряване. Предвижда се от 2019 г. максималният осигурителен доход да се вдигне от 2600 на 3000 лева, с което не са съгласни работодателите. Минималната работна заплата ще се повиши до 560 лева. От юли 2019 г. пенсиите ще се увеличат с 5,7%. Пак от средата на годината таванът на пенсиите ще се повиши от 910 на 1200 лева. Увеличава се минималният осигурителен доход за земеделските производители и тютюнопроизводители от 350 на 560 лева. Заплатите в държавната администрация ще се повишат с 10% от следващата година. С 20% ще скочат възнагражденията на учителите според предложенията на управляващите. Сподели:", "date": "2018.10.28", "title": "Министерският съвет ще заседава в неделя. Ето защо"}
{"url": "https://pik.bg/%D1%80%D0%BE%D0%B1%D0%BE%D1%82%D0%B8-%D1%89%D0%B5-%D0%BF%D1%80%D0%B0%D0%B2%D1%8F%D1%82-%D1%80%D0%BE%D0%B1%D0%BE%D1%82%D0%B8-%D0%B2-%D0%B7%D0%B0%D0%B2%D0%BE%D0%B4-%D0%B7%D0%B0-150-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B2-%D0%BA%D0%B8%D1%82%D0%B0%D0%B9-news791829.html", "text": "Роботи ще правят роботи в новия завод на швейцарската инженерингова компания ABB в Китай. Планираната инвестиция е от 150 млн. долара и с нея ще се изгради ново производство в Шанхай, с която компанията ще защитава името си на най-големия производител в страната на промишлени роботи, съобщава \"Ройтерс\". Заводът трябва да заработи до края на 2020 г. и ще произвежда роботи за Китай, както и за износ в други държави на Азия. Китай е втория по важност пазар на компанията след Съединените щати, отбелязва \"Монитор\". Целта на компанията е да увеличи продажбите си на роботи в страната и да ограничи рисковете, които идват от търговските спорове между САЩ и Китай. От една страна са митата, които си налагат двете държави, а от друга – очакванията за забавяне при търсенето на електроника, авточасти и други елементи, които изискват автоматизирано производство и роботи. В Китай работната сила от роботи се разширява, тъй като тенденцията е заплатите на работниците да се увеличават, а страната се стреми да се конкурира с по-голяма автоматизация. През 2017 г. един от всеки три произведени роботи в света е продаден в Китай или около 138 000 автоматизирани работници. Сподели:", "date": "2018.10.28", "title": "Роботи ще правят роботи в завод за 150 млн. долара в Китай"}
{"url": "https://pik.bg/%D0%BC%D0%B0%D0%BA%D1%80%D0%BE%D0%BD-%D0%B7%D0%BE%D0%B2%D0%B5-%D0%B7%D0%B0-%D1%82%D0%B5%D0%B6%D0%BA%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news791820.html", "text": "Френският президент Еманюел Макрон е заявил, че всички санкции срещу Саудитска Арабия като реакция за убийството на журналиста Джамал Хашоги трябва да се вземат на „ европейско равнище“, а „не да се ограничават в този или онзи сектор“, съобщава френската агенция Франспрес. Така френският лидер е отговорил на решението, което през седмицата взе германският канцлер Ангела Меркел, да спре всички оръжейни доставки за Саудитска Арабия. Тази мярка доведе до рядко разгорещен диспут между близките европейски съюзници, особено след като Макрон намекна, че Берлин се замесва в „истинска демагогия“. Сподели:", "date": "2018.10.28", "title": "Макрон зове за тежки санкции срещу Саудитска Арабия"}
{"url": "https://pik.bg/%D0%BA%D1%80%D0%B0%D1%81%D0%B8%D0%B2-%D0%BF%D1%80%D0%B0%D0%B7%D0%BD%D0%B8%D0%BA-%D0%B4%D0%BD%D0%B5%D1%81-%D1%87%D0%B5%D1%80%D0%BF%D1%8F%D1%82-%D0%B4%D0%B2%D0%B5%D1%82%D0%B5-%D0%BD%D0%B0%D0%B9-%D0%BB%D1%8A%D1%87%D0%B5%D0%B7%D0%B0%D1%80%D0%BD%D0%B8-%D0%B8%D0%BC%D0%B5%D0%BD%D0%B0-news791824.html", "text": "След смъртта на благочестивите й родители пожелала да си остане девица, за вярата Христова хвърлена в тъмница, в огън, излязла невредима и била посечена с меч по време на император Диоклетиан в 303 година. Всичко за българските традиции и обичаи научете от бестселърите на \"Милениум\" - „ -  Св. великомъченица Параскева била родом от Икония, Мала Азия. Била дъщеря на благочестиви родители, които живеели в Никония, Мала Азия. Родителите нямали други деца. Те с голяма любов възпитавали дъщеря си. Разкривали й истините на християнската вяра. Просвещавали я в Христовия закон. Сподели:", "date": "2018.10.28", "title": "КРАСИВ ПРАЗНИК! Днес черпят двете най-лъчезарни имена"}
{"url": "https://pik.bg/%D0%BD%D0%BE%D0%B2%D0%B0-%D0%B3%D0%B0%D0%B2%D1%80%D0%B0-%D1%81-%D1%80%D0%B8%D1%87%D0%B8-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5-%D0%B7%D0%B0-%D1%84%D0%B8%D1%82%D0%BD%D0%B5%D1%81-%D0%B8%D0%BD%D1%81%D1%82%D1%80%D1%83%D0%BA%D1%82%D0%BE%D1%80%D0%B0---%D0%B2%D0%BB%D0%B5%D0%B7%D0%B5-%D0%B2-%D1%83%D0%B8%D0%BA%D0%B8%D0%BF%D0%B5%D0%B4%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news791283.html", "text": "Зевзеци се опитаха да създадат профил на Ричард Величков от Мадан в свободната интернет енциклопедия – \"Уикипедия\". За съжаление публикацията е \"претърпяла\" бързо изтриване, както е видно от следи, оставени от опита за въвеждането на станалата за смях пред цялата страна кавър версия на Пацо от Гълъбово, забелязаха колегите от \"Лайфонлайн.бг\". В свободната енциклопедия може да се прочете откъслечна част от статията, която зевзеците са искали да публикуват. \"Ричард Величков или още известен като \"Маданският конник\", който се придвижва по пътя на успеха и унижавайки всички жени, независимо от пола, ...\" При заявка за търсене също се появява изтритата статия, но за съжаление текстът не може да бъде видян. Доскоро никому неизвестният Ричи се прочу покрай в негативна светлина участието си в \"Биг Брадър\" и селското си поведение спрямо жените. Мнимата му любовна история в Къщата с моделката Розмари Тишер пък го направи за смях, и дори беше създадена песен за него. Сподели:", "date": "2018.10.28", "title": "НОВА ГАВРА С РИЧИ: Историческо постижение за фитнес инструктора - влезе в \"Уикипедия\" (СНИМКА)"}
{"url": "https://pik.bg/%D0%BD%D0%B0%D1%88%D0%B5%D0%BD%D1%81%D0%BA%D0%B0-%D1%80%D0%B0%D0%B1%D0%BE%D1%82%D0%B0-%D0%B8%D0%BC%D0%B0-%D0%B1%D0%B0%D1%81%D0%B5%D0%B9%D0%BD-%D0%BD%D0%BE-%D0%B5-%D0%B2-%D1%81%D1%8A%D1%81%D0%B5%D0%B4%D0%BD%D0%B8%D1%8F-%D1%85%D0%BE%D1%82%D0%B5%D0%BB-news791830.html", "text": "Туристите масово се оплакват от разминаването между описаното в офертата и обективната реалност. Това показва анализ на Комисията за защита на потребителите за отминалия летен сезон. \"Има обещание за много услуги, които ще се предоставят на място, а впоследствие се оказва, че една част от тях изобщо не могат да се предоставят, а друга част пък могат, но в някакъв ограничен обем”, коментира председателят на Комисията Димитър Маргаритов в ефира на БНТ. \"Имали сме случаи, в които се оказва, че басейнът е в съседния хотел, а СПА-центърът е в по съседния, паркингът е общински и т.н.”, даде примери той. Председателят на КЗП каза още, че понякога търговците хитруват, като не посочват цените на различните услуги и ги определят в движение за всеки отделен потребител. Ол-инклузив пакетите невинаги осигуряват безплатно ползване на чадър и шезлонг, тъй като няма такова нормативно задължение. Но много често в офертата това се обещава, а на място се изисква за тях да бъде заплатено. \"Тук има заблуда на потребителя и нелоялна търговска практика”, обясни още председателят на КЗП. Сподели:", "date": "2018.10.28", "title": "НАШЕНСКА РАБОТА: Има басейн, но е в съседния хотел"}
{"url": "https://pik.bg/%D0%B3%D0%BE%D0%BB%D1%8F%D0%BC-%D1%84%D0%B5%D1%80%D0%BC%D0%B5%D1%80%D1%81%D0%BA%D0%B8-%D0%BF%D0%B0%D0%B7%D0%B0%D1%80-%D0%BF%D1%80%D0%B5%D0%B4-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BD%D0%B5%D0%B2%D1%81%D0%BA%D0%B8-%D0%B2-%D1%81%D0%BE%D1%84%D0%B8%D1%8F-%D1%85%D0%B8%D0%BB%D1%8F%D0%B4%D0%B8-%D0%BE%D1%82-%D1%80%D0%B0%D0%BD%D0%BE-%D0%BD%D0%B0%D0%BF%D0%B8%D1%80%D0%B0%D1%82-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81-news791896.html", "text": "Тази неделя столичани са зарадвани от кмета Йорданка Фандъкова с огромен фермерски пазар на ул. Оборище. По примера на големите европейски столици, общинското дружество “Пазари Юг” ЕАЗ заедно с “Хранкооп” за пореден път събират над 100 фермери на ул. Оборище. На пазара може да намерите абсолютно всичко за трапезата, дори и ръчно правени детски играчки. Има много забавления в арт зоната! Може да опитате и българска крафт бира, бургери и дивечова скара. На последните няколко такива пазара бяха преброени над 30 000 посетители на ден. До края на годината всеки месец ще има такъв пазар, като кулминацията е предвидена за Коледа. Тогава освен пазара, ще има огроменен кулинарен фестивал с културна програма и много вкусни изкушения. Всички производители на пазара са сертифицирани и стоките са с гарантиран произход и чистота. Отзивите от подобен род инициативи са изцяло положителни. На производителите се дава възможност да продават стоката си без прекупвачи, а столичини купуват директно от хората произвели храната. “Скъсяваме веригата на доставки и даваме възможност на хиляди хора да пазаруват чиста и качествена храна. Въпреки инвазията на големите вериги, пазарите имат огромно бъдеще, тъй като всичко предлагано там е истинско и в пъти по-качествено от изкуствените стоки във веригите. Това е политика, която наложихме през годините с покрепата на г-жа Фандъкова. От сега нататък големи фермерски пазари ще има всеки месец, а през останалото време нашите пазари “Красно село”, \"Иван Вазов” и “Борово” ще предлагат всеки ден истинска храна\", заяви пред ПИК директорът на “Пазари Юг” ЕАД Николай Попов. Сподели:", "date": "2018.10.28", "title": "Голям фермерски пазар пред Александър Невски в София! Хиляди от рано напират за български стоки (СНИМКИ)"}
{"url": "https://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%81%D0%BD%D0%B8%D0%BC%D0%B0%D1%85%D0%B0-%D0%BF%D1%80%D0%B8%D0%B7%D1%80%D0%B0%D1%86%D0%B8-%D0%BD%D0%B0-%D0%B3%D1%80%D0%BE%D0%B1%D0%B8%D1%89%D0%B5-%D0%B2-%D0%B0%D0%BD%D0%B3%D0%BB%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news791843.html", "text": "Призрак на гробище. Звучи страшно. 69-годишният Роб Крабтри от английския град Брадфорд отишъл преди няколко вечери на гробище в Йоркшир. Самият Роб е любител на паранормалното и мистериозното, уточнява \"Езорайтър.ру\". Той направил няколко кадъра на надгробни паметниц При проявяването им на тях се виждали странни мъглявини, които в определени моменти преминавали в човешки очертания. Авторът на снимките е убеден, че е заснел духовете на Сара Агнес и нейният съпруг Джейм Дейвънпорт, които са починали съответно на 50 и 55 години през 20-те години на ХХ век. Сподели:", "date": "2018.10.28", "title": "МИСТЕРИЯ: Снимаха призраци на гробище в Англия (СНИМКИ)"}
{"url": "https://pik.bg/%D0%BD%D0%B0%D0%B4-2-%D0%BC%D0%BB%D0%BD-%D0%BB%D0%B2-%D0%BD%D0%B5%D0%B8%D0%B7%D0%BF%D0%BB%D0%B0%D1%82%D0%B5%D0%BD%D0%B8-%D0%B7%D0%B0%D0%BF%D0%BB%D0%B0%D1%82%D0%B8-%D0%B2-%D0%BB%D0%BE%D0%B2%D0%B5%D1%88%D0%BA%D0%BE-news791868.html", "text": "Заради забавени заплати, по инициатива на Инспекцията по труда и подадена искова молба предприятие за мебели в тетевенското село Голям извор в началото на този месец е било обявено от Окръжния съд в несъстоятелност. Това според Митев ще позволи на ощетените работници в законовия тримесечен срок да претендират своите вземания пред Гаранционния фонд. Митко Митев допълни, че през първите девет месеца от годината Инспекцията по труда в Ловеч е извършила 753 проверки в 535 предприятия в областта, като 87 от проверките са по сигнали на граждани. Констатирани били 3241 нарушения, като почти половината са свързани с неизпълнение на задълженията по осигуряване на здравословни и безопасни условия на труд. Установени били 33 случая на предоставяне на работна сила без сключен писмен трудов договор. За констатираните нарушения инспекторите са приложили 3137 принудителни административни мерки, издали са пет акта за спиране на машини и съоръжения и са отстранени от работа четирима работници. Съставени са и 186 акта за нарушения и са били издадени 201 наказателни постановления. Наложените санкции са за близо 198 хиляди лева. През първите девет месеца от годината Инспекцията по труда в Ловеч е установила, че в общо 12 предприятия в региона, навреме не са били изплатени заплати за над 2,7 милиона лева, съобщи директорът й Митко Митев. По думите му след намесата на Инспекцията, в изпълнение на издадените предписания, са били изплатени трудови възнаграждения за почти 2,168 милиона лева, предава \"Новини.бг\". Сподели:", "date": "2018.10.28", "title": "Над 2 млн. лв. неизплатени заплати в Ловешко"}
{"url": "https://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8%D1%82%D0%B5-%D1%81%D0%B5-%D1%8E%D1%80%D0%BD%D0%B0%D1%85%D0%B0-%D0%BA%D1%8A%D0%BC-%D0%B1%D0%B0%D0%BD%D0%BA%D0%B8%D1%82%D0%B5-news791862.html", "text": "Нарастват депозитите на гражданите в македонските банки, пише македонското електронно издание “Фактор“. В македонските банки към 30 септември тази година, македонците имат депозити в размер на 4,082 милиарда евро. От Фонда за гарантиране на влоговете в Македония съобщиха, че за една година депозитите на населението са се увеличили с 8.69% и с 4.08% от началото на годината, предава още \"Фокус\". Това според Фонда е най-големият ръст през последните три години. Сподели:", "date": "2018.10.28", "title": "Македонците се юрнаха към банките"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BF%D0%B0%D1%80%D0%B5%D1%89%D0%BE-%D0%BF%D0%BE%D1%81%D0%BB%D0%B0%D0%BD%D0%B8%D0%B5-%D0%BA%D1%8A%D0%BC-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B4%D0%B0-%D0%BD%D0%B5-%D0%BF%D0%B0%D0%B7%D1%8F%D1%82-%D1%80%D0%B0%D0%B4%D0%B8%D0%BE%D0%BC%D1%8A%D0%BB%D1%87%D0%B0%D0%BD%D0%B8%D0%B5-%D0%BD%D0%BE-%D0%B4%D0%B0-%D0%B3%D0%BE-news791870.html", "text": "Министерският съвет заседава извънредно днес. Предвижда се от 2019 г. максималният осигурителен доход да се вдигне от 2600 на 3000 лева, с което не са съгласни работодателите. Минималната работна заплата ще се повиши до 560 лева. От юли 2019 г. пенсиите ще се увеличат с 5,7%. Пак от средата на годината таванът на пенсиите ще се повиши от 910 на 1200 лева. Увеличава се минималният осигурителен доход за земеделските производители и тютюнопроизводители от 350 на 560 лева. \"Така отстрани изглежда лесно, ама не е така. Специално поздравете Кубрат, аз го поздравих. И братовчед му като се е бил в хотела, той е имал друг боксов мач\", каза премиерът в началото на извънредното заседание по повод на вчерашната победа на Кубрат Пулев над Хюи Фюри. \"Правим това заседание, за да дебатираме бюджета за следващата година. Старали сме се така да го направим, че да отговаря абсолютно на нашите предизборни обещания. Това е един от най-амбициозните бюджети от началото на прехода. Когато правихме преговорите за този кабинет, до края на мандата трябваше да достигнем БВП от 110 млрд. лв., сега е 116 млрд. лв., а към края на мандата ще е 133 млрд. За нашите политически опоненти, може да им говорите само в цифри. Безработицата е 4,8% и знаете има липса на работници. Спорът на външния дълг, че ще задължим следващите поколения - той е третият най-нисък в ЕС от 22% от БВП през 2018 г. и ще спадне на 17,7% в края на мандата. Тогава ще стане най-ниският външен дълг. По график, както обещахме, увеличаваме минималната работна заплата\", каза премиерът. Той уточни, че истински се надява да се сложи ред във ВВС, защото при огромния брой хеликоптери и самолети, на последното учение се е наложило да се използват американски хеликоптери. \"Над половин милиард даваме повече за общините, предимно за Северна България. Приходите в бюджета нарастват с над 4,5 млрд. лева. Държавата никога не е била в по-добра кондиция отсега. Тези, които са против това управление, на практика са срещу стабилния растеж на България. Не им казвам да запазят радиомълчание, а да говорят с цифри\", отбеляза Борисов. Правителството трябва да одобри проектобюджета за следващата година и проектобюджетите на здравната каса и държавното обществено осигуряване. Сподели:", "date": "2018.10.28", "title": "ПЪРВО В ПИК TV: Борисов с парещо послание към опозицията: Да не пазят радиомълчание, но да говорят в цифри (ОБНОВЕНА/СНИМКИ)"}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%B0-%D1%81%D0%B0%D0%BF%D1%83%D0%BD%D0%BA%D0%B0-%D0%BE%D0%B1%D0%B8%D0%B4%D0%B5%D0%BD%D0%B0%D1%82%D0%B0-%D0%BD%D0%B0-%D1%87%D0%B5%D1%81%D1%82-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0%D0%BF%D0%BE%D1%80%D0%B8%D1%80%D0%B0-%D0%BB%D1%8F%D0%B2-%D1%81%D0%B0%D0%B9%D1%82-%D0%BF%D0%BE%D0%B8%D1%81%D0%BA%D0%B0-40-%D0%B1%D0%BE%D0%BD%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82-news791850.html", "text": "Скандалите в БСП продължават. След бунта на 50-те от Националния съвет на партията срещу смяната на ръководството на в. Дума“ се оказа, че лидерът на социалистите е запорирала левия сайт „Поглед.инфо“. Според Корнелия Нинова, пълният запор съответства на нейния съдебен иск в размер на 40 000 лв., който нейните адвокати са внесли в съда на нанесени щети заради публикации в „Поглед.инфо.“ Заместникът й в БСП Кирил Добрев също е запорирал фирмата на Румен Петков като обезпечителна мярка за бъдещ иск. Сумата, която той иска от левия сайт, е 30 000 лв., съобщава \"Миг.нюз\". твърди, че със серия от статии аз съм опетнил доброто й име и авторитет в обществото, и че тя е претърпяла „сериозни неимуществени вреди“. „След всяка статия у мен се натрупва напрежение, тревога, гняв и възмущение, предизвикани от разпространените неверни факти и обидни квалификации по повод на моята личност и моята работа като председател на БСП“, се казва в иска на Нинова срещу „Поглед.инфо“. Обвиненията продължават: „Процесните статии предизвикаха стрес и притеснения да не би хората да им повярват. Не мога да спя спокойно през нощите, защото мисля за статиите и за широкия отзвук, който те имат в обществото. Поради безсънието, през деня се чувствам отпаднала и ми е трудно да се съсредоточа върху работа си“. При Кирил Добрев статиите са причинили подобни емоционални ефекти. „Предприетата от ответника кампания срещу моята личност ми причини негативни емоции – тревога, безпомощност, възмущение, гняв, унижение и разочарование. В продължение на повече от година съм обект на публично злепоставяне и този факт се отрази неблагоприятно във всички сфери на моя живот – в личния, семейния и обществения ми живот“, обяснява Добрев в своя иск. По нейно искане съдебен изпълнител е наложил запор върху целия капитал на едноличната фирма „Еврокариери“ на Румен Вълов Петков, която е собственик на интернет изданието, показа проверка. Лидерът на БСП Корнелия Нинова и заместник-председателят на партията Кирил Добрев съдят „Поглед.инфо“ за „обиди“ и кошмарни сънища. Нинова Сподели:", "date": "2018.10.28", "title": "ЧЕРВЕНА САПУНКА: Обидената на чест Нинова запорира ляв сайт, поиска 40 бона (ДОКУМЕНТ)"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%81%D0%BB%D0%B5%D0%B4-%D1%81%D0%BC%D1%8F%D0%BD%D0%B0-%D0%BD%D0%B0-%D1%87%D0%B0%D1%81%D0%BE%D0%B2%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%BF%D1%81%D0%B8%D1%85%D0%B8%D0%BA%D0%B0%D1%82%D0%B0-%D0%BD%D0%B8-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%B2%D1%80%D0%B5%D0%BC%D0%B5-%D0%B7%D0%B0-%D0%B0%D0%B4%D0%B0%D0%BF%D1%82%D0%B0%D1%86%D0%B8%D1%8F-news791869.html", "text": "След смяна на часовото време, психиката ни има нужда от време за адаптация. Това каза Бисера Борисова, психолог, съобщава Фокус. По думите ѝ човек трябва да пренастрои организма си към това, че започва по-рано да се стъмва. „Човешкият организъм има нужда от повече светлина и цветове, затова ѝ смяната на времето не се отразява много добре на психиката“, каза още Борисова. Тя добави, че има съществена разлика между това дали преминаваме към зимно часово време или към лятно. „Голяма е разликата, но преминаването към зимно часово време определено повлиява в негативен аспект“, подчерта Борисова. Тя подчерта, че смяната от зимно към часово време също няма позитивен ефект върху тялото и психиката ни. „Тогава пък тялото се събужда – искаме да ходим повече навън, да виждаме растенията, дърветата и т.н. Но есента е едно много хубаво време и тази промяна не би трябвало да се възприема непременно като есенна депресия, просто е нужно да има повече светлина и повече цветове. Едни възглавнички, които всеки може да си направи, да си сложи вкъщи, да си запали свещи, биха помогнали много“, допълни Борисова. Сподели:", "date": "2018.10.28", "title": "ВАЖНО: След смяна на часовото време, психиката ни се нуждае от време за адаптация"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%B1%D0%B0%D0%BD%D0%B5%D0%B2%D0%B8-%D0%B2-%D0%BD%D0%B8%D1%86%D0%B0-%D0%BE%D0%BB%D0%B8%D0%B3%D0%B0%D1%80%D1%81%D0%B8%D1%82%D0%B5-%D1%81%D0%BA%D1%80%D0%B8-news791871.html", "text": "Прокуратурата проведе извънреден брифинг по повод досъдебното производство и задържането на Николай и Евгения Баневи в Ница. Подробности за случая разкриха заместникът на главния прокурор Иван Гешев, директорът на СДВР старши комисар Ивайло Иванов, зам-председателят на ДАНС Николай Ненков и наблюдаващият делото прокурор Мария Дойчева. Вчера главният прокурор Сотир Цацаров заяви, че тече процедура по екстрадиция на семейство Баневи във френския съд. Двамата ще бъдат разследвани за пране на пари и длъжностни престъпления. Бизнесменът Николай Банев и съпругата му Евгения бяха арестувани в Ница при акция на френската полиция, след издадена Европейска заповед за арест. Разследването за момента срещу тях е свързано с дейността на приватизирания завод „Полимери“ АД. \"Баневи ще бъдат разследвани по няколко обвинения, „Полимери” е само началото, добави още Цацаров. Иван Гешев заяви пред журналисти, че случващото се с Баневи е \"върхът на айсберга\". Той отбеляза, че източването на завод \"Полимери\" стои в основата на оперативната работа срещу олигархичното семейство: \"Ситуацията е следната: Придобиват се в първата вълна на масовата приватизация предприятия. Към този момент държавата не е обвързвала това с какъвто и да е контрол - някой ти подарява едно предприятие. Резултатът, който се е случил с \"Полимери\", е че започва неговото източване. Резултатът е 1800 човека на улицата\". \"Това е бандитска приватизация и това дело ще я онагледи\", допълни той. От своя страна Мария Дойчева отбеляза, че към момента са приведени към наказателна отговорност Николай и Евгения Баневи, които са обвинени в присвояване и данъчни престъпления като общият размер на присвоеното е над 1,5 млн.лв., а щетите към фиска са над 500 млн. лв. Тя допълни, че в хода на следствието ще бъдат привлечени като обвиняеми и други лица. \"Трикът\" на Баневи - парите се внасят от неконтролирани отвън дружества или се присвояват директно пари от касите. \"Ние сме намерили свидетели, които ще потвърдят това\", заяви Дойчева и допълни \"Нямаме съмнения в мотивите\". \"Другите дела срещу Баневи са били образувани през различни години по сигнали, постъпвали срещу тях\", коментира още Дойчева. Иван Гешев поясни, че Специализираната прокуратура води дела по \"мащабна престъпна дейност\". \"А отделните дела са една картинка от пъзела. Ние сглобяваме целия пъзел. Преди два месеца ние получихме сигнал€ Ние  нямаме оперативни функции - получихме справка с определени данни и предприехме определени действия, образувано бе досъдебно производство\". \"В това, което свидетелите наричат \"мавзолей\", а вие \"имението на Баневи, те пък - \"корпоративна резиденция\", построено с пари от източването на пари от различни предприятия в страната, в една стая са намерени оригиналите на офшорките, по които сметки са отивали парите на Баневи. Обемът е потресаващ!\", коментира още Гешев. \"Единият начин на източването на \"Полимери\" е постъпването в офшорни сметки. Затова тези документи за нас са ценни. Там се намират и заплатите на работниците\", заяви още той. Предстои оценка на офшорните фирми, чрез които Баневи са препирали парите си. \"Към първата вълна на масовата приватизация не е съществувал никакъв контрол - не е бил проверяван никой, не е било проверявано нищо! Никаква отговорност! Това, което мога да ви обясня е, че ако част от тези дружества, които ние сега оценяваме - с разработени международни пазари, ако те бяха останали да работят, ако не бяха нарязани, десетки хиляди работници щяха да имат работа и нямаше да излязат навън... Аз не мога да нося отговорност за нещо, което е извън предмета на нашата дейност. Не е коректно да се вменява вина на прокуратурата заради някой, който е трябвало да направи нещо в предишен момент извън работата на прокуратурата\", заяви Гешев. Директорът на СДВР заяви, че сектор \"Кобра\" е действала в имението на Баневи: \"Там имаше огромни укрепени помещения. Само едната брава струва към 800 лева. Зад тази врата бяха скрити въпросните документи и ценности, за което говори господин Гешев\". Зам.-председателят на ДАНС заяви, че е действано по оперативни данни, по които се работи съвместно с прокуратурата. \"Въпросът е да се доведат до краен резултат\", заяви той. Иван Гешев заяви, че не е запознат с начина, по който са арестувани Баневи и подробности за това знаят френските власти. Сподели:", "date": "2018.10.28", "title": "ПЪРВО В ПИК TV: Прокуратурата с горещи разкрития за ареста на Баневи в Ница: Олигарсите скрили документите за офшорките зад масивна врата с брава от 800 лева! Ето как са източили \"Полимери\" (ОБНОВЕНА)"}
{"url": "https://pik.bg/%D0%BD%D0%BE%D0%B2%D0%B8-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B8-%D0%BD%D0%B0%D1%85%D0%BE%D0%B4%D0%BA%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BA%D1%80%D0%B0%D0%B9-%D1%81%D0%BE%D0%B7%D0%BE%D0%BF%D0%BE%D0%BB-news791876.html", "text": "За пръв път добре проучените рудници около Созопол разкриват серия от пещи, разположени на непосредствения бряг на открития рудник, показва БНТ. \"Разкопките са започнати спешно след края на археологическия сезон заради нарушаване на терена от камиони с дърва\", поясни директорът на Археологическия музей в Созопол Димитър Недев. Находката датира от втората половина на 6 век пр. Хр., малко след като е създадена Аполония, и показва високо развита и специализирана организация на процеса по добив и обработка на рудата в границите на самия рудник, казва още археологът. Пещите са разположени стъпаловидно, на групи, близо една до друга, за постигане на по-висока температура. Ясно се вижда основният каменен стълб, следи от обмазката, останки от малахит и азурит, както и останки от метал по вътрешната част от кожуха на съоръжението. Очаква се да бъдат открити още около три групи пещи, а находките дават надежда, че може да бъде намерено и селището на древните рудари. В местността \"Медни рид\" край Созопол за пръв път учените откриват керамични пещи, които са разположени до самата рудна жила. Разкопките са под ръководството на Петър Лещаков и Красимир Ников в рамките на българо-немски изследователски проект. Металът се извлича на място, тук се прави цялата първична обработка, а след това суровината отива директно в търговския център Аполония и се пласира на почти всички средиземноморски пазари. За първи път на разкопки извън Аполония се откриват металургични пещи с материали, които позволяват ясното им датиране. Сподели:", "date": "2018.10.28", "title": "Нови интересни находки откриха край Созопол"}
{"url": "https://pik.bg/%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0%D0%B4-30-000-%D0%B0%D0%BF%D0%BB%D0%BE%D0%B4%D0%B8%D1%80%D0%B0%D1%85%D0%B0-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%B2-%D1%80%D0%B0%D0%BC%D0%BA%D0%B8%D1%82%D0%B5-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%B9-%D1%82%D1%83%D1%80%D0%BD%D0%B5-news791909.html", "text": "Над 30 000 души аплодираха на крака Лили Иванова. Това е равносметката от националното турне на голямата ни певица, което включваше 11 концерта в общо 8 града в страната. И тази година турнето бе под надслов „За пълноценни мигове с музиката“ и с подкрепата на Лидл България – компанията, която не спира да дава възможност на повече хора да изживяват пълноценни мигове с качествената музика. Кулминацията на турнето безспорно постави тридневната серия от концерти в зала 1 на НДК в София. Пред напълно разпродадена зала и в трите вечери, Лили Иванова представи за първи път три свои нови песни – „Мигът и любовта“, „Главна роля“ и „Бурната река“, както и най-големите си и обичани хитове, сред които „За тебе бях“, „Този свят е жена“, „Присъда“ и „Щурче“, която вдигна публиката на крака. На всеки един концерт от турнето й на сцената с Лили Иванова бяха музикантите Ангел Дюлгеров, Огнян Енев, Веселин Веселинов-Еко, Орлин Цветанов, Росен Ватев и вокално трио ЛаТиДа. Сподели:", "date": "2018.10.28", "title": "ЛЕГЕНДА: Над 30 000 аплодираха Лили Иванова в рамките на националното й турне"}
{"url": "https://pik.bg/%D1%81%D0%BF%D0%BE%D1%80%D1%82%D0%BD%D0%B0-%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-6-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B8-%D0%BA%D0%BB%D1%83%D0%B1%D0%B0-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F%D1%82-%D0%BE%D1%82-%D1%84%D1%83%D1%82%D0%B1%D0%BE%D0%BB%D0%B0-news791943.html", "text": "Вихри се сериозен скандал в българския футбол. ПИК разбра, че 6 клуба от Втора лига обмислят да напуснат шампионата. Става въпрос за отбори със солидни собственици, тимове, в които се инвестират огромни финансови средства. Между благодетели на съставите текат консултации. Ръководни фактори в клубовете на Арда Кърджали, Монтана, Локомотив София, Ботев Гълъбово, Струмска слава и дори 99 процента ЦСКА 1948 обмислят напускане на първенството. Решението може да бъде продиктувано единствено и само от съдийските назначения и действия свързани с Царско село и Стойне Манолов, според позициите на въпросните тимове, уточни дългогодишен деятел във футболните среди пред ПИК. Междувременно днес десетки фенове на Арда са спрели автобуса на Царско село в Кърджали пред стадиона, пречейки на Манолов да се качи в превозното средство на отбора, чийто собственик е, искайки обяснение относно съдийството на мача Арда - Царско село (0:1). Любопитно е и какви биха били последствията в родния спорт номер 1, ако се стигне до масово напускане на Втора лига от сериозни състави? Сподели:", "date": "2018.10.28", "title": "Спортна бомба в ПИК: Жесток скандал, 6 професионални клуба се оттеглят от футбола?"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news791867.html", "text": "Швейцарецът Давиде Мариани ще е титулярният дузпаджия на Левски. Офанзивният халф се разписа от бялата точка срещу Верея (7:0), като преди почивката направи резултата 3:0. В последната година \"сините\" имаха проблем с изпълнението на 11-метровите наказателни удари. През този сезон те вече пропуснаха един в елита - Паулиньо не успя да реализира на Витоша Бистрица. Серджиу Буш пък не вкара в реванша с Вадуц от първия квалификационен кръг на Лига Европа. През миналата кампания пък при изпълнение на дузпа в първенството се \"схванаха\" Жорди Гомес, Роман Прохазка и Фелипе Нашименто. Във финала за Купата на България срещу Славия Жорди Гомес отново пропусна, а при изстрелите след продълженията неточни бяха Кали Тиам и Прохазка. \"Знаем, че този елемент бе слаб и много дузпи пропуснаха. По два пъти в седмицата някои от играчите ни изпълняват изстрели от бялата точка. Мариани е един от тези, които са определени да изпълняват. Има още един-двама. Притежаваме няколко решения за това кой ще бие от бялата точка - Мариани е определен, а който се чувства най-добре на терена, той ще изпълнява\", заявяват от \"Герена\", цитирани от \"Тема Спорт\". Сподели:", "date": "2018.10.28", "title": "Важно решение на \"Герена\""}
{"url": "https://pik.bg/%D0%B4%D0%BD%D0%BA-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BA%D0%B8%D1%82%D0%B0%D0%B9-%D0%B8%D0%B7%D0%B2%D0%B5%D0%B4%D0%B5-%D0%B2-%D0%BE%D1%80%D0%B1%D0%B8%D1%82%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D0%B3%D0%B5%D0%BD%D0%B5%D1%82%D0%B8%D1%87%D0%BD%D0%B0-%D0%B1%D0%B0%D0%BD%D0%BA%D0%B0-news791913.html", "text": "Китайската компания \"Шанхай Манвей текнолоджи\" изведе в орбита първата в историята космическа генетична банка DSB-01 , предаде ТАСС, цитирана от БТА. Изстрелването е било направено от космодрума Тайюан в северната провинция Шанси с помощта на ракетата-носител \"Чанчжън-4\". Генният материал, получен от осем граждани на КНР, ще се съхранява в космоса в продължение на около 1000 години. Той е поставен в специален контейнер, който е устойчив на космическата радиация. Както отчитат китайските специалисти, един ден Земята може да стане непригодна за живот . След около 400 години нашата планета може да стане жертва на изтощаване на ресурсите и да бъде пренаселена до невъзможност за живеене. Благодарение на изведената в космоса генетична банка ще може да бъде създадена нова човешка цивилизация. В най-скоро време компанията \"Шанхай Манвей текнолоджи\" възнамерява да създаде генна банка с милиони образци. Според плановете на компания този генетичен материал ще бъде изпратен на Марс и на аналогичните на Земята планети. Сподели:", "date": "2018.10.28", "title": "ДНК ЗА БЪДЕЩЕТО: Китай изведе в орбита първата космическа генетична банка"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B3%D0%BB%D0%B5%D0%B4%D0%B0-%D1%81%D0%B8%D0%BD%D0%B0-%D1%9D-news791890.html", "text": "Напрежението между Елена Йончева и половинката ѝ Пламен Тодоров все повече нараствало и се наложило депутатката да поиска помощ от семейството си за отглеждането на сина ѝ. Малкият Тео все по-често оставал при брата на журналистката, защото родителите му не можели да излязат на глава кой да го води и взема от градина. Иван Йончев се разбирал перфектно с детето и го забавлявал по цял ден, докато родителите му робували на работните си задължения. Макар да бил заклет ерген и още да нямал семейство, братът на червената депутатка не се плашел от грижите покрай племенника си. Доскоро със сестра му Елена не били в много добри отношения и не общували често, но малчуганът успял да стопи ледовете помежду им. Всъщност Йончева се обидила на брат си след зловещ скандал, в който той забъркал името ѝ, след като „Господари на ефира“ провели възмутително разследване в свинефермата му в Монтанско. Припомняме, че преди почти 2 години служител на Иван от екофермата в село Мърчаево разкри шокиращи подробности за дейността му, обвинявайки го, че гори труповете на животни, а с пепелта им храни здравите свине. Неговият бивш подчинен разказа, че състоянието на фермата било плашещо, а от създаването ѝ контролни органи там не били стъпвали. Основни ремонти никога не са правени, а условията в халетата са подобрявани минимално. След като екип на „Господарите“ отишъл да потърси сметка от Иван, той ги изгонил и едва не упражнил физическо насилие. Първоначално никой не го свързал с известната му сестра, но по-късно роднинската им връзка лъснала. Все пак скандалният бизнесмен успял да се оневини. След като се изправил пред съда, през юни тази година в официалната страница на фермата във „Фейсбук“ Йончев се хвали, че е спечелил поредното дело. Според информацията в Търговския регистър Иван е собственик на цели 6 фирми, част от които през годините са претърпявали запори. Общите им приходи за година обаче удрят над половин милион, което означава, че е по-богат дори от сестра си. Йончева и мъжът ѝ Пламен пък напоследък изпитвали финансови затруднения, които ги принудили да заложат къщата си в „Бояна“ срещу ипотека, както „Ретро“ за пръв път разкри. Сподели:", "date": "2018.10.28", "title": "САМО В ПИК И \"РЕТРО\"! Братът на Елена Йончева гледа сина ѝ"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B4%D0%BE%D0%B2%D0%B8%D1%86%D0%B8%D1%82%D0%B5-%D0%BD%D0%B0-%D0%BA%D0%BE%D1%81%D1%82%D0%B0-%D1%86%D0%BE%D0%BD%D0%B5%D0%B2-%D0%BF%D1%80%D0%BE%D0%BF%D1%8A%D0%B4%D0%B5%D0%BD%D0%B8-%D0%BE%D1%82-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BC%D1%83-news790166.html", "text": "Двете жени на покойния актьор Коста Цонев са низвергнати от фамилията. Снаха му Мариана Цонева, внучката Деси и внукът Митко изобщо нямали желание да поддържат връзка нито с първата му съпруга Анахид Тачева, нито с втората – Ели Цонева. Най-категорична в решението си била Деси Цонева, която признава, че от години няма никакъв контакт с двете баби. Тя не смятала за нужно да се обажда или вижда с Ели, която никога не приела за част от семейството, а с баба си Анахид не била близка от дете. „Тя никога не се е грижила за мен. Гледаше ме другата ми баба от страна на майка ми. Никога не съм ѝ искала съвети и не ме интересува мнението ѝ“, категорична е щерката на Митко Цонев. Всъщност повратният момент, който съвсем влошил отношенията ѝ с легендарната телевизионна говорителна, било участието ѝ във „ВИП Брадър“. Баба ѝ била против Деси да се резили в шоуто в същата година, в която загубила татко си. Смятала, че цялото семейство трябва да скърбят и да бъдат в траур далеч от хорските очи, но щерката на покойния журналист изобщо не взела под внимание мнението на Тачева. Самите Анахид и Ели също не си общували от доста време. Легендата на БНТ от години живее при дъщеря си Анахид, родена от втория ѝ брак, в Америка. За последно Тачева се прибра, за да се погрижи за другата си щерка Теодора, която миналата година направи опит за самоубийство с хапчета, както и да уважи церемонията по раздаването на журналистически призове, които се присъждат на името на Димитър Цонев. Другата вдовица на големия актьор, Ели Цонева, пък се спасявала от самотата с учене. Неотдавна тя призна, че отново е студентка, а сред преподавателите ѝ бил бившият министър-председател Жан Виденов. За Ели, която навършила 60, възрастта не била проблем пред желанието ѝ да обогатява знанията си. Тя завършила семестриално на 30 юни, а през септември се явила на държавен изпит, за да завърши второто си висше образование. „Когато Коста си отиде, имах доста свободно време. А като човек е сам, му е безкрайно тъжно. Затова реших да седна да уча. И тъй като от доста време имам свой бизнес, избрах да разширя познанията си по специалността „Бизнес мениджмънт и икономика“. Изкарах го задочно, тъй като няма как да оставя работата“, похвали се тя. Сподели:", "date": "2018.10.28", "title": "САМО В ПИК И \"РЕТРО\": Вдовиците на Коста Цонев пропъдени от семейството му"}
