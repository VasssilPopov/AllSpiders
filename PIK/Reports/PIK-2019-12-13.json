{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%BF%D0%B0%D0%B9%D0%BD%D0%B5%D1%80%D0%BA%D0%B0-%D0%B8%D0%B7%D0%B1%D1%83%D1%85%D0%BD%D0%B0-%D1%81-%D1%85%D0%B8%D0%BC%D0%BD-%D0%B7%D0%B0-%D0%B2%D0%BE%D0%B4%D0%BD%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%B8-%D0%B7%D0%B4%D1%80%D0%B0%D0%B2%D0%B8-%D0%BC%D0%BD%D0%BE%D0%B3%D0%BE-%D1%81%D0%B0-%D0%BA%D0%BE%D1%80%D0%B0%D0%B2%D0%B8-news891275.html", "text": "Пръкна се култово парче, посветено на водната криза в Перник, чу ПИК! В звукозаписното студио го изпя фолклорната певица Ива Давидова, която е родом от миньорския град. Текстът е на самата Давидова, музика е граовски фолклор, а за аранжимент й е помагал Орлин Делибалтов. Парчето, което по всичко личи, че ще се превърне в химн на закъсалите за живителната течност перничани, се казва \"Перник нема вода\". Изпълнителката на \"Пайнер\" живее в кв. \"Църква\". Вдъхновението за безводния химн й дошло, след като чешмите в жилището й пресъхнали за 5 денонощия. Сподели:", "date": "2019.12.13", "title": "КУЛТОВО: Пайнерка избухна с химн за водната криза в Перник: Перничани здрави много са корави и без вода могат къпани да одат (ВИДЕО)"}
{"url": "https://pik.bg/%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D1%87%D0%B5%D1%80%D0%BF%D0%B5%D0%BD%D0%B5%D1%82%D0%BE-%D1%81-%D1%82%D0%BE%D1%80%D1%82%D0%B8-%D0%B2-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B4%D0%B8%D0%BD%D0%B8-%D0%BD%D0%B0-%D0%B1%D1%83%D1%80%D0%B3%D0%B0%D1%81-news891197.html", "text": "Община Бургас уведоми подопечните си детски градини за влязла в сила промяна на Наредбата за здравословно хранене на децата от 3 до 7 години, приета от Народното събрание и наскоро обнародвана в Държавен вестник. С нея изрично се забранява консумирането на торти и други сладкарски изделия, съдържащи свободни захари, които не се приготвят в детската градина, а се вкарват от родителите за почерпка при рождени дни. В Бургас новото изискване едва ли ще предизвика шок. Общината от няколко години успешно налага нова програма за здравословно хранене, масово подкрепена от родителите. Има, например, вкусни, цветни и красиви варианти на плодова аранжировка, с които успешно може да се замести тортата при почерпка в детската градина. Сподели:", "date": "2019.12.13", "title": "Забраниха черпенето с торти в детските градини на Бургас"}
{"url": "https://pik.bg/%D0%BF%D1%80%D0%B8-%D0%BA%D1%80%D0%B8%D0%B7%D0%B0-%D1%81-%D1%82%D1%80%D0%B0%D0%BD%D0%B7%D0%B8%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D0%BF%D1%80%D0%BE%D0%BF%D1%83%D1%81%D0%BD%D0%B5-%D0%B4%D0%BE-%D0%BC%D0%BE%D0%BB%D0%B4%D0%BE%D0%B2%D0%B0-%D1%80%D1%83%D1%81%D0%BA%D0%B8-%D0%B3%D0%B0%D0%B7-news891303.html", "text": "България и Румъния са готови да пропуснат до Молдова необходимите количества руски газ при прекратяване на транзита през Украйна. Това съобщи днес молдовският президент Игор Додон, цитиран от БТА. По думите му това споразумение е било постигнато в Брюксел на среща на газоразпределителните дружества на страните, които се готвят за доставки по трансбалканския коридор. \"Беше постигнато споразумение за увеличаване на реверсивните доставки на необходимите за Република Молдова количества газ, които да покрият всички нужди на потребителите. Става дума за около 15 млн. куб метра дневно\", написа Додон на страницата си във Facebook. Съгласно публикацията, за да изпълнят това споразумение, операторите от България, Румъния и Молдова трябва да изменят договорите за междусистемните връзки. \"Веднага след подписването на тези споразумения, Молдова ще бъде готова да получава газ в реверсивен режим\", отбеляза президентът. По-рано компания \"Молдовагаз\" съобщи, че има готовност за реверсивни доставки на територията си от техническа гледна точка. Операторът увери, че работата по участъците в другите страни е \"в последен стадий на изпълнение\". Планира се алтернативният маршрут да бъде открит от 1 януари 2020 г. Сподели:", "date": "2019.12.13", "title": "При криза с транзита: България готова да пропусне до Молдова руски газ"}
{"url": "https://pik.bg/%D0%B8%D0%B2%D0%B5%D1%82-%D0%B3%D1%80%D0%B8%D0%B3%D0%BE%D1%80%D0%BE%D0%B2%D0%B0-%D0%BF%D0%BE%D0%BB%D0%B8%D0%B2%D0%B0-%D1%8E%D0%B1%D0%B8%D0%BB%D0%B5%D0%B9---%D0%BC%D0%BE%D0%B4%D0%BD%D0%B0%D1%82%D0%B0-%D1%88%D0%B5%D1%84%D0%BA%D0%B0-%D1%81%D1%82%D0%B0%D0%B2%D0%B0-%D0%BD%D0%B0-25-news891222.html", "text": "Когато на 19 май 1994 г. Ивет Григорова полага основите на бизнес, изключително непопулярен в България, едва ли предполага, че 25 години по-късно ще ръководи най-успешната модна агенция в страната. Способността на на \"Ивет фешън\" да управлява и да развива кариера на моделите се е доказала безброй пъти. Лица на агенцията са украсили над 3000 корици на престижни списания като \"Harper’s Bazaar\", \"Amica\", \"Elle\", \"Marie Claire\", след които и модната библия Voque в лицето на Нора Шопова. Моделите на Григорова дефилират по световните модни подиуми на всички седмици на модата по света. Последният голям успех е на Белослава Хинова, лично избрана на кастинг от вече покойния Карл Лагерфелд за ревю на \"Шанеб\", част от седмица на модата в Париж. Момичетата и момчетата от агенцията са се снимали в над 4 500 тв реклами и са участвали в едни от най-успешните кино и тв продукции, риалити формати и сериали. Агенцията е люлка на някои от най-актуалните млади актьори в България, сред които се нареждат имената на Луиза Григорова, Снежана Макавеева, Лорина Камбурова, Саня Борисова, Деси Касабова и Ива Янкулова. \"Гледам на работата си и като на общност, която събира красотата и таланта на едно място. През годините сме работили с едни от най-добрите екипи от режисьори, фотографи, стилисти, фризьори и гримьори\", споделя Ивет Григорова. В момента момичетата й работят на шест континента, а сред най-търсените имена са Вероника Методиева, Симона Спасова, Албена Ценева, Мария Силвестър, Силвия Пелтекова, Мария Руньова, Силвия Димитрова, Деяна Петрова, Кристина Милева, Карина Неделчева, Гергана Пенова, Джия Лазарова, Михаела Июджи, Нора Шопова, Луиза Григорова, Розмари Тишер,  Милица Борисова, Таня Послийска, КЛора Стоицова, Белослава Хинова, Елена Бинева, Жулен Чолак. Сред успешните мъже модели пък са Генадий Ников, Иван Христозов, Трайко Младенов, Георги Николов, Жак Коен. Тази година Григорова ще отбележи юбилея си със специален подарък, отпечатан в лимитиран тираж, за всичките й гости. Изненадата представлява своеобразната история на модната агенция от създаването й до днес. Сподели:", "date": "2019.12.13", "title": "Ивет Григорова полива юбилей - модната шефка става на... 25"}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D0%B2%D0%B0%D0%BB---%D0%BE%D1%82%D0%BD%D0%BE%D0%B2%D0%BE-%D0%BD%D1%8F%D0%BC%D0%B0-%D0%B8%D0%B7%D0%B1%D1%80%D0%B0%D0%BD-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news891166.html", "text": "За пореден път общинските съветници в Благоевград не си избраха председател. Конкурентите Любен Милев от БСП и Цветозар Балабанов от \"ПП Партия на Зелените \" не събраха нужните им 21 гласа, за да оглавят съвета. 15 гласуваха съветници за Милев и 13 за Балабанов. Невалидните бюлетини също са 13. Изборният резултат провокира изказване на загубилия за пореден път Милев, който предложи да се гласува за председател следващия път. Друг съветник поиска съветниците вече да започнат да си вършат работа и да разглеждат предложения, тъй като са в ОБС, за да работят за гражданите, но Албина Анева контрира, че това е невъзможно, тъй като няма сформирани комисии. Кметът Томов все още не може да свърши нищо, докато ситуацията е такава, отбелязва \"Струма.ком\". Личните амбиции и интереси на политиците, които избрахме надделяват над обществените и общинският съвет не е органът, които да работи за Благоевград, а е място на кариеристи, които преследват личните си цели, това е изводът, който се налага наблюдавайки ситуацията в момента. Сподели:", "date": "2019.12.13", "title": "Пореден провал - отново няма избран председател на Общинския съвет в Благоевград"}
{"url": "https://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B8%D0%B7%D0%BF%D1%80%D0%B5%D0%B2%D0%B0%D1%80%D0%B8%D1%85%D0%B0-%D1%8E%D0%BD%D0%B8%D0%BE%D0%BD%D0%B8%D1%81%D1%82%D0%B8%D1%82%D0%B5-news891189.html", "text": "За първи път в историята След като обявиха резултатите от всички 18 избирателни района на Северна Ирландия, Демократичната юнионистка партия е най-големият губещ. означава, че северноирландските депутати Северна Ирландия, която според експерти ще бъде ударена най-лошо от Брекзит, изглежда е към периферията в дебата. Лидерът на Демократичната юнионистка партия в Уестминстър Найджъл Додс изгуби . Партията печели 8 места, а \"Шийн Фейн\" получава 7 места. националистическите партии държат повече места от юнионистките партии в Северна Ирландия. Категоричната победа на премиера Борис Джонсън повече няма да държат баланса на властта в Уестминстър, съобщават Би Би Си и други местни медии. обречена да бъде изтласкана депутатското си място Сподели:", "date": "2019.12.13", "title": "ИСТОРИЧЕСКО: За първи път в Северна Ирландия националистите изпревариха юнионистите"}
{"url": "https://pik.bg/%D0%B5%D0%BA%D0%BE%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%80%D0%B5%D0%BA%D0%B0-%D0%B2%D1%8A%D1%87%D0%B0-%D0%BF%D0%BE%D1%82%D0%B5%D1%87%D0%B5-%D1%81%D0%B8%D0%BD%D1%8F-%D0%B8-%D0%BC%D0%B0%D0%B7%D0%BD%D0%B0-%D0%BA%D1%80%D0%B0%D0%B9-%D0%BA%D1%80%D0%B8%D1%87%D0%B8%D0%BC-news891202.html", "text": "Според жители на града най-вероятно става дума за изсипано в коритото машинно масло. Замърсяването потресе жителите на града. Те обясниха, че водите на реката се ползват за питейни и битови нужди от града и настояват контролните органи да се самосезират и обявят от какво е било замърсяването на водата, предава \"Марица\". Водата на река Въча в района на Кричим потече сс мазни сини петна днес. Неясното засега вещество се носи подобно на петрол или машинно масло. Всичко това се случва само няколко седмици, след като коритото на реката осъмна без вода. При проверката се оказа, че засушаването е настъпило след планови ремонт на две водно-електрически централи над града. Сподели:", "date": "2019.12.13", "title": "ЕКОКАТАСТРОФА: Река Въча потече синя и мазна край Кричим"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B6%D0%B8%D0%BF-%D1%83%D0%B4%D0%B0%D1%80%D0%B8-%D1%82%D0%B5%D0%B6%D0%BA%D0%BE-%D0%BB%D0%B5%D0%BA-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D1%86%D0%B0%D1%80-%D0%B1%D0%BE%D1%80%D0%B8%D1%81-iii-%D1%81%D0%BD%D0%B8%D0%BC%D0%BA%D0%B8-news891307.html", "text": "Джип удари тежко откъм шофьорската врата лек автомобил на столичния булевард Цар Борис III. Шофьорът на лекия автомобил правел обратен завой, когато бил ударен от джипа. Водачът е изваден и откаран в болница, на булеварда има голямо задръстване. Сподели:", "date": "2019.12.13", "title": "ИЗВЪНРЕДНО: Джип удари тежко лек автомобил на столичния булевард Цар Борис III (СНИМКИ)"}
{"url": "https://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D1%83%D1%80%D1%81-%D0%B7%D0%B0-%D0%BF%D0%BE%D1%81%D1%82%D0%B0%D0%B2%D1%8F%D0%BD%D0%B5-%D0%BD%D0%B0-%D1%80%D0%B0%D0%BC%D0%B5%D0%BD%D0%BD%D0%B0%D1%82%D0%B0-%D1%81%D1%82%D0%B0%D0%B2%D0%B0-%D0%B2-%D0%BC%D1%83-%D0%BF%D0%BB%D0%BE%D0%B2%D0%B4%D0%B8%D0%B2-news891311.html", "text": "Курс по ендопротезиране на раменната става ще се проведе от 14 до 16 декември в Аудиторния комплекс на Медицински университет-Пловдив. Той е организиран от Българската ортопедична и травматологична асоциация. „В курса участие ще вземат и учени от други държави”, съобщи зам.-ректорът по международно сътрудничество и проектна дейност проф. д-р Диляна Вичева. В първата сесия на курса са предвидени лекции на тема „Анатомия на раменната става”. Лекция на тема „Периоперативна антибиотична профилактика при ендопротезиране на раменната става” ще бъде изнесена от ректора на МУ-Пловдив и ръководител на катедра „Микробиология и имунология” проф. д-р Мариана Мурджева. Началникът на Клиниката по ортопедия и травматология в УМБАЛ „Свети Георги” в Пловдив проф. Владимир Ставрев ще запознае участниците в курса с темата „Хемиартропластика при фрактури на проксималния хумерус”. Проф. Асен Балтов от УМБАЛСМ \"Н. И. Пирогов\" ще говори за „Безстеблена раменна ендопротеза”. В рамките на курса е предвидена и операция на живо, в която участниците ще могат да наблюдават поставяне на раменна става на пациент. Откриването на курса по ендопротезиране на раменната става ще се състои на 14 декември от 10 часа в Пета аудитория на МУ-Пловдив. Сподели:", "date": "2019.12.13", "title": "За първи път България: Курс за поставяне на раменната става в МУ-Пловдив"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B0%D1%82%D0%B0%D0%BA%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B4%D0%B5%D1%86%D0%B0-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%B7%D0%BB%D0%B8%D1%87%D0%B5%D0%BD-%D1%86%D0%B2%D1%8F%D1%82-%D0%BD%D0%B0-%D0%BA%D0%BE%D0%B6%D0%B0%D1%82%D0%B0-news891082.html", "text": "Две деца са били нападнати на улицата заради различен цвят на кожата. За инцидента разказа майката Оля Обрейкова. Инцидентът е станал вчера в открото пространство на квартал \"Дървеница\". Атакувала ги е явно психически лабилна непозната жена. Започнала е да ги души, защото баща им е нигериец. Това разказа Обрейкова. Тя е подала жалба в Седмо районно полицейско управление. Описанието на нападателката е жена на средна възраст, висока около 160 сантиметра, с тъмна коса, синьо яке и светли дънки. За изстъпленията й има подадени и други жалби. Сподели:", "date": "2019.12.13", "title": "ЖЕСТОКА АТАКА: Нападнаха деца на улицата в София заради различен цвят на кожата"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B8%D1%81%D1%82%D0%B8%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B8%D0%BD%D0%BE%D0%B7%D0%B0%D0%B2%D1%80%D0%B8%D1%82%D0%B5-news891201.html", "text": "Учени от Северозападния университет в Илинойс установиха действителната причина за изчезването на динозаврите и други видове животни преди 66 милиона години, съобщи Физ.орг. Оказа се, че Земята е била подвластна на големи изменения още преди падането на астероида, което окончателно нарушило стабилността на биосферата. Бил изследван изотопният състав на калция във фосилизирани раковини на мекотели и охлюви, които са живели на границата между кредата и палеогена. Специалистите констатирали, че химичният състав се променил още преди падането на астероида, а това навежда на мисълта за бързо увеличаване на съдържанието на въглероден диоксид в океаните. До въпросното увеличаване се е стигнало в резултат на вулканични изригвания на Деканското плато на днешната територия на Индия. В разстояние на дълги години вулканичните изригвания на Деканското плато изхвърляли огромно количество въглероден газ в атмосферата, който окислил океаните и повлиял директно върху живите организми. Раковините са съставени от калциев карбонат, който се разтваря в присъствието на съдържащ се в морската вода въглероден диоксид. По-рано международна група учени заключи, че човечеството вече е повлияло по-силно върху кръговрата на въглерода, отколкото довелото до измирането на динозаврите падане на астероид. Сподели:", "date": "2019.12.13", "title": "Откриха истинската причина за изчезването на динозаврите"}
{"url": "https://pik.bg/%D1%89%D0%B0%D1%81%D1%82%D0%BB%D0%B8%D0%B2%D0%B8%D1%8F%D1%82-%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA-%D0%BD%D0%B0-%D0%BE%D1%80%D0%BB%D0%B8%D1%82%D0%B5-%D0%B3%D0%B5%D0%BD%D1%87%D0%B5%D0%B2-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D0%B4%D0%B0-news891137.html", "text": "Наставникът на Лудогорец - Станислав Генчев, коментира равенството на тима 1:1 с Ференцварош и класирането на разградските \"орли\" за елиминационната фаза в престижния турнир Лига Европа. \"Класирането ни е справедливо, както и резултатът от мача. Старанието беше много голямо, както и желанието, имаше и лека нервност, всички сме щастливи от класирането. Още с тегленето на жребия казах, че попаднахме в най-тежката група... Надявам се да отстраним следващия си съперник\", заяви наставникът на Лудогорец, цитиран от \"Новспорт\". Сподели:", "date": "2019.12.13", "title": "Щастливият наставник на \"орлите\" Генчев: Надявам се да..."}
{"url": "https://pik.bg/%D0%BF%D0%BE%D1%81%D1%82%D0%B0%D0%B2%D1%8F%D1%82-%D0%B7%D0%B5%D0%BB%D0%B5%D0%BD%D0%B8-%D1%88%D0%B0%D0%BF%D0%BA%D0%B8-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B8-%D1%81%D0%BF%D0%B8%D1%80%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news891193.html", "text": "Една иновативна идея, вече наложена в Европа, си пробива път в община Бургас, където  започна реализирането й. Поставени вече са \"зелени шапки\" на три автобусни спирки. Едната от тях се намира при Индустриален и логистичен парк, а другите две са при Дома на нефтохимика. Поставянето на зеленина върху автобусните спирки се прави на определени места, където няма широколистни дървета. Заради липсата на сянка през летните месеци въздухът там е по-горещ, а нивото на прахови частици по-високо. Растителността върху автобусните спирки е специфична. Използва се предимно при изграждането на градини върху покриви на сгради, тераси и паркове. Тя издържа на високи температури и липса на влага през лятото. Устойчива е на минусови температури през зимата. Растенията имат способността да асимилират праховите частици, което ще спомогне за частичното подобряване на качеството на въздуха. С реализирането на идеята спирките стават не само по-красиви. Така се осигуряват повече зелени пространства в градската среда. Община Бургас проучва възможностите за озеленяване на още автобусни спирки, което да стане още една от стъпките към опазване на природата и формиране на екологично мислене в обществото. Сподели:", "date": "2019.12.13", "title": "Поставят \"зелени шапки\" на автобусни спирки (СНИМКИ)"}
{"url": "https://pik.bg/%D0%BA%D0%BE%D0%BB%D0%B5%D0%B4%D0%BD%D0%B8%D1%82%D0%B5-%D0%BF%D0%B0%D1%80%D1%82%D0%B8%D1%82%D0%B0-%D0%BA%D1%80%D0%B8%D1%8F%D1%82-%D0%BE%D0%BF%D0%B0%D1%81%D0%BD%D0%BE%D1%81%D1%82%D0%B8-%D0%B7%D0%B0-%D0%BC%D1%8A%D0%B6%D0%B5%D1%82%D0%B5-news890747.html", "text": "Коледните партита може и да са забавни, но имат и своята неблагоприятна страна. Купоните около празника често водят до здравословни проблеми, а в частност могат да навредят на мъжката полова мощ, пише в. \"Дейли стар\", позовавайки се на британска общопрактикуваща лекарка. Честите празнични запои неминуемо се свързват с умора и махмурлук. За мъжете, които имат проблеми с \"вдигането на самолета\", прекаляването с чашките може да се отрази неблагоприятно върху представянето им в леглото. Общопрактикуващата лекарка д-р Сара Джарвис обяснява, че пиянските купони могат да предизвикат хормонален дисбаланс. Това на свой ред се отразява зле върху сексуалния живот, тъй като някои от тези хормони контролират ерекцията. \"Няма никакво съмнение, че прекомерното количество алкохол оказва ефект върху представянето на мъжете в леглото. Питиетата може и да свалят задръжки, но освен това понижават чувствителността на нервните окончания и могат да повлияят върху хормоните, отговорни за ерекцията\", казва д-р Джарвис. Ако това не е достатъчно, специалистката напомня, че злоупотребата с алкохол може да доведе до силна жажда, в резултат на която се ограничава притокът на кръв, необходим за \"изправянето\" на мъжкия полов орган. Съветът на лекарката е представителите на силния пол, които се готвят за здрави коледни купони, е да не забравят за потенциалните проблеми с ерекцията. Сподели:", "date": "2019.12.13", "title": "Коледните партита крият опасности за мъжете"}
{"url": "https://pik.bg/%D0%BD%D0%B0%D0%BF-%D0%B7%D0%B0%D0%BF%D0%B5%D1%87%D0%B0%D1%82%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%B2-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-news891210.html", "text": "Служители на РУ- Ботевград, и НАП са извършили съвместна проверка на бензино- газстанция на главен път 2-17. Това съобщиха от ОДМВР - София. Установено е, че стоп-стикер, поставен от данъчните инспектори, на пистолета на газовата колонка е с нарушена цялост, като през указания период неправомерно е била извършвана търговска дейност. От служителите на НАП са съставени констативни протоколи, а обектът е запечатан за срок от 14 дни. Сподели:", "date": "2019.12.13", "title": "НАП запечата бензиностанция в Ботевград"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B8%D0%B6%D1%82%D0%B5-%D0%B4%D0%B6%D0%B8%D0%BF%D0%B0-%D1%83%D0%B1%D0%B8%D0%B5%D1%86-%D0%BF%D0%BE%D0%B3%D1%83%D0%B1%D0%B8%D0%BB-%D0%B4%D0%B5%D1%82%D0%B5-%D1%82%D0%B0%D0%B7%D0%B8-%D0%B2%D0%B5%D1%87%D0%B5%D1%80-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news891313.html", "text": "Заради тежкия пътен инцидент, станал пкъм 19,40 ч. в столицата, временно е спряно движението по бул. „Никола Вапцаров“  в района след кръстовището с ул. „Атанас Дуков“, посока към Телевизионната кула. При инцидента джип помита две момичета на около 14 години, а фаталният сблъсък е срещу бившия увеселителен парк „София ленд”, на светофара към болница \"Токуда\". Спешна помощ се отзовава на мястото на произшествието 5 минути по-късно. Едното, за съжаление е починало на път за болницата. Другото е закарано в „Пирогов”, съобщава Би Ти Ви. То е в кома и с животозастрашаваща травма на крака. По информация на МВР децата са пресичали неправилно на червена светлина. Снимки: Би Ти Ви Сподели:", "date": "2019.12.13", "title": "ЕКСКЛУЗИВНО В ПИК! Вижте джипа-убиец, погубил дете тази вечер в София (СНИМКИ)"}
{"url": "https://pik.bg/%D0%BF%D0%B5%D1%82%D1%8A%D1%80-%D1%81%D1%82%D0%BE%D1%8F%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B2-%D0%B5%D1%84%D0%B8%D1%80-%D0%B5%D0%B4%D0%B8%D0%BD-%D0%B4%D0%B5%D0%BD-%D0%BD%D0%B0%D1%81-%D1%89%D0%B5-%D0%BD%D0%B8-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%82-%D0%B1%D0%BB%D0%B5%D1%81%D1%82%D1%8F%D1%89%D0%B8-%D0%B0%D0%BA%D1%82%D1%8C%D0%BE%D1%80%D0%B8-%D0%BD%D0%BE-%D0%BD%D0%B5-%D0%B8-%D0%B1%D0%BB%D0%B5%D1%81%D1%82%D1%8F-news891312.html", "text": "\"Много постигнахме от 1989 г. насам. Всичко се промени и то за добро. Независимо от вмятанията колко хубаво се е живеело по времето на комунизма. Само дето се отървяхме от този 45-годишен живот в лъжата е страшно много\", каза президентът Петър Стоянов в ефира на БНТ. Петър Стоянов коментира и лидерската криза в Европа. \"За да станеш лидер беше достатъчно да пишеш. Днес няма значение колко интелигентен си, а колко добри са твоите пиари. Един ден нас ще ни управляват блестянщи актьори, но не и блестящи интелектуалци\", поясни Стоянов. Пенсионерите имали право да ругаят политиците. \"Те понесоха всички тежести на прехода. Младите хора ни напускат, защото ние не успяхме да въведем повече европейските ценности у нас\", каза Петър Стоянов. Нашото непрекъснато лутане - европейци ли сме, не сме ли продължавало да бъде българският най-големият проблем, според президента Стоянов. Сподели:", "date": "2019.12.13", "title": "Петър Стоянов изригна в ефир: Един ден нас ще ни управляват блестящи актьори, но не и блестящи интелектуалци"}
{"url": "https://pik.bg/%D1%87%D0%B5%D1%80%D0%B5%D0%BD-%D0%BF%D0%B5%D1%82%D1%8A%D0%BA-13-%D0%B8-%D0%B4%D0%B6%D0%B8%D0%BF-%D1%83%D0%B1%D0%B8-%D0%BF%D1%80%D0%B5%D0%B4%D0%B8-%D0%BC%D0%B8%D0%BD%D1%83%D1%82%D0%B8-%D0%B4%D0%B5%D1%82%D0%B5-%D0%BD%D0%B0-%D0%B1%D1%83%D0%BB-%D0%BD%D0%B8%D0%BA%D0%BE%D0%BB%D0%B0-%D0%B2%D0%B0%D0%BF%D1%86%D0%B0%D1%80%D0%BE%D0%B2-%D0%B2-%D1%81%D0%BE%D1%84%D0%B8%D1%8F-news891309.html", "text": "Към 19.40 часа в района след кръстовището е настъпил пътен инцидент в платното в посока към „Цариградско шосе“, съобщават от пресцентъра на МВР. По първоначални данни, джип е ударил две момичета, на около 14 години, пресичали булеварда в участък, обозначен със светофарна уредба. Пострадалите момичета незабавно са откарани за оказване на медицинска помощ, но на път към  болницата едното дете е починало. Пореден фатален пътен инцидент с деца в София. Автомобилът и шофьорът са на място. Движението временно е спряно. На мястото на инцидента са патрули на Пътна полиция.  Предприети са процесуално-следствени действия. Джипът се е движил в най-лявата лента на булеварда. В него са пътували баща и син. В посока \"Кошарите\" се е образувала колона от автомобили. Сподели:", "date": "2019.12.13", "title": "ЧЕРЕН ПЕТЪК 13-И! Джип уби преди минути дете на бул. \"Никола Вапцаров\" в София"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%82%D0%BE%D0%B0%D0%BB%D0%B5%D1%82%D1%8A%D1%82-%D0%BD%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D0%BE%D1%82-%D0%BF%D1%80%D0%B8%D0%B5%D0%BC%D0%B0-%D0%BF%D1%80%D0%B8-%D0%BA%D1%80%D0%B0%D0%BB%D0%B8%D1%86%D0%B0%D1%82%D0%B0---%D0%B8%D0%B7%D0%B2%D0%B0%D0%B4%D0%B5%D0%BD-%D0%BE%D1%82-%D0%BD%D0%B0%D1%84%D1%82%D0%B0%D0%BB%D0%B8%D0%BD%D0%B0--news891243.html", "text": "Вече обличан и то многократно се оказа тоалетът, с който се появи Десислава Радева на приемите за лидерите на НАТО, дадени от британската кралица Елизабет в Лондон наскоро, забеляза \"Ретро\". За събитието съпругата на Румен Радев извади от нафталина бежовата дантелена рокля, с която бе на посещението при кралица Рания и крал Абдула в Йордания през декември 2018 г., а после сложи и по случай националния ни празник 3 март. Въпросният тоалет, който отново е дело на любимата ѝ дизайнерка Невена Николова, очевидно е фаворит на президентшата и стои на удобно място в гардероба ѝ, макар Невена да твърди, че първата дама вземала роклите назаем, а после ги връщала обратно в бутика. За посещението в Лондон Ген. Деси бе комбинирала дантелената рокля с бяло палто, с което също вече няколко пъти е дефилирала пред световния политически елит. Връхната дреха тип Снежанка Радева сложи още през февруари миналата година по случай визитата на президентката на Малта и нейния съпруг ( ). Със същото палто първата дама се яви и на честванията по случай 100-годишнината от края на Първата световна война в Париж, които се състояха през ноември 2018 г. Тогава лидерите на над 60 страни и техните половинки впериха погледи в нашия президент и жена му, които единствени пристигнаха на приема хванати за ръце. Почти идентично бяло палто има и първата дама на Америка - Мелания Тръмп, но тя не обича да повтаря тоалети и на приема в Лондон, отбелязващ 70-годишнината от създаването на НАТО, блесна с яркожълто палто, отличаващо се с дълги външни ръкави в гръцки стил. То е част от последната зимна колекция на модния гуру Валентино. Единствените нови детайли във визията на българската първа дама за срещата в резиденцията на британския премиер Борис Джонсън бяха черните ѝ обувки на ток с голяма златна катарама отпред, която бе комбинирала с чанта клъч в екрю със златисти детайли. Сподели:", "date": "2019.12.13", "title": "САМО В ПИК И \"РЕТРО\": Тоалетът на Деси Радева от приема при Кралицата - изваден от нафталина.  Президентшата износва стари рокли (СНИМКИ)"}
{"url": "https://pik.bg/%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%BD%D0%B5-%D1%81%D0%B0-%D0%BF%D0%BE%D0%BB%D1%83%D1%87%D0%B0%D0%B2%D0%B0%D0%BB%D0%B8-%D0%B7%D0%B0%D0%BF%D0%BB%D0%B0%D1%82%D0%B8-%D0%BE%D1%82-8-%D0%BC%D0%B5%D1%81%D0%B5%D1%86%D0%B0-news891076.html", "text": "Освен, че не са получавали заплати от 8 месеца, специалистите от Специализираната болница за активно лечение на белодробни заболявания не са получавали пари и за транспорт, и за облекло. Това тежко финансово състояние за болницата е от доста години. До момента тя съществува, след като многократно беше субсидирана от общината във Варна. Преди няколко дни медицинските специалисти се срещнаха с омбудсмана Диана Ковачева и представиха своите проблеми. Тя обеща да сезира здравния министър Кирил Ананиев за този проблем. От 8 месеца работещите в Специализираната болница за лечение на белодробни забoлявания във Варна не са получавали пълните си заплати. Условията, в които работят, също не са добри. Заради финансовите проблеми служителите в лечебното заведение обмислят да подадат колективна оставка. \"Писал съм писмо до министъра. Разбрахме се с министерството да ни даде субсидия, но няма да получим за януари и февруари нищо. Дефектът е, че болниците са търговско дружество, особено тези, които се занимаваме с туберкулоза. Влизането в състава на друга болница, което е решение, на практика означава 500 000 лв. годишно задължение автоматично на тази болница, която ще ни поеме\", коментира пред БНТ управителят на болницата Сподели:", "date": "2019.12.13", "title": "Служители във варненска болница не са получавали заплати от 8 месеца"}
{"url": "https://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%BD%D1%81%D0%BE-%D0%B8-%D0%BC%D0%B5%D1%80%D0%B0%D1%86%D0%B8%D1%82%D0%B5-%D0%BD%D0%B0-%D1%80%D0%B0%D0%B4%D0%B5%D0%B2-%D0%B7-news891248.html", "text": "Единственото, което в момента зная е, че върви проверка на военна полиция и военна прокуратура. Това заяви пред Нова телевизия вицепрезидентът Илияна Йотова, коментирайки тежкия пътен инцидент от снощи, при който шофьор на кола на НСО блъсна 14-годишно дете на бул. \"Драган Цанков\". Състоянието на пострадалото момче, което е настанено в болница \"Св.Анна\", продължава да е тежко. \"Но това, което искам да кажа преди всичко като майка. Всичките ми положителни сигнали са да се оправи детето час по-скоро. Стискам палци наистина детето да оцелее и да оздравее\". Йотова коментира и \"войната\" между премиера и президента. Според нея в поведението на Борисов \"прозирал страх от един втори мандат на Радев\". \"Какво е нашето желание е едно, дали хората ще предпочетат да издигнат нашата двойка и в каква конфигурация, предстои да видим. Аз не обичам този тон между институциите. Лесно е да се критикуваме, но хората очакват от българските институции да се чувстват добре\", заяви тя. Според нея \"до този момент президентът Радев не си е позволил да заблуждава, не си е позволил лични квалификации към когото и да било. Йотова заяви, че няма конфликт в президентската двойка и \"който търси такъв, ще бъде разочарован\". Вицепрезидентът коментира и препоръката на Венецианската комисия и заяви, че е категорично против европейски модели и норми да се привнасят 1:1 към българската действителност, без да се отчитат местните специфики: \"Правото, конституцията, юрисдикцията не са лъжица за всяка уста. Те дори не са лъжица за моята\". Запитана как президентската институция си представя конституционните промени във връзка с тази тема, тя заяви: \"Защо ви казах в началото на разговора ни, че е започнала кампания срещу втори мандат на президента. Може би пък сме достигнали онзи етап на демократично развитие, когато за избори се говори не шест месеца преди тях, а доста преди това\". На въпрос как ще коментира настоящата ситуация в БСП и има ли алтернатива на Корнелия Нинова, тя заяви, че е \"повече медиен шум\" противопоставянето на Сергей Станишев срещу сегашната лидерка на партията-столетница\". На финала на разговора Илияна Йотова заяви, че най-голямото постижение на европредседателството на България е поставянето на темата \"Западни Балкани\", която трябва да продължи да бъде сред челните дискусии в ЕС. Запитана как ще коментира \"искрите\" между Русия и България по темата \"Турски поток\", тя заяви, че предстои да се реши продължаването на санкциите срещу Русия, но най-важното е България през пролетта да защити своето шенгенско участие: \"И най-вече очаквам да отпадне мониторингът, защото това наистина е тема от национален интерес\". Сподели:", "date": "2019.12.13", "title": "Илияна Йотова с ексклузивен коментар за катастрофата с колата на НСО и мераците на Радев за втори мандат"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BC%D0%BE%D1%81%D0%B2-%D0%B8-%D0%BC%D1%80%D1%80%D0%B1-%D1%89%D0%B5-%D0%B1%D1%8A%D0%B4%D0%B0%D1%82-%D0%BE%D0%B1%D0%B2%D0%B8%D0%BD%D0%B5%D0%BD%D0%B8-%D0%B2-%D0%B1%D0%B5%D0%B7%D1%81%D1%82%D0%BE%D0%BF%D0%B0%D0%BD%D1%81%D1%82%D0%B2%D0%B5%D0%BD%D0%BE%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BA%D1%80%D0%B8%D0%B7%D0%B0%D1%82-news891251.html", "text": "Министерството на околната среда и водите (МОСВ) и Министерството на регионалното развитие и благоустройството (МРРБ) не са направили необходимото, за да бъде избегната кризата с водоснабдяването на Перник. Това е заключението от проверката на Окръжната прокуратура, съобщи БНР. Служители на двете министерства може да бъдат подведени под отговорност за безстопанственост, съобщи говорителят на Окръжната прокуратура Николай Цветков: “От събраните материали може да се направи основателно предположение за извършено такова престъпление и от страна на служители на министерствата, областен управител и кмет. Същите бяха изпратени на специализираната прокуратура, за да се прецени дали има извършено престъпление, и евентуално, образуване на досъдебно производство\", каза Цветков. Освен в Перник, воден режим има в още шест града на страната. Министърът на регионалното развитие Петя Аврамова коментира, че не е получила решението на прокуратурата и допълни: \"МРРБ, респективно министърът, ако има проблем и грешка, аз бих го отчела като мой личен поглед на нещата, като забавяне на процеса за въвеждане на воден режим и стопиране на водата към промишлеността, за да съхрани водният ресурс за по-дълго време\". Петя Аврамова не е получила решението на Окръжната прокуратура в Перник Сподели:", "date": "2019.12.13", "title": "Прокуратурата: Служители на МОСВ и МРРБ ще бъдат обвинени в безстопанственост заради кризата в Перник"}
{"url": "https://pik.bg/%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B2%D1%8A%D0%B2-%D0%B2%D0%B5%D1%87%D0%B5%D1%80%D0%BD%D0%B8%D1%82%D0%B5-%D1%87%D0%B0%D1%81%D0%BE%D0%B2%D0%B5-%D1%81%D1%80%D0%B5%D1%89%D1%83-%D0%BF%D0%B8%D1%8F%D0%BD%D0%B8-%D0%B8-%D0%B4%D1%80%D0%BE%D0%B3%D0%B8%D1%80%D0%B0%D0%BD%D0%B8-%D1%88%D0%BE%D1%84%D1%8C%D0%BE%D1%80%D0%B8-news891254.html", "text": "Продължават проверките за недопускане на управление на моторни превозни средства след употреба на алкохол и наркотични вещества и/или техни аналози. В момента у нас и в страните-членки на Европейската мрежа на службите на Пътна полиция – TISPOL е в ход специализирана операция, чийто акцент е точно този проблем. Проверки у нас ще се извършват и във вечерните часове. Според наблюденията, една от водещите причини за тежки пътнотранспортни произшествия в Европа е именно управлението след употреба на алкохол или наркотични вещества. По данни на отдел „Пътна полиция“, ГДНП от началото на годината до 11 декември, у нас за установени 11 044 водачи, извършили такова нарушение. От анализа за травматизма да първото десетмесечие, за периода от 01.01.2019 г. до 31.10.2019 г., на територията на страната са настъпили 5607 тежки пътнотранспортни произшествия, при които са загинали 517 и са ранени 7103 участници в движението по пътищата. Поради управление на МПС след употреба на алкохол и/или наркотични вещества или техни аналози са 66 от произшествията, при които са загинали 7 и са ранени 93 участници в движението по пътищата. Сподели:", "date": "2019.12.13", "title": "Масови проверки във вечерните часове срещу пияни и дрогирани шофьори"}
{"url": "https://pik.bg/%D0%BF%D0%B0%D1%80%D0%B5%D1%89%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0-%D1%82%D0%B5%D0%BC%D0%B0-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%B1%D0%BE%D0%B4%D1%83%D1%80%D0%BE%D0%B2-news891143.html", "text": "Футболното бъдеще на вече бившия капитан на ЦСКА Николай Бодуров продължава да е неясно. Защитникът беше отстранен от А-тима на \"червените\" в началото на сезона и оттогава не играе. През последния месец усилено се говори, че Бодуров ще напусне \"Армията\" по време на зимната пауза. Спрягат се няколко родни отбори, които имат афинитет към бранителя. Индикациите обаче са, че от Борисовата градина най-вероятно ще пуснат Бодуров без пари само в чужбина. Договорът на защитника с \"червените\" изтича в края на сезона, а дотогава съдбата му е в ръцете на ръководството на клуба, с което Николай е в конфликт. Твърди се, че тимът може да го задържи до края на договора му, ако не получи определена оферта за Бодуров, акцентира \"Меридиан Мач\". Съществува и вариант за преминаване на Ники в друг роден клуб тази зима без трансферна сума, но се визира, че въпросният отбор трябва да е в явно много добри отношения с ЦСКА. Сподели:", "date": "2019.12.13", "title": "ПАРЕЩА ФУТБОЛНА ТЕМА: Какво се случва с Бодуров?"}
{"url": "https://pik.bg/%D1%86%D0%B0%D1%86%D0%B0%D1%80%D0%BE%D0%B2-%D0%B5-%D0%BF%D0%BE%D0%B8%D1%81%D0%BA%D0%B0%D0%BB-%D0%BE%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80%D1%81%D0%BA%D0%B0%D1%82%D0%B0-%D0%BA%D0%BE%D0%BB%D0%B5%D0%B3%D0%B8%D1%8F-%D0%BD%D0%B0-%D0%B2%D1%81%D1%81-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%B5%D0%BD%D0%B0%D0%B7%D0%BD%D0%B0%D1%87%D0%B5%D0%BD-%D0%BA%D0%B0%D1%82%D0%BE-%D1%80%D0%B5%D0%B4%D0%BE%D0%B2%D0%B8-%D0%BF%D1%80%D0%BE%D0%BA%D1%83%D1%80%D0%BE%D1%80-news891260.html", "text": "Досегашният главен прокурор Сотир Цацаров е поискал от Прокурорската колегия на Висшия съдебен съвет (ВСС) да бъде преназначен като редови прокурор. Това става ясно от дневния ред на кадровиците за вторник, 17 декември 2019 година. Точката е включена в дневния ред след молба, подадена от досегашния главен прокурор за преназначаване \"по реда 169, ал.5 ЗСВ\". На 12 декември пленумът на Висшия съдебен съвет (ВСС) прие оставката на главния прокурор Сотир Цацаров с 20 гласа \"за\", след като ден по-рано, в сряда - 11 декември, Народното събрание го избра с 165 гласа подкрепа за председател на Комисията за противодействие на корупцията и за отнемане на незаконно придобитото имущество (КПКОНПИ). За да встъпи в длъжност на новата позиция обаче се изисква указ от президента за освобождаването му като главен прокурор. Очаква се държавният глава Румен Радев да подпише документа, с който да освободи Цацаров, а след обнародването в \"Държавен вестник\" ще стане възможно и встъпването на избрания двукратно от ВСС за следващ \"обвинител №1\" Иван Гешев. Сподели:", "date": "2019.12.13", "title": "Цацаров е поискал от Прокурорската колегия на ВСС да бъде преназначен като редови прокурор"}
{"url": "https://pik.bg/%D0%B4%D0%B5%D0%BD%D0%B8%D1%86%D0%B0-%D1%81%D0%B0%D1%87%D0%B5%D0%B2%D0%B0-%D1%82%D1%8A%D1%80%D1%81%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%BD%D0%B0-%D1%81%D0%B2%D0%B5%D1%82%D0%B8%D1%8F-%D1%81%D0%B8%D0%BD%D0%BE%D0%B4-%D0%B7%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D1%83%D1%81%D0%BB%D1%83%D0%B3%D0%B8-news891264.html", "text": "На срещата беше обсъдено становището на Българската православна църква по Закона за социалните услуги. Министър Сачева запозна висшите духовници с основните принципи, залегнали в нормативния акт, като ги увери, че той няма за цел да регламентира незаконни и необосновани намеси в семействата, провеждане на антисемейни политики или отнемане на деца от техните родители. По думите й е необходимо да се изготви регламент и карта на пазара на социалните услуги, за да бъде повишено качеството им. Има нужда и от повишаване на квалификацията и допълнително мотивиране на социалните работници, добави тя. Висшите духовници подкрепиха отлагането на Закона за социалните услуги, с което ще се даде време за диалог по конкретните текстове и настояха Българската православна църква да участва в обсъждането им, съобщиха от пресцентъра на МТСП. Министърът на труда и социалната политика Сеница Сачева проведе среща с митрополитите на Светия Синод Техни Високопреосвещенства Ловчанския митрополит Гавриил, Варненския и Великопреславския митрополит Йоан, Неврокопския митрополит Серафим, Врачанския митрополит Григорий, Видинския митрополит Даниил, Негово Преосвещенство Мелнишкия епископ Герасим. Сподели:", "date": "2019.12.13", "title": "Деница Сачева търси подкрепата на Светия Синод за Закона за социалните услуги"}
{"url": "https://pik.bg/%D0%BF%D0%B0%D1%86%D0%B8%D0%B5%D0%BD%D1%82-%D1%81-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B8%D1%80%D0%B0%D0%BD-%D1%87%D0%B5%D1%80%D0%B5%D0%BD-%D0%B4%D1%80%D0%BE%D0%B1-%D0%B5-%D0%B2-%D1%81%D1%82%D0%B0%D0%B1%D0%B8%D0%BB%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news891094.html", "text": "Нова донорска ситуация във Варна даде шанс за живот на пациенти от българската листа на чакащите. Близките на 57-годишна жена, изпаднала в мозъчна смърт, взеха решение да дарят органите й на нуждаещи се пациенти. В резултат бяха спасени два човешки живота. Доц. д-р Ивелин Такоров, началник на Първа коремна хирургия във ВМА, разказва пред БНТ за ситуацията. Когато колегите от Варна уведомяват агенцията за потенциалния донор, се проверяват листите за чакащи и за нас вече се задейства донорската ситуация, когато ни се обадят, че нашият пациент е най-подходящ за приемане на черен дроб. Времето в такава ситуация зависи най-много от състоянието на донора, каза доц. д-р Ивелин Такоров, началник на Първа коремна хирургия във ВМА.  В този случай, той беше стабилен и полетът беше насрочен за сряда сутринта, в 7:30 ч. Другият фактор за това кога ще бъде извършена трансплантация, е наличие на реципиент.  Състоянието на пациента е стабилно, предстои активно раздвижване днес, нещата вървят по план, допълни медикът. Това е втората донорска ситуация от стартирането на кампанията \"Да! За живот!\". Темата вече е много добре експонирана в обществото, самите координатори споделят, че вече по-добре протичат разговорите с близките на пациенти за даряване на органи, обясни доц. д-р Такоров. Сподели:", "date": "2019.12.13", "title": "Пациент с трансплантиран черен дроб е в стабилно състояние"}
{"url": "https://pik.bg/%D0%BF%D0%B8%D1%8F%D0%BD%D1%81%D0%BA%D0%BE-%D0%BC%D0%B5%D0%BB%D0%B5-%D0%BE%D0%BA%D1%8A%D1%80%D0%B2%D0%B0%D0%B2%D0%B8-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news891133.html", "text": "Пиянска кавга и меле окървавиха Благоевград. Със заповед за задържане до 24 часа от полицейски служители на Второ РУ - Благоевград, са задържани двама мъже на 23 и 43 години от града. Това съобщиха от ОДМВР. Около 22:15 часа на 12 декември в Благоевград е възникнал скандал, който е прераснал във физическа саморазправа между лицата и 37-годишен благоевградчанин, в резултат на което с порезна рана на дясната предмишница е пострадал 37-годишният мъж. Образувано е досъдебно производство. Работата по случая продължава. Сподели:", "date": "2019.12.13", "title": "Пиянско меле окървави Благоевград"}
{"url": "https://pik.bg/%D1%82%D0%B8%D1%80-%D0%BE%D1%82%D0%BD%D0%B5%D1%81%D0%B5-%D1%81%D1%82%D1%8A%D0%BB%D0%B1-%D0%B8-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0-%D0%B2-%D1%80%D1%83%D1%81%D0%B5-news891267.html", "text": "Тир катастрофира в петък следобед на булевард „България“ в Русе. Водачът на тежкотоварния автомобил е изгубил контрол над превозното средство, след като се спукала предна лява гума, предаде БГНЕС. Тирът е отнесъл разделителната мантинела и електрически стълб на осветлението. Вследствие на удара резервоарът на камиона е бил повреден, което е предизвикало разлив на нафта по пътното платно. На мястото на инцидента се е отзовал пожарникарски екип, който обезопасил засегнатия участък. Заради катастрофата движението по международното шосе в Русе бе временно затруднено, като се образуваха големи колони от автомобили. Сподели:", "date": "2019.12.13", "title": "ТИР отнесе стълб и мантинела в Русе"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BE%D1%86%D0%B8%D0%BB%D0%BE%D0%B3%D1%8A%D1%82-%D1%81%D1%82%D0%BE%D0%B9%D1%87%D0%BE-%D1%81%D1%82%D0%BE%D0%B9%D1%87%D0%B5%D0%B2-%D1%81%D0%B5-%D0%BF%D1%80%D0%B8%D1%81%D0%BC%D1%8F-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%BB%D0%B5%D0%B4-%D1%80%D0%B0%D0%B7%D1%86%D0%B5%D0%BF%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%81%D0%BF--news890888.html", "text": "С декларация във Фейсбук лидерката на БСП Корнелия Нинова скочи на своите депутати, които вчера не се съобразиха с \"Беше взето решение - който има друго мнение, да се възползва от член 58, ал. 4 на Правилника за организацията и дейността на Народното събрание и да изрази различната си позиция от трибуната на парламента. Чл. 58 ал. 4 дава възможност \"на народен представител, който има мнение, различно от това на ПГ, да го изрази в рамките на 3 минути\". Никой от гласувалите за Сотир Цацаров не направи публично това. Парламентарната група на „БСП за България“ има политическо решение за неподкрепа. Всеки, който не се е съобразил с това, носи своята лична отговорност\", написа очевидно изпусналата контрол над депутатите си Нинова. Това пък стана повод социологът Стойчо Стойчев да се подиграе на неволите, сполетели червената предводителка. \"Разцеплението в БСП придоби характерно парламентарно изражение, 30/27 или 53%/47% е правдоподобна пиктограма на организационния разлом. Любопитно съвпадение: приблизително същото дялово разпределение има разделението на турското общество в отношението \", коментира той. Сподели:", "date": "2019.12.13", "title": "САМО В ПИК! Социлогът Стойчо Стойчев се присмя на Корнелия Нинова след разцепването на БСП: Стана като Ердоган"}
{"url": "https://pik.bg/%D0%BC%D1%8A%D0%B6-%D0%B5-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D1%8A%D1%80%D0%BD%D0%B0%D1%82-%D0%BA%D0%B0%D0%BC%D0%B8%D0%BE%D0%BD-news891122.html", "text": "Мъж на 61 години от село Коритата е с опасност за живота след преобръщане на камион. Това съобщиха от пресцентъра на ОДМВР – Смолян. На 12 декември около 09,35 часа в промишлената зона на Рудозем при отвал на обогатителна фабрика при разтоварна дейност товарен автомобил \"Камаз\", собственост на акционерно дружество с адрес на управление Мадан с водач Ю.Б. на 61 години от село Коритата, община Рудозем, се обръща странично. При инцидента е пострадал 61-годишният мъж, който е със счупени две ребра и контузия в долната част на бели дробове. Настанен е за лечение в МБАЛ - Смолян, с опасност за живота. Местопроизшествието е посетено от дежурна оперативна група при на РУ - Мадан. Извършен е оглед и е образувано досъдебно производство. Работата по случая продължава. Сподели:", "date": "2019.12.13", "title": "Мъж е с опасност за живота заради обърнат камион"}
{"url": "https://pik.bg/%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D0%BD%D0%BE%D0%B2%D0%BE-%D0%B4%D0%B0-%D0%BC%D0%B5%D0%B6%D0%B4%D1%83-%D1%86%D1%81%D0%BA%D0%B0-%D0%B8-news891158.html", "text": "ЦСКА ще удължи договора на вратаря Густаво Бусато през зимата. Контрактът на бразилеца изтича в края на този сезон. Клубът обаче е приготвил предложение за него с подобрени условия. Договорът на Бусато с гранда ще е за поне още две години - до лятото на 2022-а, пише \"Тема Спорт\". Густаво се наложи като титуляр в ЦСКА в последните 3 месеца. Той измести от визирания вратарски пост Витаутас Черниаускас. Очакванията към Бусато в началото на сезона не бяха от най-високите, тъй като дойде при \"червените\" със статута на резерва в четвъртодивизионен бразилски клуб. Постепенно обаче 29-годишният страж заслужи своя шанс и не го изпусна. Вратарят ще остане в България през зимната пауза, тъй като неговата съпруга Даниела роди съвсем наскоро. По тази причина семейството е решило да изкара празниците у нас. А това ще е удобен момент за Бусато да подпише и новия договор. Той на практика се очертава да е единственият чужденец в ЦСКА, който няма да пътува към родината си. Сподели:", "date": "2019.12.13", "title": "Задава се ново \"да\" между ЦСКА и..."}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D1%81%D1%85%D0%B5%D0%BC%D0%B8-%D0%B0%D0%B2%D0%B5%D1%80-%D0%BD%D0%B0-%D0%BF%D0%BE%D0%B4%D1%81%D1%8A%D0%B4%D0%B8%D0%BC%D0%B8%D1%8F-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%BB%D1%8A%D1%81%D0%BD%D0%B0-%D0%B2-%D0%B1%D0%B8%D0%B7%D0%BD%D0%B5%D1%81-%D0%B0%D1%84%D0%B5%D1%80%D0%B8-%D1%81-%D0%BB%D0%B5%D0%B2%D0%B8-%D0%B1%D0%B0%D1%80%D0%BE%D0%B2%D1%86%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-news890894.html", "text": "Политико-икономическото задкулисие на прехода е упорито нещо. Когато документално и безпристрастно се изследва това задкулисие първото, което се забелязва е, че то съществува благодарение на мрежи от кръгове, чието ядро е съставено задължително от свързани с бившата БКП и нейните репресивни служби лица. Около това ядро обикновено се е формира еластична, с променлива геометрия периферия от готови на всичко, за да се „омажат“ във властта лица. Много често те съвсем формално пребивават в уж десни политически партии и коалиции, но бизнес интересите им без изключение са преплетени с представители на уж „лявото“. Ето пример – дъщерята на някогашното гуру на кръга „Агнешки главички“ по времето на Костов - Никола Николов, и днес е в обща фирма с някогашната висша комунистическа номенклатура Анастасий Дончев Иванов, което ПИК съобщи подробно в свое разследване. Същият Иванов в периода 1980 – 1986 г. е първи секретар на ОК на БКП в Разград. След това е първи секретар на Градския комитет на БКП в София. От 1987 г. е първи заместник-председател на Държавния комитет за изследвания и технологии. От 1981 до 1986 г. е кандидат-член на ЦК на БКП, а от 1986 до 1990 г. е член на ЦК на БКП. Е, точно с този човек дъщерята на уж „десния“ Никола Николов - Райна, е съдружник във фирмата „Биотехфарм“ ООД. Бизнес връзките между Никола Николов и Иво Прокопиев (също здраво свързан с БКП и ДС – баща му е бил кадрови офицер от УБО, майката – волнонаемен там) се пресичат в няколко дружества. Едно от тях е „Йовета-глас“. След като оглавява икономическата комисия в парламента по времето на Иван Костов, Николов прехвърля основния си бизнес на близкия си сподвижник Велеслав Тачев. Той поема повереното чрез ЕТ „Йовета Велеслав Тачев“. По-късно Николов регистрира на името на своя сътрудничка „Йовета глас трейдинг“ ЕООД, към което той е „консултант“. Именно от тази позиция той контролира де факто целия внос на строително стъкло и стъклен амбалаж. Няколко години по-късно – през 2008 г., Никола Николов вече официално фигурира като акционер и председател на борда на директорите на дружеството „Йовета глас трейдинг“, показва справката в ДАКСИ. Там е притежавал 800 000 акции, което е 50% от капитала. Останалите акционери са от фамилията Тачеви - Велеслав Тачев, Евгени Тачев и Йорданка Тачева. Впоследствие като акционер в дружеството влиза и „Алфа кепитъл мениджмънт“ – фирма, свързана с Иво Прокопиев. „Алфа кепитъл мениджмънт“ записва 560 000 лева в капитала на „Йовета-глас“. По-късно става едноличен собственик на капитала на дружеството, което се преименува на „Йовета-Глас“ ЕАД. Близкият до сърцето на Никола Николов Велеслав Тачев присъства и във фирмата „Йовета-2005“ ООД. Там той е съдружник със сина си Евгени Велеславов Тачев и с дъщерята на агнешкия крал - Райна Николова. Райна Николова е едноличен собственик и във фирмата „Солар Плант“ ЕООД. Дъщерята на Никола Николов е била и съсобственик във фирма „Евромед-София“ ООД, където през 2014 г. прехвърля дружествените си дялова на кого мислите. Прехвърля ги на същия комунистически номенклатурчик Анастасий Дончев Иванов. Агнешкият крал Никола Джипов Николов притежава имоти за милиони левове в 5 града в страната, показа справка в имотния регистър. Тъй като е израснал и завършил Математическата гимназия в Разград, той си е направил най-добре сметките да завърти големия си бизнес именно в родния град на бизнесавера си Иво Прокопиев. Именно там той притежава най-много имоти. Перлата в колекцията му е пететажен жилищен комплекс с ресторант и магазин на две нива, както и с кафе сладкарница на стойност на близо 1,1 млн. лв. За да го построи, през 2010 г. взима кредит от банка, който успява да погаси само за 2 г. Комплексът се шири на почти 5 декара и се намира на едно от най-апетитните места в Разград – на „Северен булевард“ между градския парк и стадион „Лудогорец Арена“. Първата си сделка в града 57-годишният бизнесмен прави през 2003 г., докато е депутат в 39-ото Народно събрание и член на парламентарната група на ОДС. Заедно с бившия шеф на Районния съд в Разград Жоро Чобанов взимат на кредит едноетажна масивна сграда от 130 кв. с двор от 304 кв. за 20 бона. 7 г. по-късно ипотеката е заличена и имотът прехвърлен само на името на Николов. След това е отворена нова ипотекав банка за 120 000 лв., като към къщата, гаража и двора е добавена още една сграда на ул. „Свети Климент“ от 137 кв., която е описана като клуб „Водна централа“ за делова и административна дейност. През 2009 г. клубът е прехвърлен на Никола и майка му Райна, като този път е оценен на 32 686 лв. През 2007 г. Николов наследява от майка си Райна масивна едноетажна сграда с разрешение за ползване като банков офис на ул. „Кирил и Методий“, състояща се от зала за клиенти, помещение за каса и санитарен възел. Имотът е оценен на 10 519 лв. През 2014 г. дава под наем 43 кв. м. от него за магазин на „Варнафарма холдинг“ за срок от 5 г. срещу 105 620 лв. Фирмата е собственост на семейството на аптекарския бос Веселин Марешки. През 2008 г. купува за 1300 лв. ливада с площ от 2500 дка в местността „Кованлък“ в землището на Разград от „Йовета глас трейдинг“, в която съдружници са майка му Райна Николова и най-близкия му бизнес другар Велеслав Тачев, който по времето на комунизма е номенклатура в ОбНС в Разград, директор на автокомбината и зам.директор на завода за стъкло „Диамант“. Сделка за почти 40 бона сключва бившия депутат през 2012 г., когато купува от фирмата за производство на стъклопакети „Ем пак“ ООД имот, включващ промишлена сграда с площ от 64 декара, склад 259 декара и дворно място от 853 декара. Последно той е сключил договор за отдаване под наем на 29 свои поземлени поземлени имота в село Благоево – всеки от които на площ между 6 и 40 декара, на стойност 53 117 лв. Фирмата, която ги е взела под аренда, е „Йовета 2005“ ООД, чийто съсобственик е дъщерята на агнешкия крал Райна Джипова и авера му Велеслав Тачев. Николов владее и промишлена сграда на един етаж с площ от 421 кв. м. с двор от 885 кв.м. и в съседна Монтана. Купува я през 2007 г. за 75 000 лв. с кредит от ДСК, който е изплатен през 2012 г. Негов съдружник отново е Велеслав Тачев. В столицата Никола Николов притежава само едно апартаментче от 76 кв.м. Купил го е през 2009 г. за 88 000 лв. в столичния квартал „Дружба 2“. В нотариалния акт към жилището е включен и 11 декара поземлен имот в комплекса, но за тях не е посочена отделна цена, което вероятно означава, че са му като подарък за 50-годишния юбилей, който е празнувал тогава. Сподели:", "date": "2019.12.13", "title": "СКАНДАЛНИ СХЕМИ: Авер на подсъдимия Прокопиев лъсна в бизнес афери с леви баровци (ДОКУМЕНТИ)"}
{"url": "https://pik.bg/%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%B1%D0%B5%D1%80%D0%BE%D0%B5-news891164.html", "text": "Старши треньорът на Берое Димитър Димитров-Херо е имал среща с ръководството на клуба относно зимната селекция. Специалистът е поискал поне четири нови попълнения, с които да засили конкуренцията в отделните линии на тима. Заралии разполагат с не много дълга скамейка и това не се нрави на Херо. Засега са набелязани конкретни имена от чужбина, ка­то се водят разговори с тях и агентите им. Приоритет са свободните агенти, сочи информация на \"Тема Спорт\".. Сподели:", "date": "2019.12.13", "title": "Важна среща в Берое"}
{"url": "https://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8%D1%82%D0%B5-%D1%81-%D0%BF%D1%8A%D0%BB%D0%BD%D0%BE-%D0%BC%D0%BD%D0%BE%D0%B7%D0%B8%D0%BD%D1%81%D1%82%D0%B2%D0%BE-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B1%D1%80%D0%B5%D0%BA%D0%B7%D0%B8%D1%82-%D1%89%D0%B5-%D0%B1%D1%8A%D0%B4%D0%B5-%D0%BD%D0%B0-31-%D1%8F%D0%BD%D1%83-news891270.html", "text": "Убедителна победа за Консервативната партия на предсрочните парламентарни избори във Великобритания. Премиерът Борис Джонсън получава много повече от необходимите 326 места за абсолютно мнозинство. Консервативната партия не се е радвала на толкова голяма победа от времето на Маргарет Тачър. „Ще сложа край на всички тези безсмислици и ще осъществим Брекзит навреме, на 31 януари. Това ще се случи без никакви „ако”, „но” или „може би”. Ще напуснем Европейския съюз като единно Обединено кралство. Ще си върнем контрола върху нашите закони, граници, финанси, търговия и имиграционна система”, посочи Борис Джонсън. Опозиционната Лейбъристка партия търпи сериозна загуба и дори отстъпи пред консерваторите в досегашни свои бастиони. „Това очевидно е много разочароваща нощ за Лейбъристката партия. Brexit толкова много поляризира и раздели дебата в тази страна. Аз признавам, че това допринесе за резултатите на Лейбъристката партия. Искам ясно да заявя, че няма да водя партията през следващата кампания за парламентарни избори”, заяви Джерами Корбин. Резултатът от вота прави още по-вероятно провеждането на нов референдум за независимост на Шотландия. Националистите печелят категорично и взимат 55 от общо 59  района в Северната британска провинция. „Аргументите на Борис Джонсън по време на изборите в Шотландия бяха категорично и напълно отхвърлени. Няма съмнение, че получих мандат, за да предложа на хората възможност за избор. Шотландците ще решат какъв избор да направят. Борис Джонсън няма право, първо, да извежда Шотландия от Европейския съюз, и второ,  да пречи на шотландците да си изберат бъдеще”, каза първият министър на Шотландия Никола Стърджин. Европейският съюз обяви, че очаква британският парламент възможно най-скоро да гласува за оттеглянето на Великобритания от блока и страната да изясни плановете си. Доналд Тръмп поздрави Джонсън и заяви, че Великобритания и Съединените щати сега ще могат да сключат голяма търговска сделка. Сподели:", "date": "2019.12.13", "title": "ОКОНЧАТЕЛНО: Консерваторите с пълно мнозинство във Великобритания, Брекзит ще бъде на 31 януари"}
{"url": "https://pik.bg/%D0%BD%D0%B8%D0%B2%D0%BE-%D0%B4%D1%83%D0%BD%D0%B0%D0%B2-%D0%BF%D1%80%D0%B8-%D1%81%D0%B2%D0%B8%D1%89%D0%BE%D0%B2-%D0%BF%D0%B0%D0%B4%D0%B0-news891102.html", "text": "С 3 см се е понижило нивото на Дунав при Свищов за изминалото денонощие. Това съобщиха от Хидрометеорологичната станция в града. Водният стоеж на реката е 192 см, а температурата на водата 7,2 градуса. Днес времето над страната ще се задържи облачно, в равнините и низините мъгливо. На отделни места ще има слаби превалявания от дъжд. Максималните температури ще са предимно между 8° и 13°. Атмосферното налягане ще бъде по-ниско от средното за декември и през деня още малко ще се понижи. Сподели:", "date": "2019.12.13", "title": "НИВО: Дунав при Свищов пада"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BD%D0%B0-%D0%BB%D0%B0%D1%83%D1%82%D0%B0-news891172.html", "text": "Треньорският щаб на Локомотив (Пловдив) получи добра новина преди последния двубой на \"смърфовете\" за годината срещу Левски. \"Железничарите\" приемат \"сините\" в неделя, 15 декември, от 14:15 часа на \"Лаута\". За сблъсъка, който ще определи кой да зимува на второ място в класирането на шампионата, на разположение на треньора на Локо Бруно Акрапович ще бъде централният нападател Ален Ожболт. Словенецът получи контузия по време на гостуването на Дунав, спечелено с 3:0 от \"смърфовете\". Заради разтежение на бедрен мускул Ален напусна терена в Русе в 59-ата минута и бе заменен от халфа Петър Витанов. Още през първата част обаче словенецът бе помогнал на тима си да стигне до успеха - в 41-ата минута вкара втория гол в мрежата на \"драконите\", пише \"Тема Спорт\". Ожболт прави силен сезон за \"черно-белите\". Локомотив влиза в мача с Левски като трети в класирането. Възпитаниците на Бруно Акрапович изостават към момента с 2 точки от \"сините\". Сподели:", "date": "2019.12.13", "title": "Добра новина на \"Лаута\"..."}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%81-%D0%B0%D0%B2%D1%82%D0%BE%D0%BC%D0%B0%D1%82%D0%B8-%D0%BD%D0%B0%D1%85%D0%BB%D1%83%D1%85%D0%B0-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%BC%D0%BE%D0%BB-%D1%81%D0%BD%D0%B8%D0%BC%D0%BA%D0%B8-news891274.html", "text": "Тежко въоръжени полицаи сковаха от страх посетителите на мол Галерия в Бургас, след като преди минути влязоха в търговския център, съобщава \"Флагман\". Ченгета с подобно въоръжение, подходящо за спеакция за залавянето на главатар на мафиотска банда, са забелязани и в другия бургаски мол. Ченгетата действат спокойно, не създават паника, но самата им поява в този вид е шокираща за мнозина. От ОД на МВР в Бургас обясниха на какво се дължи засиленото полицейско присъствие. “Акцията е на Жандармерията във връзка с коледните празници. Дават дежурства по график. Носят дългоцевни оръжия. Ще бъдат не само в моловете, но и в големите хипермаркети“, казаха от ОД на МВР в Бургас и подчертаха, че целта е осигуряване на сигурност и бургазлии да не се притесняват от вида им. Акцията ще продължи до 3-ти януари. Подобна практика има в редица европейски страни и мерките са изцяло превантивни, но практиката все още беше непозната за България. Сподели:", "date": "2019.12.13", "title": "ОТ ПОСЛЕДНИТЕ МИНУТИ: Полицаи с автомати нахлуха в бургаски мол (СНИМКИ)"}
{"url": "https://pik.bg/76-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BE%D1%82-%D0%BF%D0%BB%D0%B0%D0%BC%D0%BD%D0%B0%D0%BB-%D0%B0%D1%81%D0%BF%D0%B8%D1%80%D0%B0%D1%82%D0%BE%D1%80-%D0%B2-%D0%BA%D1%83%D1%85%D0%BD%D1%8F%D1%82%D0%B0-news891104.html", "text": "Вчера малко след 18 часа в дежурната част на пловдивската пожарна служба е получено съобщение за запален аспиратор в кухнята на къща, на ул. „Николай Коперник“ в областния град. Това съобщиха от пресцентъра на МВР. Произшествието е ликвидирано за броени минути от два пожарни екипа. При инцидента е пострадала 76-годишна жена, на която е оказана първа помощ и е транспортирана до медицинско заведение. Причината за пожара е късо съединение. Около 3.30 часа сигнал за пожар в покривна конструкция на 5-етажна жилищна кооперация на столичната ул. „Иван Денкоглу“ вдигна на крак столичните пожарникари тази нощ. На мястото на произшествието бяха насочени 8 пожарни автомобили и две автомеханични стълби. По време на гасителните действия от сградата са изведени 13 обитатели на сградата. Причината за инцидента е в процес на установяване. При инцидента е унищожена около 100 квадрата покривна конструкция. Сподели:", "date": "2019.12.13", "title": "76-годишна жена пострада от пламнал аспиратор в кухнята"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%B2%D1%80%D0%B0%D0%BC%D0%BE%D0%B2%D0%B0-%D0%BF%D1%80%D0%B0%D1%89%D0%B0-%D0%B2%D0%B8%D0%BA-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BE%D1%82-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D0%B7%D0%B0%D1%80%D0%B0%D0%B4%D0%B8-%D0%B2%D0%BE%D0%B4%D0%BD%D0%B0%D1%82%D0%B0-%D0%BA%D1%80%D0%B8%D0%B7%D0%B0-news891265.html", "text": "\"В понеделник ще подменим крана, който изпуска вода за промишлеността, за да сме сигурни, че няма изтичане\", каза в ефира на Би Ти Ви регионалният министър Петя Аврамова. Така тя се оправда заради информацията на \"Софийска вода\", че в момента, когато водната криза е изключително тежка, 40% вода се подава на промишлеността. Според специалисти в моманта няма кран и не е ясно как така в понедленки ще бъде сменен, след като той не съществува. Язовир \"Студена\" е питеен и от него вода за промишлеността не бива да бъде подавана. Язовирът не е източван с цел ремонт на стената, порвада се министърката. С режима на водата имало по 16 аварии на ден. \" Когато имаше обилни дъждове, веднага се усети - имаше дни с по 900 л в секунда приток  А сега са по 40 -  50 л в секунда. Пет пъти повече харчим, отколкото получаваме от природата\", поясни Аврамова. \"Търся всякакви предложение. Изпратили гисме по компетентност на МОСВ\", обеща Аврамова . От понеделникспециалисти от други ВиК дружества в страната ще бъдат изпращани в Перник, за да помагат на колегите при борбата с авариите. Сподели:", "date": "2019.12.13", "title": "Министър Аврамова праща ВиК специалисти от цялата страна в Перник заради водната криза"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%BE%D0%B9-%D0%B5-%D1%81%D0%B5%D0%BA%D1%80%D0%B5%D1%82%D0%B0%D1%80%D1%8F%D1%82-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D0%B1%D1%81%D0%BB%D1%83%D0%B6%D0%B2%D0%B0%D0%BD-%D0%BE%D1%82-%D1%88%D0%BE%D1%84%D1%8C%D0%BE%D1%80-%D0%BE%D1%82-%D0%BD%D1%81%D0%BE-%D0%BF%D1%80%D0%B5%D0%B4%D0%B8-%D0%B7%D0%BB%D0%BE%D0%B2-news891203.html", "text": "Димитър Арнаудов е секретарят на президента, ползвал шофьора от НСО, който снощи блъсна дете в центъра на София, разкриват източници от \"Дондуков\" 2. Детето към момента е стабилизирано, но първоначално бе съобщено, че ударът е сериозен и има опасност за живота му. Все още няма официално съобщение за това защо Арнаудов е ползвал служебна кола на НСО и по каква причина изобщо администрацията на Радев харчи държавни пари по тази линия. От президентството запазват пълно мълчания по темата, а от НСО съобщиха, че шофьорът катастрофирал сам и в колата не е имало друг, също прикривайки кой е возеният. Както ПИК съобщи той е от 3-4 години в службата и не е имал сериозен опит. Арнаудов е секретар по външна политика на Румен Радев. Завършил е Московския държавен Институт за международни отношения, специалност \"Международни отношения\", става ясно от официалната му биография. Започва кариерата си в Министерство на външните работи през 1986 г. като стажант-аташе, аташе и трети секретар в дирекция \"Балкански страни\", първи секретар в дирекция \"Югоизточна Европа\", съветник и пълномощен министър в дирекция \"Съседни страни\". Бил е началник отдел в дирекция \"Съседни страни\", и.д. Директор на дирекция \"Съседни страни\" и Директор на дирекция „Консулски отношения“. Бил е трети и първи секретар в посолството в Атина, Гърция, съветник и временно управляващ посолството в Дъблин, Ирландия. С указ от 29 юни 2018 г. е назначен за секретар по външна политика на Радев, но до момента не е известен публично с работата си. Сподели:", "date": "2019.12.13", "title": "ИЗВЪНРЕДНО В ПИК: Ето кой е секретарят на Румен Радев, обслужван от шофьор от НСО преди зловещата катастрофа (СНИМКА)"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%B3%D0%B5%D0%BD%D0%BE%D1%86%D0%B8%D0%B4-%D0%BC%D0%B0%D1%81%D0%BE%D0%B2%D0%BE%D1%82%D0%BE-%D0%B8%D0%B7%D0%B1%D0%B8%D0%B2%D0%B0%D0%BD%D0%B5-%D0%BD%D0%B0-%D0%B0%D1%80%D0%BC%D0%B5%D0%BD%D1%86%D0%B8-%D0%BE%D1%82-%D0%BE%D1%81%D0%BC%D0%B0%D0%BD%D1%81%D0%BA%D0%B0%D1%82%D0%B0-%D0%B8%D0%BC%D0%BF%D0%B5%D1%80%D0%B8%D1%8F-news891106.html", "text": "Сенатът на САЩ единодушно прие резолюция, с която Америка признава за геноцид масовото избиване на арменци от Османската империя преди един век, по време на Първата световна война. Това със сигурност ще ядоса Турция и ще обтегне допълнително отношенията между Анкара и Вашингтон, пише електронното издание на гръцкия вестник Kathimerini, цитирано от Фокус. Камарата на представителите на САЩ, където мнозинството е на Демократическата партия, прие резолюцията с 405 на 11 гласа в края на октомври, но вотът в Сената, където Републиканската партия на президента Доналд Тръмп има мнозинство, беше блокиран на няколко пъти от сенатори от болшинството. Сподели:", "date": "2019.12.13", "title": "Америка призна за геноцид масовото избиване на арменци от Османската империя"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B1%D0%BE%D0%BC%D0%B1%D0%B0%D0%B4%D0%B6%D0%B8%D1%8F%D1%82%D0%B0-%D0%BE%D1%82-%D0%BD%D0%B5%D0%BC%D1%81%D0%BA%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B2-%D0%B1%D1%83%D1%80%D0%B3%D0%B0%D1%81-news891110.html", "text": "Човекът, който подаде сигнал на тел. 112 в 08:46 часа тази сутрин, че разполага с видеозапис от минирането с бомби на сградата на Немската езикова гимназия в бургаския жк \"Зорница\", е открит. За по-малко от 15 минути от ОД на МВР са успели да локализират източника на подадения сигнал към тел. 112. Има данни, че и към момента с него се водят разговори, за да се установи действителното му психическо състояние. Той е възрастен човек и живее в близкия до училището жилищен комплекс \"Лазурен бряг\". Човекът твърди, че бил убеден, че около 08:30 часа видял през прозореца си как съмнителни хора носят пакети, приличащи на бомби и ги поставят около сградата, като преди това са прокопали и гнезда за тях. В това време учениците са били в класните стаи. Видеозапис обаче се оказало, че няма. Разпитана е и жена, която живее с него, но тя е съобщила, че той има проблеми с психиката и невинаги приеми изписаните му лекарства. Източник на Флагман.бг твърди, че все още линейка на Спешна помощ има в двора, децата са вече в междучасие. Сподели:", "date": "2019.12.13", "title": "Откриха бомбаджията от Немската гимназия в Бургас"}
{"url": "https://pik.bg/%D0%BF%D1%80%D0%B5%D0%BA%D1%80%D0%B0%D1%82%D0%B8%D1%85%D0%B0-%D0%BA%D0%BE%D0%BD%D0%BA%D1%83%D1%80%D1%81%D0%B0-%D0%B7%D0%B0-%D1%88%D0%B5%D1%84-%D0%BD%D0%B0-%D0%B2%D0%B8%D0%BA-%D0%BF%D0%BB%D0%BE%D0%B2%D0%B4%D0%B8%D0%B2-news891089.html", "text": "Изненадващо и без никакви аргументи прекратиха конкурса за нов управител на ВиК-Пловдив ЕООД. Това е станало в четвъртък със заповед на министъра на регионалното развитие Петя Аврамова. В момента текат конкурси за управители на водните дружества в още няколко града и те не са прекратени, отбелязва \"Марица\". Четвъртък бе крайния срок за подаване на документи за високия пост, а министерството трябваше да обяви списъка с допуснаните и недопуснатите кандидати на 27 декември. Настоящият управител на ВиК-Пловдив Спартак Лъвов Николов също се готвеше да влезе в битка за нов 3-годишен мандат. Той управлява дружеството от 2014 година насам. Договорът му за управление изтича през септември месец догодина. От миналата година обаче са в сила нови правила за провеждане на конкурси за управители и членове на СД на ВиК операторите. По думите на тогавашния министър Николай Нанков целта е изборът на мениджъри на държавните дружества да е прозрачен и открит. Сподели:", "date": "2019.12.13", "title": "Прекратиха конкурса за шеф на ВиК-Пловдив"}
{"url": "https://pik.bg/%D0%B0%D0%BA%D1%82%D1%83%D0%B0%D0%BB%D0%B5%D0%BD-%D0%B2%D1%8A%D0%BF%D1%80%D0%BE%D1%81-%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D0%BE%D0%B4%D0%B0%D1%80%D1%8F-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0-news890882.html", "text": "Коледните празници наближават, а въпросът - “Какво да подаря?” - остава. Големи и малки магазини предлагат изобилие от намаления и атрактивни стоки, но решение не се намира. Често отговорът се намира на местата, на които най-малко сме очаквали, че биха привлекли вниманието ни. Коледните празници изискват от нас десетки идеи за подаръци, заради които много често забравяме за себе си. Как да зарадваме себе си, докато избираме подарък за близките, вижте в 10 идеи за подаръци, които да вземете и за себе си. Колкото и банално да звучи, никога не бихте сбъркали с шапката. Тя влиза в употреба на всеки, особено ако навън се сипе бял и пухкав снежец. С подаръка си със сигурност ще покажете загриженост, любов и ще внесете топлина през зимата на някой от най-близките ви хора. Няма нищо по-приятно от коледен дух по Коледа. Чорапите с коледни мотиви определено допринасят за това, а като допълнение се грижат да ни е топло у дома. А какво по-хубаво от чифт коледни чорапи и за вас. Както отбелязахме грижата за това да ни е топло през зимата е ключов фактор този сезон. Какво по-хубаво от това да се погрижите за любимия мъж - било то съпруг, гадже, баща или дядо. Те ще оценят вашата загриженост. Подобен подарък е много практичен и може да се хареса много на колега в офиса, на който трябва да направите подарък за коледното парти. Свещите са много популярен аксесоар през този сезон, а луксозните варианти със сигурност ще се харесат на всеки. Зимата е от сезоните, които изискват от нас по-дълъг престой у дома. Тогава непременно прибягваме към любима книга, чаша горещ шоколад и канелени сладки. В такъв момент няма нищо по-приятно от това да се завием с меко и топло одеяло. Така подаръкът ви може да напомня за вас. Украшенията за Коледа могат да послужат доста добре за подарък на колега или група от приятели и познати. При групова размяна на подаръци бюджета е съкратен, а идеите често се повтарят. Коледните играчки за елха са един много подходящ подарък за такъв повод. И не тук нямам предвид традиционните детски играчки, които струват десетки левове. Играчките, които са с изцяло коледна тематика - дървени и музикални тематични фигурки. Те създават настроение и ни пренасят в миналото, когато са били част от детските игри. Малко нестандартно звучи, но е страшно тематично. Все пак идеята на коледните подаръци е да напомня за празника. Подобни възглавнички можете да откриете почти навсякъде, а цената им често не е голяма. Могат също да бъдат съчетани и с друг подарък. Това е перфектният подарък за най-добър приятел или гадже. И тук можете да закупите подобен и за вас. Няма по-забавно нещо от това да излезете с приятел навън и да сте с еднакви пуловери. Този подарък не изисква много, а само малко време за семейството. В забързаното ежедневие често забравяме за семейството, което ни чака да се обадим или да наминем за уикенда. Коледа е семеен празник, който да ни припомни, че семейството е най-важно. Сподели:", "date": "2019.12.13", "title": "АКТУАЛЕН ВЪПРОС: Какво да подаря за Коледа?"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B8%D1%80%D0%BB%D0%B0%D0%BD%D0%B4%D0%B5%D1%86-%D1%81-%D0%BF%D1%83%D1%88%D0%BA%D0%B8-%D0%B8-%D0%BF%D0%B8%D1%81%D1%82%D0%BE%D0%BB%D0%B5%D1%82%D0%B8-%D0%B2-%D1%82%D1%83%D1%80%D1%86%D0%B8%D1%8F-news891130.html", "text": "Турските сили за сигурност иззеха арсенал от незаконно оръжие при операция срещу контрабандата в крайбрежния град Бодрум на югозападна Турция, съобщи в. „Сабах“, цитиран от БГНЕС. Действайки по сигнал, службата за противодействие на контрабандата на провинциалната дирекция по сигурността спира автомобил с британски регистрационен номер. По-късно се установява, че колата е напуснала района на пристанището в Бодрум на път за гръцкия остров Кос. Полицията открива общо 45 контрабандни оръжия, скрити в различни части на превозното средство. Шофьорът на колата, който е идентифициран като гражданин на Северна Ирландия, по-късно е арестуван. Сподели:", "date": "2019.12.13", "title": "Арестуваха ирландец с пушки и пистолети в Турция"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D0%BE%D0%BF%D1%8A%D0%BD%D0%B0-%D0%BD%D0%B5%D1%80%D0%B2%D0%B8%D1%82%D0%B5-%D0%BF%D0%BE-%D1%80%D0%B5%D0%B7%D0%BE%D0%BB%D1%8E%D1%86%D0%B8%D1%8F%D1%82%D0%B0-%D0%B7%D0%B0-%D0%B0%D1%80%D0%BC%D0%B5%D0%BD%D1%81%D0%BA%D0%B8%D1%8F-%D0%B3%D0%B5%D0%BD%D0%BE%D1%86%D0%B8%D0%B4-news891070.html", "text": "Приетата от Сената на САЩ резолюцията за признаване на геноцид срещу арменците в Османската империя застрашава бъдещите двустранни отношения между Анкара и Вашингтон. Това заяви ръководителят на Дирекцията по комуникации в турското президентство Фахреттин Алтун, предаде ТАСС. \"Поведението на някои членове на Конгреса на САЩ вреди на турско-американските отношения. Одобреният от комисията по външни работи към Сената пакет от санкции и приетата в Сената арменска резолюция застрашават бъдещето на нашите двустранни отношения\", заяви чиновникът от администрацията на Реджеп Ердоган. Сподели:", "date": "2019.12.13", "title": "Турция опъна нервите по резолюцията за арменския геноцид"}
{"url": "https://pik.bg/88-%D0%BE%D1%82-%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB%D0%B8%D1%82%D0%B5-%D0%BF%D1%80%D0%B5%D0%B4%D0%B2%D0%B8%D0%B6%D0%B4%D0%B0%D1%82-%D0%BA%D0%BE%D0%BB%D0%B5%D0%B4%D0%BD%D0%B8-%D0%B1%D0%BE%D0%BD%D1%83%D1%81%D0%B8-news891092.html", "text": "88 % от работодателите предвиждат бонуси. Това заяви Томчо Томов от Българската стопанска камара. \"Има тенденция на нарастване на желанието за бонуси на служителите. 70 % от работодателите дават парична сума, 1 % дават ваучери за почивка и 10 % ваучери за храна\", разкри още той. \"Преобладават работодателите, които дават бонус в размер на 20 % от трудовото възнаграждение. 20% дават бонус в размер на половината работна заплата, 13 % дават бонус в размер на цялата заплата. Около 6 % няма да дават коледен бонус, но половината от тях дават месечни бонуси заради резултати от производство\", каза Томов. \"55 % от работодателите дават бонус заради по-добри финансови резултати\", разкри Томчо Томов. Сподели:", "date": "2019.12.13", "title": "88% от работодателите предвиждат коледни бонуси"}
{"url": "https://pik.bg/%D0%B5%D1%82%D0%BE-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B8%D0%B2%D0%BD%D0%B8%D1%86%D0%B8-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B2-116-%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-news891131.html", "text": "Лудогорец може да срещне топ грандове на Стария континент на 1/16-финалите на Лига Европа. Сред възможните съперници на разградчани са английските титани Манчестър Юнайтед и Арсенал, италианският Интер, както и португалските колоси Порто и Бенфика, акцентира \"Гонг\". Жребият е в понеделник от 14:00 часа. Севиля (Испания), Малмьо (Швеция), Базел (Швейцария), ЛАСК (Австрия), Селтик (Шотландия), Арсенал (Англия), Порто (Португалия), Гент (Белгия), Истанбул Башакшехир (Турция), Брага (Португалия), Манчестър Юнайтед (Англия), Аякс (Холандия), Ред Бул Залцбург (Арсенал), Интер (Италия), Бенфика (Португалия). Сподели:", "date": "2019.12.13", "title": "Ето евентуалните противници на Лудогорец в 1/16-финалите на Лига Европа"}
{"url": "https://pik.bg/%D0%BD%D1%8F%D0%BC%D0%B0%D0%BB-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%BB%D0%B8-%D0%B5%D1%82%D0%BE-%D0%B3%D0%B8-%D0%BF%D1%80%D0%BE%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2-%D0%B0%D1%80%D0%BC%D0%B8%D1%8F%D1%82%D0%B0-%D0%B8-%D0%BB%D0%B5%D1%82%D0%B0%D1%82%D0%B5%D0%BB%D0%BD%D0%B8%D1%82%D0%B5-%D0%BC%D1%83-%D0%B8%D0%BD%D1%86%D0%B8%D0%B4%D0%B5%D0%BD%D1%82-news891152.html", "text": "Нямал инциденти, нямал загуби на самолети, вертолети, бил напълно изряден командир. Това обяви гузен вчера Румен Радев, рецитирайки набързо оправлание пред медиите, след като премиерът Бойко Борисов припомни катастрофата със самолет за 180 млн. лв., станала под командването на Радев. , което извади от равновесие бившия пилот. В опита си да замаже скандала обаче, той каза силни думи, коти доколко отговарят на истината, ще ви припомним с друга публикация на ПИК, този път от преди година: Тогава поредни шокиращи разкрития около летателната кариера на Румен Радев извади политологът Антон Тодоров. Тогава той показа в документи, че днешният президент, който лицемерно говори за морал и прозрачност, всъщност крие тъмни тайни от своето минало. Тодоров извади скандални документи от архивите, които ясно показват капацитета на широко рекламирания бивш шеф на ВВС Румен Радев. Към тези, които вземат решенията по казуса F-16: Не слушайте нито „експерта“ Румен Радев, нито „политика“ Румен Радев! И двамата са тотален провал, сто процента щета за България и българите! Не слушайте и „експерта“, съветник по национална сигурност и отбрана на Румен Радев – Илия Милушев. Както ще видите от поверителните документи (вече разповерени в ДВИА-В.Търново) за произшествията в поделението в Равнец (15-ти авио-изтребителен полк), където двамата са служили през 80-те Тези двамата нямат никакво право – нито формално, нито морално, нито експертно, да дават мнение по избора на нов многоцелеви изтребител за българските ВВС. и първата половина на 90-те години на миналия век (до 1994 г., когато полкът е разформирован и прехвърлен в базата Граф Игнатиево) – и Радев, и Милушев присъстват в безброй документи за извършени от тях нарушения! Прочетете документите, помислете върху тях, след това отново ги прочетете и никога, по никакъв повод повече не казвайте и не позволявайте във Ваше присъствие да се изрича сквернословието, че Румен Радев е въздушен ас! НИКОГА ВЕЧЕ! Сподели:", "date": "2019.12.13", "title": "НЯМАЛ КАТАСТРОФИ ЛИ?! Ето ги провиненията на Румен Радев в армията и летателните му инциденти (ДОКУМЕНТИ)"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BD%D0%B5-%D0%B5-%D0%B8%D0%BC%D0%B0%D0%BB%D0%BE-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-%D0%BD%D0%B8-%D0%B2-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%BD%D0%B0-%D0%BD%D1%81%D0%BE-%D0%BF%D1%80%D0%B8-%D0%BF-news891220.html", "text": "\"Във връзка с отправени журналистически въпроси към прессекретариата потвърждаваме, че не е имало служител на президентската институция в автомобила на НСО при пътнотранспортния инцидент на бул. „Драган Цанков“ в София вчера вечерта, както вече беше съобщено от МВР и НСО\", се казва в прессъобщение от президентството. \"Точна информация за причините за катастрофата следва да бъде предоставена от компетентните органи. Споделяме болката на семейството на пострадалото дете и се надяваме за неговото бързо и пълно възстановяване\", поясняват от президентството. Сподели:", "date": "2019.12.13", "title": "Президентството официално: Не е имало служител на институцията ни в автомобила на НСО при пътнотранспортния инцидент на бул. „Драган Цанков“"}
{"url": "https://pik.bg/%D0%B2%D1%82%D0%BE%D1%80%D0%B0%D1%82%D0%B0-%D0%BF%D0%B5%D0%BD%D1%81%D0%B8%D1%8F-%E2%80%93-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%B3%D0%B0%D0%B2%D1%80%D0%B0-%D1%81-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8%D1%82%D0%B5-%D1%85%D0%BE%D1%80%D0%B0-news891225.html", "text": "Когато преди 20 години беше въведен вторият пенсионен стълб, обяснението беше, че това се прави, за да се увеличат парите за пенсии. След навършването на пенсионната възраст бъдещите пенсионери трябваше да получават и втора пенсия и по този начин да живеят по-добре. Създадоха се пенсионни фондове, хората трябваше доброволно да изберат към кой фонд да влагат парите си. Спомням си, че кампанията беше мощна, почти денонощно тогава се говореше само за това, медиите ни облъчваха с обещания за едно по-светло пенсионно бъдеще. Родените след  1959 г. не по свое желание, а по принуда, започнаха да отчисляват от доходите си в избран от тях фонд. Онези, които не си избраха такъв, бяха насочени служебно. Както се казва - отърване нямаше. И сега, 20 години по-късно, лъсна голямата лъжа. Оказа се, че доходите на новите пенсионери не само че няма да скочат, но дори ще бъдат по-ниски с двете пенсии, отколкото ако се бяха осигурявали само към НОИ. Спомням си, че по време на второто управление на Борисов финансовият министър се опита да вкара средствата от частните пенсионни фондове в НОИ и се разрази истинска буря от негодувание сред частниците. Какви ли не слухове се носят за колосалните заплати на управляващите тези фондове. Някой явно добре си поживя на наш гръб, разбра се, че това е бил един от най-добре замислените и надувани балони на прехода. Поддържан от всички партии и правителства от две десетилетия насам. Естествено, за наша сметка. Сега ни съветват, че най-добре ще е да си изтеглим парите и да ги върнем отново в НОИ. Никой не обяснява какви стъпки да се предприемат за това. Една колосална бъркотия, поредното разочарование, което ще трябва да преглътнем. И поредната гавра с пенсионерите. Сподели:", "date": "2019.12.13", "title": "Втората пенсия – поредната гавра с възрастните хора"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BF%D0%B0%D1%81-%D0%B3%D1%8A%D1%80%D0%BD%D0%B5%D0%B2%D1%81%D0%BA%D0%B8-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D1%81%D1%80%D0%B5%D1%89%D1%83-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%87%D0%B5%D1%80%D0%B2%D0%B5%D0%BD%D0%BE%D1%82%D0%BE-%D0%B7%D0%BC%D0%B8%D0%B9%D1%81%D0%BA%D0%BE-%D0%B3%D0%BD%D0%B5%D0%B7%D0%B4%D0%BE-%D0%B5-%D0%B2-%D1%81%D0%BC%D1%80%D0%B0-news891125.html", "text": "- - В сряда Румен Радев се опита да извърши атентат срещу демокрацията в страната – атентат срещу отдавна избрания път на България да бъде достоен и равноправен член на цивилизованото европейско семейство. Този човек аз повече не бих наричал президент. До тази седмица нито един от предшествениците му не си бе позволявал дори и за миг подобно предателство. Ние всички станахме изумени свидетели на факта, че уж конституционният обединител на нацията, стреля от упор в мечтите на народа си и усилията на институциите, осъществяващи тези мечти, които той е длъжен да обединява… Разбира се, че в този позорен акт няма нищо случайно. Вече втора година той и безродниците от БСП са застанали открито начело на опитите за дестабилизация на страната, свалянето от власт на законно избраното правителство и преобръщане на политическата ни посока от Запад към Изток. То не бяха нагли лъжи и интриги към ГЕРБ и Бойко Борисов; арогантни опити за преврат и метежи; заплахи за чистки и саморазправи; нова визия за България, прокламирана в тримесечно партизанско движение; пълният бойкот на най-успешното европредседателство, което утвърди Родината ни като регионален лидер и равноправен европейски партньор, чиято дума придоби изключителна тежест. Успешната визита на премиера в САЩ доказва всичко това. - - Когато изговориш лъжи като тези от сряда – че сме в окаяно икономическо състояние в момент, в който: на 5 декември приехме най-високия и балансиран бюджет на България през всичките години от прехода, с ръст на доходите във всички сфери на обществения живот. Програмата на правителството, разчетена на база 120 млрд. лв. БВП докрая на мандата се изпълнява и преизпълнява. Това означава, че през 2021 г. доходите ще бъдат два пъти по-високи спрямо 2014 г., т.е. минимална заплата 650-700 лв. и 1500-1600 лв. средна заплата. Ще има ръст във всички сфери на обществения живот – пенсии, образование, здравеопазване, социална сфера. Увеличава се фискалният резерв, намаля се външният дълг – имаме стабилен икономически ръст и символична безработица. Ужасът в червеното змийско гнездо, че Борисов след всичко това ще спечели и следващите парламентарни избори, е смразяващ. Видяхме какви лъжи и интриги, пълни със жлъч и отрова хвърли с фалшивите си цифрички Румен Радев. Мрачната перспектива пред него, че следващият цикъл избори след загубата на тези през тази година, България ще има нов президент и стар премиер го влудява. Той наистина изглеждаше неадекватен, жалък, вулгарно циничен, човек без грам достойнство, но с неистова жажда за реваншизъм. Имам чувството, че от завист и злоба, бе отхапал и погълнал отровната си опашка и след всяко негово изречение хвърчаха пръски отрова срещу премиера и управлението на ГЕРБ. - - С усмивка и чрез футболен анекдот. Навремето двама известни спортни журналисти – левскар и славист, спорят. Славистът пита: Кой е най-големият отбор на България? Левскарят отговаря: Разбира се, че това е Левски! Славистът се съгласява и пита с надежда: А кой е вторият отбор след Левски? Левскарят от упор отвръща: Вторият след Левски са юношите на Левски! Вчера Георги Марков в Народното събрание коментира тези думи на Радев сполучливо интерпретирал този анекдот: „След ГЕРБ, България ще бъде управлявана от младежите на ГЕРБ“. Подкрепям го, защото съм наясно със силата и организацията в младежките структури на ГЕРБ в цялата страна. - - Т.нар. държавен глава и гърбът му БСП всъщност са състави части на едно тяло. Те произтичат от общата им идея и цел да торпилират европейския път на България. Вече трета година все това правят. Атентатът през тази седмица от камикадзето Радев бе всъщност параноичен завършек на провала им в опита да разстрелят най-силния бюджет на страната, до който някога сме достигали. След всички опити за нагнетяване напрежение и провокации за дестабилизация на парламента видяха, че няма как да го провалят в самата пленарна зала. Накрая в кулоарите извъртяха някаква уйдурма – с кой и как, те си знаят, но успяха да постигнат увеличаване на субсидията си. След това си подвиха опашките и си седнаха на задниците. Иначе кресливият им социален патос затихна веднага след субсидиите. Той вече нямаше никакво значение, след като си ги бяха осигурили. - - В една доста изострена ситуация и в нарушение правилника на Народното събрание, БСП поискаха да спрат течаща процедура, за да може да се гласува тяхно предложение. Заместник-председателят на Народното събрание Емил Христов стриктно спази правилника и им отказа. Като обезумели чекисти те се нахвърлиха върху него, за да го принудят да наруши правилника. Близо 20 човека, ругаещи и сипещи заплахи, обградиха трибуната и водещия заседанието. Погледнати от залата изглеждаха като делегати в отчетно-изборно събрание на някоя каруцарска задруга. Тогава си позволих да скандирам няколко пъти култовата реплика „Червени боклуци“. Обърнаха се и видяха, че все пак не са сами в залата, смутиха се, а в това време водещият прекрати заседанието. Така бе избегнат по-сериозен конфликт. На другия ден бях наказан само аз. Не оспорих, за да няма излишни разправии, защото за всички нас по-важно беше да избягаме от конфронтациите, които те търсят и да приемем този толкова важен бюджет, с ръст за всеки български гражданин и то от първия ден на новата година. Аз наистина съжалих за репликата си, но не, че я произнесох, а че това направих в залата на Народното събрание, в „Храма на демокрацията“. А иначе „Червени боклуци“ в тези 30 години съм скандирал хиляди пъти. И този най-вероятно няма да ми е последният, но в парламентарната зала не бих и няма да го правя. Иначе, като спомен, от тази битка ще ми остане едно скромно стихче, което ще споделя с вас и читателите ви, като предколедна закачка: Сподели:", "date": "2019.12.13", "title": "САМО В ПИК! Спас Гърневски с тежки думи срещу Румен Радев: Червеното змийско гнездо е в смразяващ ужас - отхапа отровната си опашка и запръска отрова срещу премиера"}
{"url": "https://pik.bg/%D0%BF%D0%B0%D0%B4%D0%BD%D0%B0%D0%BB%D0%B0-%D0%B2-%D0%B4%D1%83%D0%BF%D0%BA%D0%B0-%D1%81-%D0%B2%D1%80%D1%8F%D0%BB%D0%B0-%D0%B2%D0%BE%D0%B4%D0%B0-%D0%B6%D0%B5%D0%BD%D0%B0-%D0%B2-%D1%80%D1%83%D1%81%D0%B5-%D0%BF%D0%BE%D0%BB%D1%83%D1%87%D0%B8-80-%D1%85%D0%B8%D0%BB-%D0%BB%D0%B2-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5-news891228.html", "text": "\"Tоплофикация Русе\" беше осъдена и трябва да плати 80 000 лв. обезщетение на жена, паднала в изкоп на фирмата с вряла вода. Окръжният съд в Русе уважи изцяло предявените искове и осъди топлофикационното дружество в града да плати на 45-годишната Наргиз Юсеинова обезщетение за имуществени и неимуществени вреди, предаде БНР. Случаят е от 1 декември миналата година, когато жената пропада в необезопасен изкоп с вряла вода в квартал \"Здравец-Изток\". Благодарение на бързата реакция на съпруга ѝ е извадена жива от ямата, но с множество изгаряния по тялото. Седем оперативни интервенции са претърпени от Наргиз Юсеинова, а болките и страданията ѝ продължават и до днес. Това е причината съдът да уважи претенцията ѝ към \"Топлофикация Русе\" в пълен размер. В мотивите си съдът коментира всички доказателства по делото и установява, че е налице бездействие на служителите на топлофикацията, които не са обезопасили изкопа и въпреки инцидента мерки са взети едва на следващия ден вечерта. Магистратите допълват, че дори към настоящия момент не е променена тази практика и организация на работа, лишена от логика, отговорност и ангажираност към опазването на здравето и живота на гражданите. Сподели:", "date": "2019.12.13", "title": "Паднала в дупка с вряла вода жена в Русе получи 80 хил. лв. обезщетение"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D1%8A%D0%BB%D1%87%D0%B5%D0%B2-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D0%BE%D0%B4%D0%B8%D1%82-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D1%85%D1%83%D0%B4%D0%BE%D0%B6%D0%B5%D1%81%D1%82%D0%B2%D0%B5%D0%BD%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D1%8F-news891214.html", "text": "Подписал съм заповед за одит в Националната художествена академия (НХА), който най-вероятно ще констатира това, което получихме като неофициална информация, че средствата, които са за издръжка на обучението, в това число за възнаграждения, са използвани за плащания по договор за ремонти. Това е причината за недостига на средствата в НХА, заяви министърът на образованието и науката Красимир Вълчев, попитан дали МОН може да помогне за изплащането на заплатите на преподавателите в НХА. За съжаление, нямаме възможност да дофинансираме висшето училище, тъй като финансираме всички висши училища по формула, нашите взаимоотношения са по-скоро като възложител - изпълнител, ако някои изпълнител остане без възможност да си плати заплатите, не можем да му предоставим повече средства, каза министър Вълчев. Ще видим колко е недостигът на средства и дали той може да бъде преодолян в рамките на месец-два. За съжаление, има и неплатени стипендии, това получихме като информация преди два месеца, тогава направихме проверка, а сега очевидно става въпрос за по-дълбок проблем, коментира той. Попитан защо средствата за заплати и за стипендии в НХА са използвани за строителството на новата сграда на художествената академия, министър Красимир Вълчев каза, че висшите училища са автономни, включително и финансово антономни. \"Ректорът е този, който сам взема решение, не е длъжен да съгласува с никого, изцяло тяхно решение е. Не мога да го държа отговорен, не съм му работодател, академичната общност го е избрала и само тя може да го държи отговорен\", коментира ситуацията с недостига на средства за заплати и стипендии в НХА образователният министър. Сподели:", "date": "2019.12.13", "title": "Министър Вълчев разпореди одит в Националната художествена академия"}
{"url": "https://pik.bg/%D0%BA%D0%B0%D0%BC%D0%B8%D0%BA%D0%B0%D0%B4%D0%B7%D0%B5-%D1%81-%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%BF%D0%BE%D0%BC%D0%B5%D1%82%D0%B5-%D1%80%D0%B5%D0%B4-%D0%BA%D0%BE%D0%BB%D0%B8-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news891159.html", "text": "48-годишен водач, блъснал два автомобила и напуснал мястото на произшествието, е бил установен от полицейски служители. Това съобщиха от ОДМВР в Кърджали. Шофьорът управлявал „Мерцедес“ и малко преди 21 часа на 11 декември ударил в кв.“Възрожденци“ в областния град паркиран лек автомобил „Тойота“, който се задвижил и блъснал паркирано „Дахацу“. Водачът, причинил произшествието, напуснал мястото. След като е установен, му е бил съставен акт по ЗДвП. Сподели:", "date": "2019.12.13", "title": "Камикадзе с мерцедес помете ред коли в Кърджали"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D1%80%D0%B0%D0%B4%D0%B5%D0%B2-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B7%D0%B8%D0%B4%D0%B5-news890969.html", "text": "- Общото ми впечатление е, че Румен Радев продължава своята линия на критикуване на правителството под посланието: \"Аз се опитвам да се развивам като обяснявам, че трябва да бъдем амбициозни, за да постигнем повече и по-добри резултати за подобряване на качеството на живот за малкото население, което е останало в страната\". Аз обобщавам в рамките на това изречение позитивната част на посланието т.е. опитът му да оневини критичната нотка и тон на говорене, на политическата му атака. По своята същност в това послание няма нищо лошо и аз също смятам, че, мотивирано по този начин, то би могло да звучи добре. Въпросът е как той постига своите цели. Отговорът на въпроса постига ли целите си е отрицателен. Направи впечатление начинът, по който беше организирал времевото си говорене по различни теми. Той отдели една трета в интервюто си на повишаването на кредитния рейтинг на държавата. Беше се потрудил да разкаже в коя група сме, визирайки страни, които на първо четене в съзнанието на слушателите не изглеждат отличници. Но, президентът не си беше направил труда да проследи историята, която ни е довела до съответното състояние, което е трябвало да бъде разрешено към момента на движение на рейтинга, така щото правителството на Борисов му се е налагало да се справя със сериозни грешки и загуби. Този акцент показва, че добрата новина не му се харесва. - Да, той пропускаше основни фактори, които обясняват рейтинговия резултат. Пропускайки тези елементи вече не се прави коректен анализ, а се прави опит  да се повлияе в съответна посока на хора, чието мислене е силно критично, изказвайки се несправедливо критично. Несправедливостта е резултат на неотчитането на положителни резултати, а такива има. Когато искаш да бъдеш обективен, както са и родителите със своите деца, се казва какво е положително, какви проблеми има и как трябва да се намери решението. Но нито един от тези фактори – постижения, критика и предложения, не се реализира вчера в обективни съотношения. Особеният акцент върху темата за кредитния рейтинг показа, че той не е доволен, че има повишаване на кредитния рейтинг, защото може би това разбива неговата теза, че трябва да бъде само критичен. И той трябваше да покаже, че този кредитен рейтинг не значи нищо. - Това не е добре. Самочувствието на хората трябва да бъде подкрепяно. Самочувствието се основава на осъзнаване на успехите и на прагматичен подход към преодоляване на пропуските. Забележете, че използвам думата „пропуски“. Защото от потиснатия народ, от народът без самочувствие не може да се очакват добри резултати. Този вид подкрепа се очаква от президента - той трябва да бъде еднакъв и към опозиция, и към управляващи. т.е. да бъде и положителен, и критичен, а и да има достатъчно експерти около него, които да посочват посоката, ако случайно едните или другите не са намерили решение в името на развитието на държавата. Затова смятам, че тонът е сбъркан изключително много. Начинът, по който Радев подрежда мотивацията си на говорене показва, че има тежко разминаване между причините за критичното говорене и съдържанието на критиката. Липсва добър комуникационен подход, зад което на много хора се привиждат политически амбиции, конкуренция с министър председателя, желание за поддържане на публичния имидж, което не е добре за ролята на президент. - Ние не можем да отречем, че той в момента има един от най-добрите положителни рейтинги. Да, рейтингът му намалява, но на сравнителна основа той е относително добър спрямо другите политици. Въпросът е защо е така. - Да, именно. Вероятно, защото в страната наистина има потребност за говорене на теми като качество, контрол...И, тъй като се търси кой може да реализира тази функция на опозиционно говорене по теми като подобряване на качеството,  контрола и грижата за човека, а и предвид това, че този някой трябва да е институция извън управляващите, че трябва да има анализ, контрапункт, президентът е поел ангажимента да прави това. Така тези, които са силно критични, намират себе си в неговото говорене. Но проблемът е, че той влиза в роля, която не е неговата, в ролята на опозиционната партия. - Ако той не изпълнява ролята си на президент според функциите, ако нямаме силна, съответна на очакванията политическа опозиция и в същото време е налице действаща според функциите си управляваща партия,  имаме тежък дисбаланс на политическото институционално ниво. На практика в България единствените хора, които изпълняват функцията си правилно това са управляващите от гледна точка на това, че те реализират политики. - Аз се изненадах малко, че премиерът е толкова категоричен, защото всички мислят как може да се развие в едно по-далечно планиране политическата кариера на Борисов. Реакцията му беше на човек, на когото не признават усилията. Публиката вижда старание, може да има критики, но има старание, отговорност и работа от негова страна. Това не е премиер, който си стои в кабинета и прехвърля всичко на министрите. Борисов движи едни от основните приоритети на външната и вътрешната политика на България. И то ги движи много видимо. Когато толкова много работиш и си обграден от хора, които трябва да контролираш, защото политиката е сложна система, когато си толкова отговорен и когато така лесно не признават усилията ти, тогава се получава именно това - премиерът прозвуча като човек, който е засегнат и обиден в това отношение. За мен в голяма степен е основателно. Публичната война вреди и на двете институции. - Мисля, че вече не можем да очакваме промяна, това е въпрос на характер и разбиране, при положение, че толкова време този характер и това разбиране на политическата роля се налага без оглед на критиките. Защото Радев получава доста критики за начина, по който се позиционира спрямо управляващите и опозицията. Към първите има крайно критикуване, към вторите - прилепване. Аз съм убедена защо Радев прави това -  говорим за легитимното му мотивиране, не за това, което може да бъде скрито. Легитимното му мотивиране е, че изразява мнението на хората. Той си мисли, че говори от името на хората. На практика той наистина може да е убеден, че трябва да изразява общественото мнение. Проблемът е, че той не го изразява и че неговата роля не е тази, защото хората са различни, има различни групи избиратели, които имат различно мислене, оценка, нагласи, политически предпочитания. Той изразява себе си. Затова е функцията на президента да създава баланс, а той не реализира основната си функция на балансьор между опозиция и управляващи. - Темата, около която той формулира тезата за залеза, темата за свръхпрокурора, е тема, която трябва да бъде дадена първо в ръцете на експертите и специалистите. Това – от една страна. Не е коректно от страна на президента да дава такива определения, не му е мястото там. Изказването му показва отношение и негативна емоция, желание за конкуренция, желание да се сбиеш и да смачкаш. Но, не е тази ролята му. Това е фокусът ми - че имаме смяна на роли и на президента, и на опозицията и в същото време управляващите си изпълняват ролята да управляват. И, когато нямаш баланс, тогава системата е дисбалансирана. Радев допринася за дисбаланса с факта, че няма критика и подкрепа на развитието на опозицията, а изземване на функцията й. - Аз не забелязвам залез, ГЕРБ имат много сериозна задача. Те имат затрудненията на дълго управляващата партия. ГЕРБ имат задачи, свързани с много сериозно предефиниране и пренареждане на основните правила спрямо перспективата, която стои пред тях, а именно да се превърнат в устойчива партия. Но това не са процеси, които могат да се определят с думата залязващи. Това са процеси на узряване, развитие и превръщане в устойчивост. Думата „залязване“ е толкова некоректна, че показва субективизъм и негативно отношение. Сподели:", "date": "2019.12.13", "title": "САМО В ПИК! Проф. Антоанета Христова с ексклузивен коментар за войната Радев-Борисов: Президентът е иззел чужда роля, изразява негативна емоция, желание за конкуренция, желание да се сбие..."}
{"url": "https://pik.bg/%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B2%D0%BC%D1%80%D0%BE-%D0%B1%D1%80%D0%B0%D1%82%D1%8F-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8-%D0%BD%D0%B5-%D0%BF%D1%80%D0%B5%D0%BA%D0%B0%D0%BB%D1%8F%D0%B2%D0%B0%D0%B9%D1%82%D0%B5-news891208.html", "text": "Зоран Заев изрази в македонска медия очакване, че България ще трябва да „преодолее въпроса с македонския език“. Изявлението му идва след т.нар. харта за македонския език на т.нар. Македонска академия на науките и изкуствата. Въпросната харта е провокативна и ненаучна и закономерно срещна възражение от страна лингвистите в БАН. Всичко това става на фона на съзнателното блокиране на работата на смесената комисия по историческите въпроси – заради политизирани тези на историци от Скопие. Това се посочва в позиция на ВМРО-БНД, изпратена до медиите. Ето и какво се посочва в позицията: ВМРО не иска и не бива да се меси в научни спорове, но припомня на премиера Заев, че България отдавна е преодоляла „проблема“ с езика, на който се говори в Северна Македония и нищо повече няма да „преодолява“. Освен това, в международното право не съществува акт като „признаване на език“. Ние сме признали независима Македония – първи в света. С това сме признали нейното право на конституция, в която официално Скопие може да нарече езика си както иска. Това обаче няма как да промени факта, че това е български език. Ние отдавна сме приложили формулата „съгласно Конституцията на Република Северна Македония“.  Тази формула показва уважението ни към конституционното право на Македония да ползва свой етикет. Езиците отдавна са политически етикети. Днес в бивша Югославия се създават всякакви етикети за езици, които по същество са еднакви. В цяла Европа е така. Не се знае дали езикът в Галисия е испански, португалски или... галисийски. Нито се знае дали във Валенсия говорят валенсиански, или това е същият каталунски. Прусаци и баварци трудно се разбират. Самите сърби признават, че трудно схващат шопските и торлашки диалекти в Поморавието – които, впрочем, също са български говори. За никого няма съмнение, че различните македонски наречия, върху които през 40-те години административно е кодиран „език“, също са български говори. Членуването, липсата на падежи, идентичният синтаксис – това са повече от явни белези на българския език. Дори диалектната фонетика и ритъмът на езика са същите. Да, лексиката днес е често различна. Но с просто око се вижда, че е това е нарочен и задъхан опит за внос на думи или ползване на архаизми, сърбизми и турцизми, само и само да се постигне различно звучене. Да не е прозорец, а да е джам, да не е бутилка, а да е шише и т.н. За да разберат по-лесно това наречие, хората от България днес обикновено с усмивка се сещат как са говорили бабите им. Сред българите в Беломорска Македония, например, през 50-те години са официално разпространявани учебници с друг опит за създаване на книжовна норма. Нейното единствено различие спрямо книжовния български е кажи-речи само „со“ и „во“ вместо „с“ и „в“, както и преминаването на „я“ в „е“ в думи като „дедо“, „млеко“ и т.н. Да казваш, че в Македония има някакъв различен език от България е все едно да казваш, че в Косово има някакъв различен език от Албания. Разбира се, в Косово не е имало „академици“, които няколко десетилетия да работят съзнателно за политическото отделяне на говора на хората от двете страни на границата. Впрочем Заев най-добре знае това: той е от Струмишко – този край точно последен бе отнет от България, по силата на Ньойския диктат. До ден днешен, когато роднините и съгражданите на Заев отидат в други части на Македония, със сигурност още ги питат дали са „бугари“. Всъщност, отговорът на тази въпрос в цяла Македония е „да“. Защото македонец и българин са две думи за едно и също. Затова и нашият призив към братята ни от другата страна на границата е: не прекалявайте! Знаем, че при вас са предизборни времена и България често е ползвана като тема. Знаем, че ситуацията е тежка. България винаги дава всичко за Македония, нищо в замяна не иска. Търпим претенциите на политиците в Скопие, защото искаме най-доброто за обикновените хора в Македония. Искаме те да имат бъдеще в ЕС. Това, което пречи на европейското бъдеще на Северна Македония, са именно подобни претенции. Още веднъж: не прекалявайте\", се казва още в позицията. Сподели:", "date": "2019.12.13", "title": "ОСТРА РЕАКЦИЯ! ВМРО: Братя македонци, не прекалявайте!"}
{"url": "https://pik.bg/%D0%BD%D0%B7%D0%BE%D0%BA-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BF%D0%BB%D0%B0%D1%89%D0%B0-%D0%B2%D1%81%D0%B8%D1%87%D0%BA%D0%B8-%D0%BF%D1%80%D0%B5%D0%BF%D0%B0%D1%80%D0%B0%D1%82%D0%B8-%D0%B7%D0%B0-%D1%85%D1%80%D0%BE%D0%BD%D0%B8%D1%87%D0%BD%D0%BE-%D0%B1%D0%BE%D0%BB%D0%BD%D0%B8-%D0%BF%D0%B0%D1%86%D0%B8%D0%B5%D0%BD%D1%82%D0%B8---%D0%BE%D1%81%D1%82%D0%B0%D0%B2%D0%B0-%D0%B8-%D1%82%D1%80%D0%B8%D0%BC%D0%B5%D1%81%D0%B5%D1%87%D0%BD%D0%B0-news891180.html", "text": "Здравната каса ще продължи да заплаща всички препарати при лечението на хронично болни пациенти. Остава и тримесечната рецепта за изписване на медикаменти при тяхното лечение - това реши Надзорният съвет на Здравната каса, като се съобрази с исканията на лекарския съюз. След заседание на Надзорния съвет на Здравната каса отпаднаха и трите спорни момента в Националния рамков договор, за които вчера информираха от Столичната лекарска колегия. Остава възможността хронично болните пациенти да получават лекарството си, както и досега. Изписването на лекарства за три месеца също се запазва и пациентите няма да бъдат разкарвани по няколко пъти. Всяко здравноосигурено лице ще има право на профилактичен преглед без ограничение, като на джипитата ще бъдат осигурени направления за това. Запазва се също обещаното увеличение на средствата в извънболничната медицинска помощ с 12 млн. лева повече за догодина, както и се предвижда увеличаване на клиничните пътеки в педиатрията - също обещания от страна на Здравната каса. В Националния рамков договор се залага и текст, според който процент от общите приходи на лечебните заведения ще бъдат насочвани за заплати на медицинския персонал. В основните текстове се предвижда намаляване на обемите за дейност в болниците, за да се ограничат свръххоспитализациите. Окончателният вариант на НРД ще бъде ясен на 23 декември. Сподели:", "date": "2019.12.13", "title": "НЗОК продължава да плаща всички препарати за хронично болни пациенти - остава и тримесечната рецепта"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%87%D0%B5%D1%81%D1%82%D0%B8%D1%82%D0%B8-%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B8-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8%D1%82%D0%B5-news891113.html", "text": "Честитих изборната победа на Борис Джонсън и на Консерваторите. Вярвам, че ще продължим да работим добре заедно и ще поддържаме сътрудничество между България и Великобритания на високо ниво. Това написа на страницата си във Фейсбук премиерът Бойко Борисов след голямата победа на консерваторите във Великобритания на изборите. Сподели:", "date": "2019.12.13", "title": "ПЪРВО В ПИК! Борисов честити изборната победа на Борис Джонсън и консерваторите"}
{"url": "https://pik.bg/%D0%BE%D1%82%D0%BB%D0%B0%D0%B3%D0%B0%D1%82-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news891067.html", "text": "Председателят на правната комисия към Камарата на представителите че гласуването на импийчмънт срещу президента Доналд Тръмп ще бъде отложено за 10:00 часа тази сутрин местно време. Това решение Според тях внезапната промяна в графика не е била обсъждана с опозицията. Към Надлър и председателя на Камарата Нанси Пелоси бяха отправени остри обвинения. Надлър бе наречен \"Сталинист\", а Пелоси контролирала заседанията, обявиха нейните опоненти. Според републиканците, демократите не спазват правилата и не се интересуват от тях. Джери Надлър изненадващо обяви, възмути републиканците. Сподели:", "date": "2019.12.13", "title": "Отлагат гласуването на импийчмънт на Доналд Тръмп"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%89%D0%B5-%D1%88%D0%B5%D1%81%D1%82-%D1%82%D1%80%D1%83%D0%BF%D0%B0-%D1%81%D0%BB%D0%B5%D0%B4-%D0%B8%D0%B7%D1%80%D0%B8%D0%B3%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%83%D0%BB%D0%BA%D0%B0%D0%BD%D0%B0-%D0%B2-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-news891090.html", "text": "Още шест тела бяха намерени на новозеландския остров, където по-рано през седмицата имаше вулканично изригване, съобщи БТА. Екип от военни извърши рискована мисия на вулканичния остров Уайт, който според експерти има 50% шанс да избухне отново в близките часове. Шест от осемте тела на острова бяха успешно взети, качени на плавателен съд и откарани към материка, където чакаха опечалените им близки. Военните знаели местоположението им, преди да кацнат с хеликоптер на острова. Не е известно обаче къде са останалите две тела. \"Това бе невероятно трудна операция, но бе приоритет. Просто искаме да ги върнем у дома при техните близки\", каза в ефира на общественото радио министър-председателката Джасинда Ардърн. Сподели:", "date": "2019.12.13", "title": "ТРАГЕДИЯ: Откриха още шест трупа след изригването на вулкана в Нова Зеландия"}
{"url": "https://pik.bg/%D0%B4%D0%B8%D1%88%D0%B0%D0%B9-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BC%D0%B8%D0%B5-%D1%83%D0%BB%D0%B8%D1%86%D0%B8-%D0%B8-%D0%B1%D1%83%D0%BB%D0%B5%D0%B2%D0%B0%D1%80%D0%B4%D0%B8-news891118.html", "text": "\"Възложих измиване на основни булеварди и улици. Положителните температури позволяват миене, което е една от мерките за подобряване на чистота на въздуха. София ще спести 2 210 000 лв. от решението на МОСВ да намали размера на отчисленията за депониране, които се заплащат от общините. Предлагам на общинския съвет тези допълнителни средства да бъдат пренасочени за допълнително миене и метене в план-сметката за почистване на София\", информира кметът на София Йорданка Фандъкова във Фейсбук. Сподели:", "date": "2019.12.13", "title": "ДИШАЙ: Фандъкова мие улици и булеварди"}
{"url": "https://pik.bg/%D1%84%D0%B0%D0%BB%D0%B8%D1%80%D0%B0-%D1%84%D0%B8%D1%80%D0%BC%D0%B0%D1%82%D0%B0-%D0%BC%D0%BE%D0%BD%D1%82%D0%B8%D1%80%D0%B0%D0%BB%D0%B0-%D0%BD%D0%B5%D1%80%D0%B0%D0%B1%D0%BE%D1%82%D0%B5%D1%89%D0%B8%D1%82%D0%B5-%D1%82%D0%B0%D0%B1%D0%B5%D0%BB%D0%B8-%D0%BF%D0%BE-%D1%81%D0%BF%D0%B8%D1%80%D0%BA%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news891064.html", "text": "При официалното подписване на договора в Пловдив в средата на февруари 2015 г. обаче дружеството носеше името \"C.P.И. България\" EAД. Тогава кметът Иван Тотев гръмко обяви, че с проекта \"Изгpaждaнe, внeдpявaнe и пoддpъжкa нa cиcтeмa зa yпpaвлeниe нa гpaдcкия тpaнcпopт (CУГT)\" ще бъде постигната фyндaмeнтaлнa пpoмянa в кaчecтвoтo нa гpaдcкия тpaнcпopт в Πлoвдив“, като посочи, че това трябва да стане в срок от 12 месеца, припомня \"Марица\". За целта испанците от \"Индpa Cиcтeмac\" наемат \"C.P.И. България\" EAД, която трябва да извърши инcтaлиpaнето на бopдoвoтo инфopмaциoннo и кoмyникaциoннo oбopyдвaнe в автобусите, както и пътничecкитe инфopмaциoнни тaблa и eлcиcтeми пo cпиpкитe. Оказва се обаче, че по това време \"C.P.И. България\" вече е голям данъчен длъжник на ТД на НАП в София и има издаден ревизионен акт за установени задължения от 1 567 689,22 лв. по ЗКПО и ЗДДС. Въпреки това тя е допусната да работи в Пловдив и монтира договореното оборудване, което не работи и до днес. След многобройни дела по повод дълга към НАП в крайна сметка на 29 ноември 2018 г. в дружеството е назначен синдик - Веселин Рашков. \"Омега Сървисиз“ е обявена в несъстоятелност на 20 март 2019 г., като е наложена обща възбрана и запор върху имуществото. Следите по проваления Транспортен проект в Пловдив започват да изчезват една по една. В несъстоятелност е обявена фирмата, подизпълнител на испанската \"Индра Системас С.А.“, която спечели договора на стойност 19 570 062 лв. c ДДC. Това е дружеството \"Омега сървисиз“ ЕАД, което, според Търговския регистър, е собственост на офшорни компании от Люксембург и Маршалските острови. Въпросната фирма подизпълнител е регистрирана в София на 2 октомври 2008 г. с името „Иннова Сървисиз“ АД, а по-късно става ЕАД. На 12 март 2012 г. се преименува на \"С.Р.И. България“. От 11 май 2017 г. пък вече се казва \"Омега Сървисиз“. Сподели:", "date": "2019.12.13", "title": "Фалира фирмата, монтирала неработещите табели по спирките в Пловдив"}
{"url": "https://pik.bg/%D0%BC%D1%8A%D0%B3%D0%BB%D0%B0-%D0%B7%D0%B0%D1%82%D0%B8%D1%81%D0%BD%D0%B0-%D0%BF%D1%80%D0%BE%D1%85%D0%BE%D0%B4%D0%B0-%D1%88%D0%B8%D0%BF%D0%BA%D0%B0---%D0%B2%D0%B8%D0%B4%D0%B8%D0%BC%D0%BE%D1%81%D1%82%D1%82%D0%B0-%D0%B5-%D0%BD%D0%B0%D0%BC%D0%B0%D0%BB%D0%B5%D0%BD%D0%B0-%D0%B4%D0%BE-50-%D0%BC-news891091.html", "text": "До 50 метра е намалена видимостта в прохода Шипка поради мъгла. Това съобщиха от Областно пътно управление - Габрово. В останалата част от областта видимостта е нормална. Времето е облачно, пътищата са предимно мокри, на места хлъзгави. От ОПУ съветват водачите да карат с повишено внимание и съобразена скорост. В региона няма допълнително въведени ограничения и нови затворени пътища. За изминалото денонощие не са регистрирани и тежки инциденти. Движението в участъка Габрово – вр. Шипка при км 164+150 трябва да се осъществява с повишено внимание поради пропаднал участък. Поставена е необходимата сигнализация. Движението по път Кормянско – Малки Вършец при км 10+080 е ограничено за пътни превозни средства с ширина, включително товара, по-голяма от 3.30 м поради стеснен мост над р. Крапец. Поставена е необходимата пътна сигнализация. Движението по път Крамолин – Велико Търново от км 22+129 до км 28+380 е ограничено за МПС над 10 тона поради намален габарит на пътното тяло при км 26+444. Сподели:", "date": "2019.12.13", "title": "Мъгла затисна прохода Шипка - видимостта е намалена до 50 м"}
{"url": "https://pik.bg/%D1%83%D0%B4%D0%B0%D1%80-%D0%BC%D0%B2%D1%80-%D1%80%D0%B0%D0%B7%D0%B1%D0%B8-%D1%81%D0%BA%D0%BB%D0%B0%D0%B4%D0%BE%D0%B2%D0%B5-%D0%B7%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%B8-%D0%BE%D1%80%D1%8A%D0%B6%D0%B8%D0%B5-%D1%81%D0%BD%D0%B8%D0%BC%D0%BA%D0%B8-news891111.html", "text": "МВР разби складове за алкохол и оръжие. Служители на сектор „Противодействие на икономическата престъпност“, специализирани полицейски сили при ОДМВР - Плевен, РУ - Червен бряг, и ТМУ - Свищов, проведоха съвместна  акция по противодействие на нелегалното разпространение на акцизни стоки. Към 10,00 часа вчера е предприето претърсване на адреси в село Девинци и град Червен бряг, обитавани от 55-годишен мъж. В имот в селото инспектиращите са открили съоръжение за производство и изваряване на етилов алкохол, бъркалки, различни по марка и вид метални и пластмасови капачки, етикети, стикери от търговските марки, дозатори и гумени уплътнители, ПВЦ туби и стъклени бутилки - различна вместимост, без поставен на тях валиден акцизен бандерол, съдържащи течност, наподобяваща на етилов алкохол с мирис на ракия, водка и уиски с общо тегло около 300 литра и различен алкохолен градус. Иззети са 254 кашона, съдържащи от по 6 до 15 стъклени бутилки - с различна вместимост. Намерен е и газов пистолет с отстранена предпазна муфа и поставен пълнител с патрон с гумена сачма, както и 9 боеприпаса. Действията са осъществени под наблюдението на Районна прокуратура – Червен бряг. По случая е образувано досъдебно производство за извършено престъпление по чл.234 от НК, а работата по документирането му продължава. Сподели:", "date": "2019.12.13", "title": "УДАР! МВР разби складове за алкохол и оръжие (СНИМКИ)"}
{"url": "https://pik.bg/%D0%BD%D1%81%D0%BE-%D0%B8%D0%BB%D0%B8-%D1%82%D0%B0%D0%BA%D1%81%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D0%B1%D1%8A%D1%80%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%82%D0%B5-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%B8-%D0%BD%D0%B0-%D0%BB%D0%B8%D1%87%D0%BD%D0%B8-%D1%81%D0%BB%D1%83%D0%B3%D0%B8---%D0%B2%D0%BE%D0%B7%D1%8F%D1%82-%D1%81-%D0%BF-news891119.html", "text": "Нямат край скандалите с Национална служба охрана още от първите дни на мандата на Румен Радев като президент. Именно той е човекът, който отговаря за структурата, пазеща държавните лица. Постоянните катастрофи и екшъни с участието й са поредното доказателство, че Веднага след встъпването си в длъжност той назначи за шеф на НСО близкия си приятел ген. Данчо Дяков, който удържа на поста само две години, тъй като дори за този кратък период скандалите бяха ежедневие. Освен безбройните пътни инциденти, Един от първите инциденти бе с Десислава Радева, чиито кортеж бе спрян в София от катаджии за превишена скорост, а дори се заговори, че не служител, а самата тя е управлявала колата. Тъй като това е в пълен разрез със закона, случаят набързо бе потулен и официалната версия бе, че тя само се е возила в държавния мерцедес. Който пък така и не е ясно защо ползва, тъй като единственото обяснение по въпроса бе, че се чувствала застрашена. Дали има реална заплаха, заради която се налага да я разкарва шофьор на държавна заплата с лъскава лимузина и да я пазят охранители, също на държавна заплата, така и не е ясно. А и едва ли някога ще стане, защото НСО е на пряко подчинение на мъжа й и откакто той е на власт, службата е обърната на лична прислуга на президентската двойка. Новият инцидент с катастрофата от снощи, при която друг шофьор на НСО, обслужващ президентството, бутна 14-годишно дете, окончателно разкри, че . А новоназначеният от президента шеф Красимир Станчев явно е просто поредната послушна марионетка в ръцете му и не е способен да наложи контрол и да върне достойнството на институцията. На какво основание сега освен Десислава, НСО вози и хората на Радев, и защо се харчат в разрез с правилата държавни пари, е повече от необхидимо най-сетне да провери прокуратурата, докато все още няма трагични последствия. Обяснения от разследващите органи по купищата инциденти с президентската охрана от НСО до момента така и няма. А след скандала с превишената скорост на кортежа на Десислава Радева, тя за нула време се замеси и в нов, разиграл се отново в центъра на София. При него кортежът й направи напълно забранен обратен завой насред оживен булевард и при справедливата намеса на КАТ, охранители на президентшата се нахвърлиха върху полицаите. Оказа се, че безумната маневра е направена, за да може мерцедесът да стовари Деси точно пред вратата на бутика за рокли, от който си пазарува, за да не й се налага да прави повече от две крачки. И по този скандал развръзката увисна, а Радева изобщо не се извини. Мъжът й обаче също не се извини при последвалия доста по-сериозен инцидент с охраната му от НСО, при който дори имаше пострадалата жена. При това всички тези инциденти излизат на бял свят не по официалния канален ред, а се крият от обществото и за тях граждани информират медиите, а след това от президентството мълчат и не хвърлят иначе така желаната от Радев светлина. Същото се случва и от снощи с поредния инцидент, за който от \"Дондуков\" 2 все още няма и ред официално съобщение или поне съпричастност към семейството на пострадалото дете. Докога обществото ще е длъжно да се примирява с катастрофите, които са причинени от безобразното шофиране на охранителите от НСО, които се държат сякаш всичко им е позволено на пътя. Ако родните политици искат някой да им повярва, че мислят за народа си и са част от него, час по-скоро трябва да се откажат от подобно поведение, присъщо само на диктатори от миналия век. Сподели:", "date": "2019.12.13", "title": "НСО или такси компания: Румен Радев обърна държавните охранители на лични слуги - возят с парите ни и жена му, и секретарите му! Кога ще се извини на семейството на пострадалото дете?"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%B8-%D0%BA%D0%BE%D0%BB%D0%B5%D0%B3%D0%B8%D1%82%D0%B5-%D0%BC%D1%83-%D1%81-%D0%B3%D0%BE%D1%80%D0%B5%D1%89%D0%B8-%D0%BD%D0%BE%D0%B2%D0%B8%D0%BD%D0%B8-%D0%BE%D1%82-%D1%84%D0%BE%D1%80%D1%83%D0%BC%D0%B0-%D0%B7%D0%B0-%D0%BD%D0%B0%D1%81%D0%B8%D0%BB%D1%81%D1%82%D0%B2%D0%B5%D0%BD%D0%B8%D1%8F-news891051.html", "text": "Вътрешният министър Младен Маринов, американският посланик в София Херо Мустафа и помощник-секретарят в Бюрото за операции по конфликти и стабилизиране на Държавния департамент на САЩ д-р Денис Натали, откриха Годишния форум за устойчивост на Западните Балкани с фокус върху борбата с насилствения екстремизъм. \"Сигурността е от първостепенно значение за всички нас\", отбеляза във встъпителното си слово гост от Америка. \"Благосдаря на Международния републикански институт за инициативата. Подчертавам отличното сътрудничество между България и САЩ в обмяна на информация в реално време. Удовлетворен съм, че днес заедно можем да работим за развитие в сътрудничество с нашите партньори от Западните Балкани. Радикализацията е ов основата на насилствения екстремизъм. Необходим е всеобвхатен подход и целенасочени усилия на международно ниво. Този процес може да доведе до успех само при добро сътрудничество. Наша обща цел трябва да бъде междуетническият диалог\", каза вътрешният министър Младен Маринов. Той изтъкна, че във фокуса на внимание са поставени надеждният граничен контрол и проследяването на паричните потоци. \"България е постоянно ангажирана в противодействието на насилствения екстремизъм\", изтъкна вътрешният министър. Посланик Херо Мустафа изказа своите благодарности към министър Младен Маринов за организарането и провеждането на конференцията днес. \"Нашите ръководители имаха историческа среща във Вашингтон, която ще доведе нашето партньорство до нови хоризонти\", изтъкна посланик Мустафа. \"България е още един пример за обединяване усилията в региона с цел справянето на някои въпроси, които сме си поставили. Целите, а именно подобряване партньорствата в Западните Балкани, е важно в усилията за намаляване на екстремизма на Балканите. И нашите усилия в посолството са насочени натам. Това са прекрасни примери за създаването на свързаност между хората и институциите. Когато в целия регион работим заедно, за да се справим с тези явления, можем да постигнем повече. Проблеми в един регион или една държава се разпрострират и в другите. На лошите им е удобно, когато правителствата не общуват помежду си\", допълни Херо Мустафа. Тя похвали България, че следва приоритетите на Европейския дневен ред и е лидер на Западните Балкани. По думите й, корупцията играела основна роля в радикализацията. Тя препотвърди и ангажираността на САЩ към интегриране на региона в НАТО и ЕС. \"Благодаря на българското правителство за ангажимента, който то демонстрира в борбата срещу насилието и екстремизма. Тези приоритети надхърлят шестмесечния ви мандат след председателството на ЕС. Събитието се провежда в исторически момент. Скоро ще отпразнуваме 75 години от края на Втората Световна война\", обърна се към гостите д-р Денис Натали. \"Провеждаме един много важен форум за сигурността на региона, в подкрепа на постоянното взаимодействие на страните от Западните Балкани, поздравявам с избора на България за домакин на този форум. Тези срещи дават обмен на положителни практики. Можем да направим извод, че независимо от различните подходи за справяне с екстремизма, е необходим всеобхватен подход. Той е насочен към превенцията. Обединихме се, че за да имаме успех, трябва да си сътрудничим на политическо ниво. Обединихме се, че трябва да сме гъвкави и да следим всички процеси в Близкия изток, военните конфликти и всичик заплахи, които те носят за Европа. Към момента български граждани не са регистрирани като бойци. България като член на ЕС ползва всички инструменти за проверка, наблюдение и задържане на лица, ако те бъдат поставени в системите на Интерпол и Европол и има заповеди за задържането им\", заяви след срещата министър Младен Маринов. Оливер Спасовски, който е заместник-министър на вътрешните работи на Северна Македония изтъкна, че заплахи има към всички страни не само от региона, а и от Европа и света. \"Всеки от тези аспекти има своята специфика, които ги излагаме с нашия опит, като основна основа за потенциално влияние върху екстремизма\", допълни той. Сподели:", "date": "2019.12.13", "title": "ИЗВЪНРЕДНО В ПИК TV! Младен Маринов и колегите му с горещи новини от форума за насилствения екстремизъм на Балканите (СНИМКИ/ОБНОВЕНА)"}
{"url": "https://pik.bg/%D1%88%D0%BE%D1%82%D0%BB%D0%B0%D0%BD%D0%B4%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B8%D1%81%D0%BA%D0%B0%D0%BC%D0%B5-%D0%BD%D0%BE%D0%B2-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-news891087.html", "text": "Според екзитполовете, нейната Шотландска национална партия печели 55 места в парламента от общо 59 избирателни района в северната британска провинция. Борис Джонсън Шотландия трябва да получи право да организира нов референдум за мястото си в Обединеното кралство след категоричната победа на националистите във вчерашните избори. Това искане отправи шотландският премиер Никола Стърджън, цитирана от Ройтерс. Стърджън заяви в ефира на \"Скай нюз\", че трябва да се даде възможност на народа на Шотландия да направи избор за собственото си бъдеще. \"Има ясно желание и подкрепа за идеята, че Шотландия не бива да бъде връзвана с правителство на и откъсната от Европа против нейната воля\", каза тя. Сподели:", "date": "2019.12.13", "title": "Шотландският премиер: Искаме нов референдум за независимост"}
{"url": "https://pik.bg/%D0%B2%D0%B7%D1%80%D0%B8%D0%B2-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B1%D0%BB%D0%BE%D0%BA-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F---%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-%D0%B8-%D1%80%D0%B0%D0%BD%D0%B5%D0%BD%D0%B8-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D1%81%D0%B0-150-%D0%B4%D0%B5%D1%86%D0%B0-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news891160.html", "text": "Най-малко един човек е загинал, а поне 25-ма са ранени след взрив в Германия, предаде РИА Новости. Експлозията е разтърсила тази сутрин жилищен блок в източния град Бланкенбург Към мястото на инцидента са били изпратени линейки, пожарникари и сапьори. Започнала е евакуация на населението. Сред изведените е имало около 150 деца. в Харц в Саксония-Анхалт, централна Германия. Сподели:", "date": "2019.12.13", "title": "Взрив разтърси блок в Германия - има загинал и ранени, евакуирани са 150 деца (СНИМКИ/ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%82%D0%BE%D0%BF-%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%B1%D0%BE%D1%8F%D0%BD-%D1%87%D1%83%D0%BA%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE-news891053.html", "text": "Топ експертът по национална сигурност Боян Чуков разкрива какви са опасностите пред България в контекста на световната конюнктура, с която страната ни и светът влизат от 2019 в 2020 г. Времето, когато САЩ беше икономически хегемон в света, приключи. Сега те държат едва 18 процента от икономическия дял на света. Сега сериозни фактори са Китай, Индия и дори Русия, която се изравнява по икономически показатели с Германия, смята Чуков. Когато глобалните решения се вземаха в САЩ, политиката се определяше от финансистите. Америка вече няма ресурса да е добрият шериф. Вече не е възможно тези, които ползват американската валута, да плащат данък на САЩ. САЩ е загубила и авторитета си в компанията на икономическия субект СТО, анализира Чуков. Според него при тази конюнктура Европейският съюз няма бъдеще. Пример за това е Брекзит, обструкциите на Меркел и Макрон - също. Ситуационни партньори са Путин и Си Дзинпин според Чуков. Същевременно Тръмп се подигра с НАТО и си замина от срещата на върха в Лондон, като ползва за повод поведението на канадския премиер Трюдо. Кумирът на Нинова - Маргарат Тачер, направи така, че да разруши икономическия модел на Англия. \"Роувър\" например, наричан ролс-ройсът на бедните, отдавна е пренесен като производство в Индия. Големи производства, традиционно британски, се изнесоха в Хонконг. Сега британците тупат топката и се правят на клоуни с Брекзит, категоричен е Чуков, който смята, че те във всеки момент могат да върнат топката назад. Тук е важна и ролята на кралицата. Всичко зависи кога процесите в света ще отидат към своето финализиране. Окончателно Брекзит трябва да приключи в края на 2020 година, но и това не е сигурно. По повод визитата на Борисов в Белия дом Чуков коментира, че Тръмп идва от бизнеса и това е пример и обяснине за поведението му по отношение на България. Той дава страната ни за пример на другите в НАТО, че трябва да се бръкнат за пари за отбрана. Затова ние се нареждаме сред приятелите му. Затова диалогът ни с такава велика държава, дори в личен аспект, е нещо много добро. Но политиката на Тръмп не е политиката на Пентагона. Затова политиците ни понякога правят крачка не в бъдещето, а в миналото. Защото се води и стратегия за изолиране на Русия чрез заобикаляне с военни бази и оръжейно елиминиране на Германия, анализира Чуков. Като погрешно поведение Чуков определи сервилността към икономическите тежнения на либералния капитал. \"Врагът, с който се бори Тръмп в САЩ, е същият, с който се бори Путин в Русия\", категоричен е Чуков. Икономическият блок около правителството на Медведев се явява огромна метастаза, затова там се готви колосална чистка, прогнозира анализаторът. Според него това е координирана атака, съгласувана със САЩ. Русия не е враг №1 на човечеството, а на транснационалния капитал - т.нар. Тъмна държава, каза Чуков, като се върна до Октомврийската и Февруарската революция. Според него и двете са подготвени от масонски ложи в Лондон. Целта е вече дали Русия да е само суровинен придатък, или да е независим икономически субект. Троцки е човек, който служи на Лондон и Уолстрийт. Затова става неудобен за Ленин, а Сталин го унищожава, анализира дълбочинните процеси Чуков. Затова не трябва да гледаме само какво има зад завесата, а и какво има под сцената, казва Чуков. Ако изчегърташ белгийците, зад тях ще видите французи, казва още Чуков. Според него съдбата на БСП не е оптимистична с това ръководство. Чуков даде пример и с доскорошния депутат от БСП Славчо Велков, който стана кметски наместник в община, където кметът е от ГЕРБ. Докато Нинова е начело на БСП, Бойко Борисов може да е спокоен. Публично тя е много агресивна, но задкулисно очевидно е много дружелюбна, анализира Чуков. Той обаче изрази надежда, че в БСП може да се намерят субекти, които да изведат партията от състоянието, в което се намира. Всичко, което се случва в България, е проекция на ставащото в големите столици, Брюксел, Берлин, Лондон, Москва, смята Чуков. Сподели:", "date": "2019.12.13", "title": "САМО В ПИК TV: Топ експертът Боян Чуков с горещи разкрития: Корнелия Нинова и Цветан Цветанов работеха заедно за неолиберализма, но бяха разкрити! (ОБНОВЕНА)"}
{"url": "https://pik.bg/%D1%85%D0%B8%D1%82%D1%80%D0%B8%D0%BD%D0%BA%D0%B8-%D0%BF%D0%B5%D1%82-%D0%BD%D0%B0%D1%87%D0%B8%D0%BD%D0%B0-%D0%B4%D0%B0-%D0%BF%D0%BE%D0%B2%D0%B8%D1%88%D0%B8%D1%82%D0%B5-%D0%B5%D0%BD%D0%B5%D1%80%D0%B3%D0%B8%D1%8F%D1%82%D0%B0-%D1%81%D0%B8-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-news890895.html", "text": "Изпитвате явна липса на енергия, настроението ви е близко до нулата и сте склонни към сълзи. Сутрин ставате от леглото по-трудно от обикновено, никога не сте жадували повече за въглехидрати и не можете да се сетите за нищо по-лошо от това да излезете навън и да общувате с други хора. Ако някоя от тези тенденции ви звучи познато, може би просто изпитвате последиците от сезонното афективно разстройство (или САП), пише \"Флагман\". САП е породен от кратките, тъмни дни на есенните и зимните месеци, по време на които изпитваме далеч по-малко излагане на слънчева светлина. Смята се, че хипоталамусът на мозъка ни (центърът на нервната система) не е достатъчно стимулиран, което води до дисбалансиран сън, заради хормона мелатонин (който е твърде много – задейства се от тъмнината) и хормона на щастието серотонин (който е твърде малко). Има няколко лесни начина обаче, с които да преборите тази отпадналост. Ето какви са те: Може да звучи очевидно, но яденето на добре балансирана, питателна диета е от съществено значение, за да помогнете на тялото си да се върне към най-добрата си форма. Знаем, че тялото ви копнее за въглехидрати и захар, но консумирането на такива храни просто ще доведе до повече желание, благодарение на последващото понижаване на кръвната захар. Става дума за яденето на правилния вид въглехидрати: такива, които влияят по-малко на нивата на кръвната захар. Помислете за богати на фибри плодове като банани и ябълки, ядки, боб, пълнозърнести храни и зеленчуци като броколи и зелени салати. Добавете и богати на протеини храни, за да си помогнете да отблъснете желанието за захар. \"Приемът на добавка с витамин D е от съществено значение“, казва диетологът Розмари Фъргюсън за \"Вог\". \"Трябва да търсите добавки с високо съдържание на витамин D, тъй като през зимата получавате много малко дневна светлина и слънце.“ Комбинирането на слънчева светлина - или просто естествена светлина - с разходка навън може да направи чудеса за вашето настроение. А така и насърчавате тялото си да се повиши производството на витамин D, извличайки много ползи от природата, които изследвания са показали, че могат да намалят стреса, тревожността и високото кръвно налягане. Опитайте и да прекарате малко време на открити пространства в рамките на два часа след ставане, за да сте в добро положение за предстоящия ден. Ако сте затворени в офис през по-голямата част от деня, уверете се, че се възползвате максимално от всички почивки и се опитайте да се позиционирате близо до прозорците, за да получавате възможно най-много светлина. Казват, че ако лекарите биха могли да го предпишат, упражненията биха били задължителни по всички предписания. Карайки сърцето да забърза ритъма си, задействате производството на ендорфини, повишаващи настроението, спомагате за отпускането на тялото и ума. Освен това, ако го комбинирате с природата, имате най-добрата рецепта за здраве и настроение. \"Проучване от 2008 г. на Международния журнал по йога терапия установи, че възстановителните йога пози, комбинирани с визуализация и работа с дишането, могат да оправят настроението и да дадат истинско чувство за овластяване“, казва ръководителят на йога терапия Джени Уилкинсън Прист. \"Йогата като цяло може да помогне на хората, страдащи от САП, да видят, че тяхната тревожност и тъга ще премине и че това не са постоянни състояния на съзнанието. Виждайки, че това е временно, дава на хората усещане за свобода, лична увреност и баланс.“ Сподели:", "date": "2019.12.13", "title": "ХИТРИНКИ: Пет начина да повишите енергията си през зимата"}
{"url": "https://pik.bg/%D0%BF%D0%BE%D0%B6%D0%B0%D1%80%D1%8A%D1%82-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82%D0%BE%D0%BD%D0%BE%D1%81%D0%B0%D1%87-%E2%80%9E%D0%B0%D0%B4%D0%BC%D0%B8%D1%80%D0%B0%D0%BB-%D0%BA%D1%83%D0%B7%D0%BD%D0%B5%D1%86%D0%BE%D0%B2%E2%80%9C-%D0%B5-%D0%BF%D0%BE%D1%82%D1%83%D1%88%D0%B5%D0%BD-12-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news891079.html", "text": "Огнеборци са ликвидирали открития пожар на руския самолетоносач „Адмирал Кузнецов“ в Мурманск, съобщиха пред ТАСС от службата за извънредни ситуации. „Около пет часа е ликвидиран открития пожар. Площта му е била 500 кв. метра“, заяви източникът на агенцията. По последни данни, пламъците са избухнали в първия енергиен отсек на осма палуба. В резултат от пожара е загинал един човек, а още 12 са пострадали, като състоянието на един от тях се оценява като тежко, а на други 11 като средно тежко. Съдбата на един член на екипажа остава неизвестна. Гасенето на пожара се е усложнило заради силното задимяване и високите температури. Сподели:", "date": "2019.12.13", "title": "Пожарът на руския самолетоносач „Адмирал Кузнецов“ е потушен, 12 са пострадали"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%82%D0%B0%D0%BD%D0%B5%D0%B2%D0%B0-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B8-%D1%84%D0%BE%D1%80%D1%83%D0%BC-news891099.html", "text": "Министърът на земеделието, храните и горите Десислава Танева ще участва в работна среща \"ОСП 2021-2027. Очаквания. Предизвикателства. Перспективи.” Събитието е по инициатива на евродепутата Атидже Алиева-Вели в партньорство с Асоциация на земеделските производители в България и Национален земеделски форум. Срещата ще се проведе от 13 часа днес в зала\" Мусала\" в Конгресния център на Интер Експо Център-София. Сподели:", "date": "2019.12.13", "title": "Министър Танева ще участва в земеделски форум"}
{"url": "https://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B2%D0%BE%D0%B5%D0%BD%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BC%D0%BB%D0%B0%D0%B4%D1%88%D0%B8-%D1%81%D0%B5%D1%80%D0%B6%D0%B0%D0%BD%D1%82-%D0%BE%D1%82-%D0%BD%D1%81%D0%BE-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%B4%D0%B5%D1%82%D0%B5---news891144.html", "text": "Води се разследване във връзка с инцидента с автомобил на НСО, при който пострада 14-годишно момче. Това съобщиха от пресцентъра на Прокуратура на Република България. Произшествието е възникнало на 12 декември 2019 г. в гр. София на бул. „Драган Цанков“ около 20.00 часа. Лек автомобил на Националната служба за охрана (НСО) е ударил 14-годишно дете. Извършен е оглед на местопроизшествието, разпитват се свидетели, изземват се записи от камери. Предстои да бъдат назначени автотехнически и съдебномедицински експертизи. Разследването се води от прокурор от Военно-окръжна прокуратура-София, тъй като водачът на лекия автомобил е служител на НСО с чин младши сержант. Интензивните действия по разследването продължават. Сподели:", "date": "2019.12.13", "title": "НОВИ РАЗКРИТИЯ: Военна прокуратура разследва младши сержант от НСО за катастрофата с дете - изземват записи от камери"}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%B8%D1%8F%D1%82-%D0%BA%D1%80%D1%8A%D1%81%D1%82-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%B7%D0%B0%D0%BF%D0%BE%D1%87%D0%B2%D0%B0-%D1%80%D0%B0%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%85%D1%80%D0%B0%D0%BD%D0%B8-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%BE-%D1%81%D0%BB%D0%B0%D0%B1%D0%B8-news890859.html", "text": "Българският червен кръст в Кюстендил започва раздаването на храни на социално слаби жители, съобщи директорката на местната организация д-р Емилия Кацарска. В изпълнение на Оперативна програма за храни и/или основно материално подпомагане на най-нуждаещи се лица, съфинансирана от Фонда за европейско подпомагане на най-нуждаещи се лица, Българският червен кръст в Кюстендил започва раздаването на хранителни продукти по програмата в община Кюстендил. Раздаването ще продължи до 24 януари 2020 година. За тази цел е разкрит временен пункт. Той се намира на улица „Петър Берон” 26 и е с работното време от 10 до 16:30 часа. Всеки правоимащ, включен в списъците на Агенцията за социално подпомагане, ще получи по 24.570 кг от 16 вида хранителни продукти. Сподели:", "date": "2019.12.13", "title": "Червеният кръст в Кюстендил започва раздаването на храни на социално слаби"}
{"url": "https://pik.bg/%D0%B3%D0%BB%D0%B0%D0%B4-%D0%B7%D0%B0-%D0%BD%D0%B0%D1%87%D0%B0%D0%BB%D0%BD%D0%B8%D1%86%D0%B8-%D0%B2-%D0%BE%D0%B1%D1%89%D0%B8%D0%BD%D1%81%D0%BA%D0%BE%D1%82%D0%BE-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news890829.html", "text": "Тежкото финансово положение на МБАЛ \"Свети Мина\", с дългове от над 2 милиона лева, едва ли може да бъде мотив никой да не иска да се нагърби с тази отговорна дейност, отбелязва \"Марица\". Проваленият на 3 декември заради липса на кандидати конкурс за управител на МБАЛ \"Свети Мина\" е най-ярката илюстрация за състоянието на общинското здравеопазване в Пловдив. Фактът, че няма желаещи да оглавят общинското здравно заведение показва, че състоянието му не е цветущо. Болницата бе разтърсена през годината от протести на персонала, заради ниските заплати и недобрите условия на труд, а някои лекари и медицински сестри напуснаха. Въпреки тежкото положение медиците, които останаха в болницата, успяваха да се справят с тежката ситуация и да привличат пациенти. Това показват и усвоените 2 842 958 лв. по клинични пътеки през първите девет месеца на тази година. Сумата обаче не е достатъчна, за да може МБАЛ \"Свети Мина\" да се стабилизира окончателно и да започне регулярно да изплаща дълговете си. Сподели:", "date": "2019.12.13", "title": "Глад за началници в общинското здравеопазване на Пловдив"}
{"url": "https://pik.bg/%D1%83%D0%B4%D0%B0%D1%80-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%81%D0%BF%D0%BE%D1%80%D1%82-%D0%BC%D0%BC%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D0%B8%D0%B7%D1%80%D0%B8%D1%82%D0%B0-%D0%B3%D0%B5%D0%BE%D1%80%D0%B3%D0%B8-%D0%B2%D0%B0%D0%BB%D0%B5%D0%BD%D1%82%D0%B8%D0%BD%D0%BE%D0%B2-%D1%81%D0%BB%D0%B5%D0%B4-%D1%80%D0%B0%D1%81%D0%B8%D1%81%D1%82%D0%BA%D0%B8%D1%8F-%D1%81%D0%BA%D0%B0%D0%BD%D0%B4%D0%B0%D0%BB-%D0%BD-news890974.html", "text": "Втората по престижност професионална ММА-организация в света, \"Белатор\", освободи българския ММА състезател Георги Валентинов. Решението на американската бойна верига дойде, след като журналистът от \"Bloodyelbow.com\" Карим Зидан публикува материал, в който обвинява Валентинов, че е участвал в расистки прояви. Става дума за расистския скандал по време на мача между България и Англия през октомври, след който премиерът Бойко Борисов поиска оставката на шефа на БФС Борислав Михайлов. Припомняме, че се появиха снимки на Георги Валентинов в агитката, от която дойдоха расистките скандирания по време на мача. В последствие той обяви, че е попаднал на грешното място в грешния час и че не е скандирал срещу тъмнокожите футболисти на гостуващия тим. Според мениджъра на родния боец, Никола Атанасов, вече за взети мерки за разрешаване на случая и опровергаване на твърденията на Карим Зидан. Самият Валентинов засега не е коментирал лично скандала. Той подписа договор с американската промоутърска компания \"Белатор\" в началото на годината. \"Белатор\" е втората по престиж верига в света на смесените бойни изкуства, а Валентинов бе едва четвъртият българин, който ще участва в нея след Благой Иванов, Теодор Николов и Борислав Новачков. Сподели:", "date": "2019.12.13", "title": "УДАР ПО БЪЛГАРСКИЯ СПОРТ: ММА-организация изрита Георги Валентинов след расисткия скандал на мача с Англия в София (СНИМКИ)"}
{"url": "https://pik.bg/%D0%B3%D0%BD%D1%83%D1%81%D0%BD%D0%B0-%D0%BD%D0%B0%D0%BF%D0%B0%D1%81%D1%82-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8-%D1%85%D0%BB%D0%B5%D0%B1%D0%B0%D1%80%D0%BA%D0%B8-%D0%BD%D0%B0%D0%BB%D0%B0%D0%B7%D0%B8%D1%85%D0%B0-%D0%BC%D0%BE%D1%81%D0%BA%D0%B2%D0%B0-news890838.html", "text": "Те алармират, че споменатите насекоми са опасни вредители, които пренасят всевъзможни инфекции, могат да предизвикат алергия у хората и също така нанасят щети на продуктите и материалите в сградите, в които се настаняват. Хлебарки с гигантски размери нападнаха Москва и другите големи градове на Русия, алармират експерти по дезинфекция. Размножаването на насекомите е провокирано от голямото количество смет, което произвеждат ежедневно мегаполисите. Най-остро стои въпросът с напастта в многоетажните блокове, където на първите етажи са разположени кафенета и продуктови магазини. Сподели:", "date": "2019.12.13", "title": "ГНУСНА НАПАСТ: Гигантски хлебарки налазиха Москва"}
{"url": "https://pik.bg/%D0%BC%D0%B5%D0%BD%D0%B8%D0%B4%D0%B6%D1%8A%D1%80%D1%8A%D1%82-%D0%BD%D0%B0-%D1%82%D0%BE%D1%82%D0%BD%D1%8A%D0%BC-%D0%BC%D0%BE%D1%83%D1%80%D0%B8%D0%BD%D1%8C%D0%BE-%D1%81-%D0%BC%D0%BD%D0%BE%D0%B3%D0%BE-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news890885.html", "text": "Мениджърът на Тотнъм - Жозе Моуриньо, гледа философски на загубата на \"шпорите\" с 1:3 от Байерн (Мюнхен) в мач от групите на Шампионската лига. Визираната среща в Германия предложи отчетливо по-нападателна игра за домакините, съответно и заслужена победа за Байерн. Моу обаче даде почивка в двубоя на много от асовете на Тотнъм. Тъй като още преди срещата беше ясно, че баварците ще заемат първото място в карето, а лондончани - второто. \"Това бе добър мач за мен. Не искам да казвам, че съм си направил изводи, защото това е твърде силна дума, но мога да заявя, че получих важна информация... Бих предпочел да спечелим или да завършим наравно. Дори щях да съм по-доволен, ако Сон бе вкарал в края на мача, за да загубим с 2:3. Не искахме да запишем лош резултат, който да хвърли сянка върху отбора. Научих доста за много от момчетата\", заяви Моуриньо. Сподели:", "date": "2019.12.13", "title": "Мениджърът на Тотнъм Моуриньо с много любопитно изказване"}
{"url": "https://pik.bg/%D0%B1%D1%83%D1%80%D0%B3%D0%B0%D1%81%D0%BA%D0%B8-%D1%82%D0%B8%D0%B9%D0%BD-%D0%BD%D0%B0%D0%BF%D1%8A%D0%BB%D0%BD%D0%B8-%D0%B4%D0%B6%D0%BE%D0%B1%D0%BE%D0%B2%D0%B5%D1%82%D0%B5-%D1%81-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B3%D0%BE-news891134.html", "text": "Бургаски тийнейджър се озова в ареста, след като бе спипан със солидно количество марихуана. 17-годишният младеж бил спрян за проверка от служители на Второ РУ, в района на бл. 29 в жилищния квартал \"Братя Миладинови”. Първоначално у него намерили свита цигара с марихуана, а малко по-късно още 9 пликчета с приблизително тегло 7 грама. Домът на младежа, намиращ се в бл. 3 в жк \"Изгрев”, също е бил претърсен, пише \"Флагман\". Там униформените открили още 5 грама от лекия наркотик. 17-годишният младеж е задържан за срок до 24 часа. По случая е образувано бързо полицейско производство. Сподели:", "date": "2019.12.13", "title": "Бургаски тийн напълни джобовете с марихуана, арестуваха го"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B7%D0%BB%D0%BE%D0%B2%D0%B5%D1%89%D0%B8%D1%8F-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BD%D1%81%D0%BE-%D0%B5-%D0%BF%D0%BE%D0%B4-%D1%8E%D1%80%D0%B8%D1%81%D0%B4%D0%B8%D0%BA%D1%86%D0%B8%D1%8F%D1%82%D0%B0-%D0%BD-news891139.html", "text": "НСО е под юрисдикцията на президентството. Не смея да се меся. Що се отнася до инцидента с детето е хубаво по-бързо да излезе информацията. Трябва коректно да се каже кой е бил в колата. Сравнете прессъобщенията от катастрофа с Караянчева и вчерашния инцидент. Това заяви пред журналисти премиерът Бойко Борисов преди заседанието на Европейския съвет в Брюксел. Припомняме, че вчера кола на Националната служба за охрана, обслужваща президентството, блъсна 14-годишно дете в София, а ПИК разкри, че с нея е бил закаран на адрес секретар на Румен Радев. \"Джамбазки е бил конкурент на избори, а и е евродепутат от друга политическа сила. МВР са направили всичко необходимо и са изпълнили всичките си задължения. Джамбазки ще понесе всичките последствия, никой не го е прикрил\", каза още Борисов. \"Разочарован съм – малко е дори, винаги съм го харесвал като политик. Джамбазки е вършил много работа за България. ВМРО ще решат също какво ще му е наказанието\", коментира премиерът. За случая стана ясно едва вчера. Тя е отчела 1.08 промила, което означава, че наистина е бил малко, а наказанието, което се предвижда по закон е отнемане на книжката за година и глоба от 1000 лв. Джамбазки обяви, че съжалява, призова хората да не постъпват като него и поиска най-тежкото наказание. Успех е това, че в Зеления пакт за въглероден неутралитет, който означава нулеви емисии до 2050 година, всяка държава сама определя енергийния си микс. Това заяви министър-председателят Бойко Борисов в Брюксел, където в рамките на Европейския съвет лидерите обсъждат изменението на климата. „Промените в климата са факт, случват се с такава скорост, че рискът и опасността за човечеството са големи“, заяви премиерът Борисов и подчерта, че Европа е твърдо решена да бъде водеща в справянето с този проблем. „Ние винаги сме поставяли здравето и чистотата на въздуха на първо място в своите програми, трябва да кажем какво е бъдещето на въглищата и какво ще се случи след 30 години“, добави министър-председателят. Премиерът Борисов изтъкна, че е важно да бъде дадено необходимото време, така че процесите да протекат плавно и да не пострада нито енергийния микс, нито миньорите и другите работещи в сектора. Борисов обърна внимание, че е необходимо Европа да помогне на държавите да отрегулират тези процеси. Премиерът Бойко Борисов изтъкна, че е запознал председателя на ЕК Урсула Фон дер Лайен с енергийното производство в България и с плановете за следващите години. Министър-председателят отбеляза мястото на ядрената енергия в енергийния ни микс, както и предприетите мерки за гарантиране сигурността на доставките на природен газ. Премиерът Борисов акцентира върху изграждането на интерконектора с Гърция и реализацията на проекта „Балкански поток“. Попитан от медиите относно Пакета Мобилност, премиерът Бойко Борисов заяви, че се водят разговори и се работи по завеждането на дело. Той беше категоричен, че дискусията по темата не е приключила. Министър-председателят обърна внимание, че пътуването на тежкотоварни машини нагоре-надолу в Европа не само ще натовари транспортните артерии допълнително, но и ще повлияе върху емисиите. „Тук също има много още детайли, много още компоненти, които трябва да се имат предвид. Защото се оказва, че много от държавите, които най-много натискат и това са богатите държави за зелените сделки, са аутсорсвали своите вредни производства в Китай, Виетнам или други места. Тук идеята да се сложи данък на тези емисии, на вноса на подобни стоки, също не е без смисъл. Защото всъщност, ако произвеждаш нещо, което замърсява въздуха в Китай, Индия или която и да е държава, и след това си внасяш продукта, ти ни се преборил с проблемите в климата“, заяви още министър-председателят. Премиерът Борисов изрази още веднъж поздравленията си към Борис Джонсън за изборната победа в Обединеното кралство. „Провели сме преговори, знаем како трябва да се случи до 31 януари и следващата година ще бъде времето, през което ще се отрегулират  взаимоотношенията с Великобритания. Това е добра новина“, коментира министър-председателят. Сподели:", "date": "2019.12.13", "title": "ИЗВЪНРЕДНО В ПИК TV! Борисов с първи коментар за зловещия инцидент: НСО е под юрисдикцията на президентството, не смея да се меся. Трябва коректно да се каже кой е бил в колата (ОБНОВЕНА)"}
{"url": "https://pik.bg/45-%D0%B4%D1%83%D1%88%D0%B8-%D0%B7%D0%B0%D0%B1%D0%BE%D0%BB%D0%B5%D0%BB%D0%B8-%D0%BE%D1%82-%D1%82%D1%83%D0%B1%D0%B5%D1%80%D0%BA%D0%BE%D0%BB%D0%BE%D0%B7%D0%B0-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B8-%D0%BE%D0%B1%D0%BB%D0%B0%D1%81%D1%82%D1%82%D0%B0-news890858.html", "text": "45 души са новозаболелите от туберколоза от началото на тази година във Варна и областта, отчетоха от Регионалната здравна инспекция в града. От там допълниха, че съмнения за туберкулоза има спрямо 160 човека, от които със заболяване са 21, а с латентна форма на туберкулоза са 7 души. Към момента са изследвани 171 контактни лица, от които двама заболели. От проведените до момента три кампании „Седмица на отворените врати” в изпълнение на Националната програма за превенция и контрол на туберкулозата в България, в област Варна за 2019 г. са попълнени и обработени 234 анкетни карти, от тях са открити 121 човека в риск. Консултирани и прегледани са 234 души. Обхванати с туберкулинов кожен тест Манту са 68 лица. Туберкулозата е лечима и предотвратима, но по данни на Световната здравна организация тя остава водещ проблем на общественото здраве в Европейският регион на СЗО. Въпреки постигнатите високи резултати в борбата с нея, туберкулозата продължава да бъде заплаха за хората и не трябва да бъде подценявана. Сподели:", "date": "2019.12.13", "title": "45 души заболели от туберколоза от началото на годината във Варна и областта"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BB%D1%8A%D1%81%D0%BD%D0%B0%D1%82%D0%BE%D1%82%D0%BE-%D0%BE%D1%82-%D0%BA%D0%BE%D0%BB%D0%B0-%D0%BD%D0%B0-%D0%BD%D1%81%D0%BE-%D0%B4%D0%B5%D1%82%D0%B5-news891068.html", "text": "Състоянието на 14-годишното дете, което снощи беше пометено от кола на НСО, продължава да е критично тежко. То е в реанимация  с опасност за живота с травма на белия дроб, черепа, а лявата му ръка е счупена. Родителите му са в болницата, където медиците се борят за живота на ученика от 119-то СУ \"Академик Михаил Арнаудов\" в София, което се намира в района на катастрофата - на улица \"Латинка\". Инцидентът стана снощи около 20:00 часа на булевард \"Драган Цанков”, в района на КАТ - София. Националната служба за охрана потвърди информацията. Ръководството на НСО е категорично, че ако се докаже вината на техен служител, той ще понесе последствията. Сподели:", "date": "2019.12.13", "title": "ИЗВЪНРЕДНО! Ето какво е състоянието на блъснатото от кола на НСО дете"}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%BC%D0%BD%D0%BE%D0%B3%D0%BE-%D0%BD%D0%B5%D0%B6%D0%BD%D0%BE-%D0%B8-%D0%BA%D1%80%D0%B0%D1%81%D0%B8%D0%B2%D0%BE-%D0%B6%D0%B5%D0%BD%D1%81%D0%BA%D0%BE-%D0%B8%D0%BC%D0%B5-%D1%87%D0%B5%D1%80%D0%BF%D0%B8-%D0%B7%D0%B0-%D0%B8%D0%BC%D0%B5%D0%BD-%D0%B4%D0%B5%D0%BD-news891071.html", "text": "Света мъченица Агатия пострадала при гонението на Деций през 251 г. Впоследствие от нейните мощи ставали много чудеса. Паметта на мъченицата се празнува на 5 февруари. Заради вярата си, Лукия била подложена на страшни мъки. По онова време Римската империя била разтърсвана от най-жестоките гонения срещу християните. Света Лукия приела мъченическа кончина през 304 г. От Сиракуза (в Сицилия) нейните свети мощи били пренесени в Италия, после в град Метц в Лотарингия (сега във Франция). Част от тях първоначално се пазели в Цариград, а после били пренесени във Венеция. - -  Когато славата на света мъченица Агатия се разпространила по цяла Сицилия и жителите на Сиракуза се стичали в Катана на поклонение пред светия гроб на мъченицата, случило се една девица на име Лукия от благороден произход и уважавана от всички да отиде на празника заедно с майка си Евтихия, която четири години страдала от кръвотечение и не можела да се изцели с никакви лечебни средства. Светите мъченици Евстратий, Авксентий, Евгений, Мардарий и Орест живели по времето на императорите Диоклетиан и Максимиан. Тогава християните били преследвани и жестоко измъчвани. Те били публично умъртвени пред очите на всички християни заради любовта им към Бога. Презвитер Авксентий бил посечен с меч, Евгений - жестоко убит, а после Мардарий бил обесен с главата надолу и подпалван с огън. Сподели:", "date": "2019.12.13", "title": "ПРАЗНИК: Много нежно и красиво женско име черпи за имен ден"}
{"url": "https://pik.bg/%D0%B1%D0%B0%D0%B9%D0%B5%D1%80%D0%BD-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BA%D0%BE%D0%BD%D1%82%D1%83%D0%B7%D0%B8%D1%8F%D1%82%D0%B0-%D0%BD%D0%B0-%D0%BA%D0%BE%D0%BC%D0%B0%D0%BD-news890917.html", "text": "Грандът Байерн Мюнхен ще бъде без крилото си - Кингсли Коман, минимум 3 седмици. Това означава, че 23-годишният флангови играч ще пропусне всички срещи на баварците до края на 2019 година. Френският национал усука коляното си по време на двубоя от последния кръг на груповата фаза в Шампионската лига между Байерн и Тотнъм \"Той има частично разкъсване в областта на лявата става на коляното\", информираха от Байерн. Коман беше заменен принудително през първото полувреме на срещата спечелена от баварците с 3:1. \"Контузията му помрачи целия мач\", каза треньорът на домакините в двубоя Флик. Крилото Коман няма да играе за Байерн срещу Вердер Бремен, Фрайбург и Волфсбург преди зимната пауза в Бундеслигата. Сподели:", "date": "2019.12.13", "title": "Байерн разкри подробности за контузията на Коман"}
{"url": "https://pik.bg/%D0%BC%D1%80%D0%B0%D1%87%D0%BD%D0%BE-%D0%B2%D1%80%D0%B5%D0%BC%D0%B5-%D0%BE%D0%B1%D0%BB%D0%B0%D1%86%D0%B8-%D0%B8-%D0%BC%D1%8A%D0%B3%D0%BB%D0%B8-%D0%B7%D0%B0%D1%82%D0%B8%D1%81%D0%BA%D0%B0%D1%82-%D1%80%D0%B0%D0%B2%D0%BD%D0%B8%D0%BD%D0%B8%D1%82%D0%B5-%D0%B8-%D0%BD%D0%B8%D0%B7%D0%B8%D0%BD%D0%B8%D1%82%D0%B5-%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-news891055.html", "text": "През денонощието времето над страната ще се задържи облачно, в равнините и низините мъгливо. На отделни места ще има слаби превалявания от дъжд. През деня облачността, главно над планинските и източните райони, временно ще се разкъса. Ще духа слаб изток-югоизточен, в Източна България южен вятър. Минималните температури ще бъдат между 3° и 8°, по морския бряг малко по-високи, максималните предимно между 8° и 13°. В София минимална 3°, максимална около 9°. Атмосферното налягане ще бъде по-ниско от средното за декември и през деня още малко ще се понижи. Това съобщи дежурният синоптик Христо Христов от Националния институт по метеорология и хидрология (НИМХ), цитиран от \"Фокус\". Над Черноморието ще има значителна облачност, но валеж е малко вероятен. Ще духа слаб до умерен вятър от юг-югозапад. Максимални температури на въздуха 12° - 14°, близка до температурата на морската вода. Вълнението на морето ще бъде 3 бала. Над планините ще има значителна облачност, която през деня временно ще се разкъса и намалее. Преди обяд на отделни места по високите части на планините ще превали слаб сняг. Ще духа умерен до силен юг-югозападен вятър. Максимална температура на височина 1200 метра около 4°, на 2000 метра – около минус 1°. В събота от запад на изток ще има валежи от дъжд, над около 1500 м - от сняг. Югозападният вятър ще се смени със северозападен, ще бъде умерен, в неделя постепенно ще отслабне. Облачността ще е променлива, сутринта в източните райони все още е възможно да превалява слаб дъжд, но бързо ще спре. В понеделник ще е без валежи. Вятърът в по-голямата част от страната ще стихне. Покрай Дунав, в котловините и на места в Горнотракийската низина ще бъде с мъгли, ниска облачност и намалена видимост, температурите там ще остават по-ниски. В останалата част от страната ще бъде предимно слънчево, ще се затопли чувствително, особено в планините и при планинските райони. Сподели:", "date": "2019.12.13", "title": "МРАЧНО ВРЕМЕ: Облаци и мъгли затискат равнините и низините, а температурите..."}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BB%D1%8A%D1%81%D0%BD%D0%B0%D1%82%D0%BE%D1%82%D0%BE-%D0%BE%D1%82-%D1%88%D0%BE%D1%84%D1%8C%D0%BE%D1%80%D0%B0-%D0%BD%D0%B0-%D0%BD%D1%81%D0%BE-%D0%B4%D0%B5%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news891049.html", "text": "Състоянието на блъснатото късно снощи от шофьор на НСО дете остава тежко. То е настанено за лечение в реанимацията на софийската болница \"Света Анна\". Стана ясно, че там лекарите лекуват две блъснати деца, но второто дете - 14-годишно момиче, е пострадало при друг пътен инцидент - до зала \"Арена Армеец\". По първоначална информация блъснатото от НСО дете е било с мозъчно сътресение, но след прегледите най-лошите опасения на лекарите заради силния удар са отпаднали. ПИК научи снощи, че то не е с тежки травми, а само лицеви - има два избити зъба, счупена кост на носа и счупена ръка, Момчето е било в съзнание и контактно, като му е поставена диагноза лицева травма, научи още ПИК. Родителите му веднага пристигнали на място в болницата след инцидента и са съобщили, че то е ученик в 119-то СУ \"Академик Михаил Арнаудов\"в София, което се намира в района на катастрофата - на улица \"Латинка\". То е било със свой съученик и другото дете е опитало да го дръпне в последния момент, но не е успяло и момчето е изтичало пред колата. Шофьорът и свидетели са дали показания, че е изскочило пред колата, която както ПИК съобщи е старо БМВ, а моделът е от трета серия, разузна още медията ни. Разследващите за момента смятат, че шофьорът е карал с около 40 км в час според щетите, които са нанесени на колата и спирачния път на мястото на инцидента. Припомняме, че ПИК първо разкри и, че От \"Дондуков\" 2 все още няма официално изявление. \"Пострадали са две 14-годишни деца - момче и момиче. Момчето е пострадало по-тежко. В момента детето е стабилизирано и подлежи на лечение. Гръдната и коремната травма могат да доведат до усложнения, които се надяваме да не настъпят. Ще бъде консултирано от педиатър, лицево-челюстен хирурги и коремен хирург. Имаме връзка с проф. Габровски и \"Пирогов\". Знаете, че те са лидери в областта на детската хирургия. Гръдната и коремната травма не показват някакви съществени усложнения\", каза \"И другото дете е в реанимация, защото и при двамата става въпрос за черепно-мозъчна травма\", съобщиха още от болница \"Света Анна\". \"В д-р Славчо Близнаков. 19:55 става катастрофата, в 20:10 вече детето е в спешното спешното отделение. За 15 минути се събира мултидисциплинарен екип, който чака детето невролог лицевочелюстен реаниматор педиатър, ортопед. След 10 минути то е било в реанимацията\", обясниха от бившата Окръжна болница за пострадалото от шофьора на НСО дете. Другото дете е пострадало по-леко в катастрофа, за която засега няма данни. Сподели:", "date": "2019.12.13", "title": "ПЪРВО В ПИК TV: Ето какво е състоянието на блъснатото от шофьора на НСО дете (ОБНОВЕНА)"}
{"url": "https://pik.bg/%D0%BA%D1%80%D0%B0%D0%B4%D0%BB%D0%B0-%D0%B7%D0%B0%D0%B4%D0%B8%D0%B3%D0%BD%D0%B0-%D0%BF%D0%BE%D1%80%D1%82%D0%BC%D0%BE%D0%BD%D0%B5%D1%82%D0%BE-%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%BE%D1%82-%D0%BB%D0%BE%D0%BC-news890918.html", "text": "Полицаи от Лом са разкрили джебчийска кражба на портмоне с пари и дебитни карти от 78-годишна жена от крайдунавския град и са върнали парите на собственичката им, съобщиха от ОД на МВР в Монтана. На 24 август 2019 година възрастната жена пазарувала на общинския пазар в Лом и някой използвал невниманието й, за да измъкне портмоне, в което имало 320 лева и дебитни карти. Минути след това от картите били изтеглени 1300 лева, тъй като пин-кодовете били написани на листче в портмонето. След тримесечно разследване извършителката била открита и задържана. Това се оказала 43-годишна криминално проявена жена от Козлодуй. Тя е признала за джебчийската кражба и е върнала парите, които са предадени на собственичката. Сподели:", "date": "2019.12.13", "title": "Крадла задигна портмонето на възрастна жена от Лом"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8%D1%82%D0%B5-%D0%BF%D0%B5%D1%87%D0%B5%D0%BB%D1%8F%D1%82-%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%BE-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news891059.html", "text": "Екзит пол непосредство след приключването на британските общи избори показва, че Консервативната партия на Борис Джонсън е на път да ги спечели с убедително мнозинство. Проучването показва, че консерваторите ще спечелят 368 места в Камарата на общините – 50 повече, отколко през 2017 година при окончателното преброяване на гласовете. Лейбъристите са втори с 191 места, което е отстъпление със 71 места. Следват Шотландската национална партия – 55 места, либералдемоктратите – 13 и нито едно място за партията \"Брекзит\" на Найджъл Фарадж. Трябва да се уточни все пак, че това са само прогнозни резултати. Картината може да бъде по-различна след окончателното преброяване на гласовете, уточнява БНР. Ако консерваторите спечелят очакваното солидно мнозинство, това означава, че премиерът Борисн Джонсън не би трябвало да има проблем да прокара в парламента предоговорената от него сделка и Обединеното кралство да излезе от ЕС на 31 януари. Това означава също така, че страната ще бъде управлявана през следващите 5 години от правителство на консерваторите. А за лейбъристите това ще бъде четвърта поредна загуба в общи избори. Първа на прогнозните резултати реагира министърът на вътрешните работи Прити Пател, която каза, че ако те са верни, първото нещо ще бъде да се реши въпроса с Брекзит и да се премине към останалите приоритети за хората. След оповестяването на прогнозните резултати курсът на лирата скочи с над 2 процента и достигна 1,347 долара. Тя поскъпна с 1,4 процента и спрямо еврото до 1,205 евро за лира. Сподели:", "date": "2019.12.13", "title": "ОТ ПОСЛЕДНИТЕ МИНУТИ: Консерваторите печелят убедително изборите във Великобритания"}
{"url": "https://pik.bg/%D1%81%D1%82%D1%80%D0%B0%D0%BD%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%BF%D0%BE-%D1%81%D0%B5%D0%B2%D0%B5%D1%80%D0%BD%D0%BE%D1%82%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-%D0%BF%D0%BE-%D1%81%D0%BA%D1%8A%D0%BF%D0%B0-%D0%BE%D1%82-%D0%B3%D1%8A%D1%80%D1%86%D0%B8%D1%8F-news890926.html", "text": "\"Съответно виждам, че са поканени и доста интересни и обичани напоследък млади изпълнители от най-различни жанрове“, обясни още проф. Маринов. Между 900 и 1000 лева на човек за тридневен престой в луксозните и висококатегорийни хотели във Варна и съседните курорти излиза посрещането на Нова година. Офертите по Северното ни Черноморие излизат доста по-скъпо на фона на предлаганите изгодни пакети в съседните Гърция и Турция, коментира пред \" Фокус“ проф. Стоян Маринов от Варненската туристическа камара. В среднокатегорийните хотели, цената на нощувка е някъде около 100-150 лева, което означава, че за сумата от 400-500 лева ще може да се закупи тридневен пакет. Според проф. Маринов, изненади в офертите тази година почти няма. Край Варна, основното предлагане за посрещане на празника в луксозна обстановка е от порядъка от 300 до 400 лева на човек на вечер. Пакетите обикновено са с най-малко три до пет нощувки - включват периода за настаняване от 28 декември до 1 януари. Макар и цената да не е за всеки джоб, според експерти, донякъде си заслужава, защото развлекателните програми в хотелите са изключително наситени. Празничните вечери са много богати и със седемстепенни менюта. Сподели:", "date": "2019.12.13", "title": "СТРАННА РАБОТА: Нова година по Северното Черноморие по-скъпа от Гърция"}
{"url": "https://pik.bg/%D0%BF%D1%8A%D1%80%D0%B2%D0%B8-%D0%BD%D0%BE%D0%B2%D0%B8%D0%BD%D0%B8-%D0%BE%D1%82-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F---%D1%81%D0%BE%D1%86%D0%B8%D0%BE%D0%BB%D0%BE%D0%B7%D0%B8%D1%82%D0%B5-%D1%81%D0%BE%D1%87%D0%B0%D1%82-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8%D1%82%D0%B5-news891047.html", "text": "Приключиха проведените в четвъртък предсрочни парламентарни избори във Великобритания. Край на изборния ден бе даден в полунощ българско време. Първите, все още неофициални резултати от екзитполовете за момента сочат победа и мнозинство за консерваторите. Те показват силно представяне на партията в Северна Англия. Ако това стане факт и те имат мнозинство, Великобритания ще напусне ЕС до края на януари идната година, както предвижда планът на премиера Борис Джонсън.. Сподели:", "date": "2019.12.13", "title": "Първи новини от изборите във Великобритания - социолозите сочат победа на консерваторите"}
{"url": "https://pik.bg/%D0%BF%D1%80%D0%BE%D0%B4%D1%83%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%BF%D1%87%D0%B5%D0%BB%D0%B0%D1%80%D0%B8%D1%82%D0%B5-%D0%B7%D0%B0%D0%BB%D0%B5%D0%B6%D0%B0%D0%B2%D0%B0-%D0%B2-%D1%81%D0%BA%D0%BB%D0%B0%D0%B4%D0%BE%D0%B2%D0%B5%D1%82%D0%B5-news890816.html", "text": "Медвед Мехмедов отчете като голям недостатък липсата на голяма борса за мед. \" Тазгодишната продукция на пчеларите залежава в складовете. За това предупредиха Албена Маркова, русенски производител и Медвед Мехмедов, който е председател на Русенския областен пчеларски съюз. Като причина те посочиха ниските изкупни цени - до около 3 лв. за килограм. В България докато няма борса за мед и докато не се намеси държавата, няма как да се продължи с пчеларството. Пчеларството е поминък за много български семейства. С тези цени на меда, всички пчелари ще трябва да се откажат. Вкарват от Аржентина, Китай, с което подбиват нашите цени. Аржентинският, китайският мед, с много голяма влажност са. По принцип той не би трябвало да отговаря на българските стандарти\", заяви Мехмедов пред БНТ. Сподели:", "date": "2019.12.13", "title": "Продукцията на пчеларите залежава в складовете"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%B1%D0%BB%D1%8A%D1%81%D0%BD%D0%B0%D1%82%D0%BE%D1%82%D0%BE-%D0%BE%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8-%D1%88%D0%BE%D1%84%D1%8C%D0%BE%D1%80-%D0%BE%D1%82-%D0%BD%D1%81%D0%BE-%D0%B4%D0%B5%D1%82%D0%B5---%D0%B6%D0%B8%D0%B2%D0%BE%D1%82%D1%8A%D1%82--news891048.html", "text": "14-годишното момче, което бе блъснато по-рано днес от шофьор на НСО, обслужващ администрацията на президентството, е спасено и животът му е вън от опасност! Момчето не е с тежки травми и има два избити зъба, счупена кост на носа и счупена ръка, Детето вече е в съзнание и диагнозата му е тежка лицева и средна мозъчна травма, научи още ПИК. Родителите му също са на място в болницата и са съобщили, че то е ученик в 119-то СУ \"Академик Михаил Арнаудов\" в София, което се намира в района на катастрофата - на ул. \"Латинка\". По първоначална информация момчето е пресичало на червен светофар, когато е било пометено от автомобила на НСО. То е било със свой съученик и другото дете е опитало да го дръпне в последния момент, но не е успяло и момчето е изтичало пред колата. Шофьорът и свидетели са дали показания, че е изскочило пред колата, която както ПИК съобщи е старо БМВ, а моделът е от трета серия, разузна още медията ни. Разследващите за момента смятат, че шофьорът е карал с около 40 км в час според щетите, които са нанесени на колата и спирачния път на мястото на инцидента. Сподели:", "date": "2019.12.13", "title": "ЕКСКЛУЗИВНО В ПИК: Добри новини за блъснатото от президентски шофьор от НСО дете - животът му е спасен, родителите му бдят над него в болницата. Учи в 119-о СУ в София, а съученик опитал да го спаси"}
{"url": "https://pik.bg/%D0%B2%D0%B0%D1%80%D0%BD%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B5%D0%BD%D0%B0-%D0%BD%D0%B0-19-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8-%D0%B8%D0%B7%D0%BB%D0%BE%D0%B6%D0%B5%D0%BD%D0%B8%D1%8F-%D0%BF%D1%80%D0%B5%D0%B7-2019-%D0%B3-news890850.html", "text": "Община Варна взе участие в 19 международни туристически  изложения тази година, сред които проведените във Виена, Щутгарт, Истанбул, Тел Авив, Прага, Букурещ, Берлин, Москва, Киев, Минск, Екатеринбург, Баку, Дубай, Франкфурт, Париж, Варшава и Лондон. За първи път морската ни столица бе представена на борсите в Мадрид и Кишинев. Варна се включи като редовен член в годишния форум на Световната Федерация на туристическите градове, който се проведе в Хелзинки, а за трета поредна година участва в MCE South Europe 2019 - международен B2B форум, който се проведе във Валенсия. Там градът получи покана за домакинство на престижното събитие през 2021 г. Титлата \"Варна-Европейски град на спорта 2019“ също бе използвана като презентация на града - по време на изложението \"Ваканция и СПА“ в София. Там морската столица спечели голямата награда за \"Иновационен проект на годината за съвременни технологии“ за 8-минутна 360О презентация на Археологическия музей \"Зовът на цивилизациите“. Сподели:", "date": "2019.12.13", "title": "Варна представена на 19 международни изложения през 2019 г."}
{"url": "https://pik.bg/%D0%B2%D0%B4%D0%B8%D0%B3%D0%B0%D1%82-%D1%86%D1%8A%D1%80%D0%BA%D0%B2%D0%B0-%D0%B4%D0%BE-%D0%BA%D0%BE%D0%BE%D0%BF%D0%B5%D1%80%D0%B0%D1%82%D0%B8%D0%B2%D0%BD%D0%B8%D1%8F-%D0%BF%D0%B0%D0%B7%D0%B0%D1%80-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news890893.html", "text": "Благоевград ще има нова църква, която ще е в района на кооперативния пазар. Това разкри кметът на общината Румен Томов. Той вече е провел среща по въпроса с Неврокопския митрополит Серафим и свещеници. Владиката е одобрил изграждането на новия храм да бъде в района на кооперативния пазар, където преди доста години бе поставен иконостас и бе направена заявка от тогавашното общинско ръководство за построяването на храм на това място. Около бъдещия храм няма да има място за паркинг, той ще е и в съседство с производителите и търговците, които в сряда и събота предлагат своята земеделска продукция на пазара. Явно обаче това не притеснява Неврокопския митрополит Серафим, който е преценил, че мястото е подходящо за вдигането на нов православен молитвен дом в Благоевград. От много години благоевградчани настояват за втори храм в централната част на града, тъй като изграденият в старинния квартал „Вароша“ не може да побере миряните на големите празници. Сподели:", "date": "2019.12.13", "title": "Вдигат църква до кооперативния пазар в Благоевград"}
{"url": "https://pik.bg/%D0%BC%D0%B5%D1%81%D0%B8-%D0%BE%D1%82%D0%BD%D0%BE%D1%81%D0%BD%D0%BE-%D0%BB%D0%B0-%D0%BB%D0%B8%D0%B3%D0%B0-%D0%B2%D0%B5%D1%87%D0%B5-%D0%B5-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D1%82%D1%80%D1%83%D0%B4%D0%BD%D0%BE-%D0%B4%D0%B0-news890925.html", "text": "Мега звездата Лионел Меси изрази мнение, че през последните години силите в Ла Лига са изключително изравнени. \"Всичко стана много по-изравнено като съотношение на силите. Отборите вече са по-качествени и всеки може да победи всеки. Вече е изключително трудно да играеш на чужд терен\", коментира лидерът на гранда Барселона. \"Съперниците станаха много по-силни, най-вече, когато играят като домакини\", допълва Меси. В момента Барселона и Реал (Мадрид) имат по 34 точки като са на първите две позиции в испанското футболно първенство. Големите футболни колоси са изиграли по 15 мача от старта на настоящия шампионат. Сподели:", "date": "2019.12.13", "title": "Меси относно Ла Лига: Вече е изключително трудно да..."}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%BA%D1%80%D0%B8%D1%81%D1%82%D0%B8%D0%BD-%D0%BA%D0%B0%D0%BC%D0%B5%D0%BD%D0%BE%D0%B2%D0%B0-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D1%81%D0%B8%D0%BB%D0%B8%D0%BA%D0%BE%D0%BD%D0%BE%D0%B2%D0%B0-%D1%81%D0%BD%D0%B5%D0%B6%D0%B0%D0%BD%D0%BA%D0%B0-news890915.html", "text": "Каменова публикува кадър, на който е само по бельо, като е спазила традиционния червен дрескод. Аутфитът й е допълнен от едва коледна шапка и чорапки. \"Снежанка е готова да раздава подаръци. Кой е бил послушен\", написа Кристин, а под фотоса заваляха десетки коментара от прелюбопитни потребители. В силиконова снежанка се превърна моделката Кристин Каменова. Българката с най-големия бюст отново захвърли дрехи и задръжки и провокира в социалните мрежи. Сподели:", "date": "2019.12.13", "title": "ГОРЕЩО: Кристин Каменова се превърна в силиконова снежанка"}
{"url": "https://pik.bg/%D0%BE%D0%B1%D1%89%D0%B8%D0%BD%D0%B0-%D1%85%D0%B0%D1%81%D0%BA%D0%BE%D0%B2%D0%BE-%D0%B4%D0%B0%D0%B2%D0%B0-132-688-%D0%BB%D0%B2-%D0%B7%D0%B0-%D0%B1%D1%83%D1%82%D0%B8%D0%BB%D0%B8%D1%80%D0%B0%D0%BD%D0%B0-%D0%B2%D0%BE%D0%B4%D0%B0-news890830.html", "text": "Поредна компенсирана промяна в бюджета заради водата, която е длъжна да осигурява общината за учебните и социалните заведения, ще гласува на предстоящото си заседание ОбС-Хасково. Този път става въпрос за 132 688 лв. Откакто бе открит уран над нормата във водата на Хасково, общината е длъжна да осигурява бутилирана вода за училищата, детските градини, социалните домове и болницата, пише \"Хасковска Марица\". Това е така, тъй като вече повече от две години и половина действа препоръката на РЗИ водата от мрежата да не се ползва за пиене и готвене. Така периодично  от резерва за непредвидени разходи на общинския бюджет се отделят пари за водата. В началото на новата година трябва да бъде пуснати  новите кладенци, съобщи на предишното заседание на ОбС кметът Станислав Дечев. По тях се работи повече от 2 години, в момента текат довършителни процедури и тестове. Сподели:", "date": "2019.12.13", "title": "Община Хасково дава 132 688 лв. за бутилирана вода"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%BC%D0%B8%D1%81%D0%BA%D0%B0%D1%82%D0%B0-%D0%B1%D0%BE%D1%80%D0%B8%D1%81%D0%B0-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%B3%D0%B0%D0%B4%D0%B6%D0%B5-news890920.html", "text": "Бориса Тютюнджиева отново е сама. Сексапилната брюнетка и гаджето й са се разделили още през лятото. Бориса имаше връзка със заможен бизнесмен, но за него не се знае нищо повече. Говореше се, че дори са сгодени, но Бориса така и не потвърди тези слухове, пише ежедневник. Преди Тютюнджиева не можеше да бъде засечена на светски партита, но откакто е сама започна да се появява на различни събития и веднага хваща окото с провокативен вид. Миската обикаля предимно в компанията на приятелки. Сподели:", "date": "2019.12.13", "title": "ДРАМА: Миската Бориса остана без гадже"}
{"url": "https://pik.bg/%D0%B8%D0%B4%D0%B5%D0%B0%D0%BB%D0%BD%D0%B8%D1%8F%D1%82-%D0%BF%D0%BE%D0%B4%D0%B0%D1%80%D1%8A%D0%BA-%D0%B7%D0%B0-%D0%B2%D1%81%D1%8F%D0%BA%D0%B0-%D0%B6%D0%B5%D0%BD%D0%B0---%D0%B2%D0%B8%D0%B6%D1%82%D0%B5-%D0%BA%D0%BE%D0%B9-%D0%B5-%D1%82%D0%BE%D0%B9-news891078.html", "text": "\"Какво да купим за НЕЯ?\" – това е въпрос, който всички си задаваме по празниците. Дали е съпруга, майка, дъщеря или приятелка – изборът на стойностен подарък в повечето случаи е труден. От екипа на знаят, че при повечето дами един хубав парфюм и козметика никога не е излишен. Ето защо са се погрижили да ни улеснят по Коледа и специално за празниците предлагат три подаръчни комплекта за дамите - комбинации от парфюмна вода и душ-гел с дълготрайни женствени ухания. Парфюмна вода впечатлява с искрящи плодови нотки на диня, киви, пъпеш, нежно докосване на жасмин, розова циклама и топъл мускус. Комплектът включва и деликатно почистващ и стягащ кожата , който запазва влагата в нея и дълготрайно се грижи да я парфюмира. Друг вариант е парфюмната вода с нежно ухание на плодове и цветя за дамите, които обичат бергамот, праскова, цветисти ноти на роза, орхидея, виолет, ванилия, мускус и магнолия. Комбинацията й с душ-гел, съдържащ морски колаген и концентрат от кисело мляко за подхранване на кожата и хидратиране на сухите зони, съставя Напоследък цветисто ориенталските аромати са изключително търсени. Парфюмна вода е опияняващ букет от шипър, дъбов мъх, арабски жасмин, пачули, ванилия, мускус и също е в съчетание със стягащ душ-гел с обща насока на мириса като парфюмната вода - това е третото предложение за комплект . Който и от комплектите да изберете, няма да сбъркате – ще получите качествени продукти, а от са помислили и за бюджета ви - плащате само парфюма и взимате душ-гела като добавка към него. По този начин получавате 100 мл интензивен и дълготраен парфюмен аромат и 250 мл душ-гел в същата мирисова гама за допълнителна грижа. Сподели:", "date": "2019.12.13", "title": "Идеалният подарък за всяка жена - вижте кой е той!"}
{"url": "https://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%B5%D0%BD-%D0%B2%D0%BB%D0%B0%D0%BA-%D0%BE%D1%82%D0%BD%D0%BE%D0%B2%D0%BE-%D1%89%D0%B5-%D0%BB%D0%B5%D1%82%D0%B8-%D0%B4%D0%BE-%D0%BC%D0%BE%D1%80%D0%B5%D1%82%D0%BE-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-news890922.html", "text": "Легендарният експресен влак \"Чайка\" отново ще лети всеки ден по направлението София - Бургас - София. Досега той се движеше между само в петък и неделя. Освен, че ще се движи всеки ден, сегашният бърз влак 3601/3602 ще взима разстоянието и с 25 минути по-бързо, похвалиха се от БДЖ. Промяната влиза в сила с новия График за движение на влаковете в неделя, който ще важи до полунощ на 12 декември 2020 г.. Както и досега пътуването във влака става само със задължително запазени места. Промяна ще има и в часа на тръгване на влака. Досега той потегляше от София всеки петък в 15:40 ч. и пристигашу по разписание в Бургас в 22:08 ч. С влизането в сила на новото разписание, влакът вече ще тръгва от столицата в 16:00 ч. и ще пристига в Бургас в 21:55 ч., което ще рече съкращаване на времето за пътуване с 25 минути. Сподели:", "date": "2019.12.13", "title": "Легендарен влак отново ще лети до морето всеки ден"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D0%B2%D1%82%D0%BE%D0%B1%D1%83%D1%81-%D1%81-%D0%B4%D0%B5%D1%86%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%BA%D1%80%D0%B0%D0%B9-%D1%8F%D0%BC%D0%B1%D0%BE%D0%BB-news891080.html", "text": "Ученически автобус, пълен с деца, е самокатастрофирал рано в петък сутринта край Ямбол на разклона за Тенево. Скъсала се е кормилната щанга, но шофьорът е успял да овладее автобуса, предаде Нова тв. При инцидента няма пострадали. Сподели:", "date": "2019.12.13", "title": "ОТ ПОСЛЕДНИТЕ МИНУТИ: Автобус с деца катастрофира край Ямбол"}
{"url": "https://pik.bg/%D1%81%D0%BB%D0%B5%D0%B4-%D1%81%D1%8A%D0%BA%D1%80%D1%83%D1%88%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%B7%D0%B0%D0%B3%D1%83%D0%B1%D0%B0---%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D1%85%D0%B2%D1%8A%D1%80%D0%BB%D1%8F-%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%BE-%D0%BD%D0%B5-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%BE-news891069.html", "text": "Лидерът на британските лейбъристи Джереми от поста си след историческото поражение на изборите вчера. Той ще участва в дебата относно резултатите, който партията задължително трябва да проведе. Корби на няколко пъти потвърди, че няма да води партията в бъдещи общи избори и не скри разочарованието си. Спекулациите за оставката му започнаха веднага след оповестяването на екзит поломене, малко след края на изборния ден. Естествено бе посочен и вероятният му заместник, който обаче категорично отрече да има такива намерения. Според данните, лейбъристите търпят невиждана за последните 70 години изборна загуба. Корбин няма да се оттегли незабавно Сподели:", "date": "2019.12.13", "title": "След съкрушителната загуба - лидерът на лейбъристите хвърля оставка, но не незабавно"}
{"url": "https://pik.bg/%D0%BF%D0%B5%D1%82%D1%8A%D0%BA-13-%D1%81%D1%83%D0%B5%D0%B2%D0%B5%D1%80%D0%B8%D0%B5-%D1%81%D1%82%D1%80%D0%B0%D1%85-%D0%B8%D0%BB%D0%B8-%D0%B1%D0%BE%D0%BB%D0%B5%D1%81%D1%82-%D1%81%D0%B0-%D0%BC%D0%B8%D1%82%D0%BE%D0%B2%D0%B5%D1%82%D0%B5-%D0%B7%D0%B0-%D0%B4%D0%B0%D1%82%D0%B0%D1%82%D0%B0-news891062.html", "text": "Петък 13-ти - комбинацията в календара, която парализира от страх мнозина по цял свят. Страхът на някои хора е толкова силен, че дори не стават от леглото. Други отказват да летят със самолет, да пътуват въобще, трети отлагат покупката на жилище. Ресторанти и увеселителни заведения остават полупразни. Изчислено е, че на този ден само в САЩ бизнесът губи между 800 и 900 млн. долара, тъй като много хора просто не отиват на работа. За суеверните фаталната дата е истинско изпитание. Страхът от петък 13-ти дори си има име и собствено научно название - параскевидекатриафобия. Терминът е събирателно от декатриафобията (страх от числото 13) и параскевифобията (страх от петък). Последните проучвания обаче показват, че хората стават все по-малко суеверни по отношение на „нещастния” петък 13-ти. Според едни нарочената за зловеща комбинация е свързана с Библията - Исус Христос е бил разпнат в петък (Разпети петък), а Юда Искариотски, който се смята, че е предал Исус, е 13-ят апостол. Според други суеверието започва на 13 октомври, петък, през далечната 1307 г. Тогава френският крал Филип IV издава заповедта за унищожаването на Ордена на тамплиерите, на който са приписвани всякакви смъртни грехове, включително и магьосничество. Въпреки различните интерпретации обаче е факт, че и до днес мнозина потръпват, когато 13-ят ден от месеца съвпадне с петък. Сподели:", "date": "2019.12.13", "title": "ПЕТЪК 13: Суеверие, страх или болест са митовете за датата"}
{"url": "https://pik.bg/%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D0%BF%D1%80%D0%B8%D0%BD%D1%86%D0%BE%D0%B2%D0%B5%D1%82%D0%B5-%D1%81-%D1%83%D0%B4%D0%B0%D1%80%D0%BD%D0%B8-%D1%84%D1%80%D0%B0%D0%B7%D0%B8-%D0%B7%D0%B0-%D0%BD%D0%B5%D0%B9%D0%BC%D0%B0%D1%80-news890861.html", "text": "Старши треньорът на ПСЖ – Томас Тухел, остана изключително доволен след успеха на \"принцовете\" с 5:0 срещу Галатасарай в групите на Шампионската лига. Наставникът похвали играчите на парижани за изявите им. Тухел не пропусна да каже и суперлативи за мега звездата Неймар. “Неймар е ключов играч и става все по-добър. Вижда се, че започва да намира най-добрата си форма. Освен това той направи голям жест, че даде топката на Кавани да изпълни дузпата. Всеки може да види, че Неймар е много чувствителен. Той даде топката на Еди и това е важен знак за всички в отбора”, споделя наставникът на ПСЖ. Сподели:", "date": "2019.12.13", "title": "Наставникът на \"принцовете\" с ударни фрази за Неймар"}
{"url": "https://pik.bg/%D1%81%D1%82%D0%BE%D0%B9%D0%BD%D0%BE-%D1%81%D1%82%D0%BE%D0%B9%D0%BD%D0%BE%D0%B2-%D0%BF%D0%BE%D0%BB%D0%BE%D0%B6%D0%B8-%D0%BA%D0%BB%D0%B5%D1%82%D0%B2%D0%B0-%D0%BA%D0%B0%D1%82%D0%BE-%D0%BD%D0%B0%D1%80%D0%BE%D0%B4%D0%B5%D0%BD-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BE%D1%82-%D0%BF%D0%B3-%D0%BD%D0%B0-%D0%B3%D0%B5%D1%80%D0%B1-news891096.html", "text": "Стойно Стойнов положи клетва като народен представител от ПГ на ГЕРБ. Той заема мястото на Диана Саватева във 2-ри Многомандатен избирателен район - Бургас. Решението на ЦИК за обявяване на Стойнов за депутат е публикувано на 12 декември 2019 г. Сподели:", "date": "2019.12.13", "title": "Стойно Стойнов положи клетва като народен представител от ПГ на ГЕРБ"}
{"url": "https://pik.bg/%D0%BF%D0%BE%D0%B6%D0%B0%D1%80%D0%BD%D0%B0-%D0%B8-%D0%BF%D0%BE%D0%BB%D0%B8%D1%86%D0%B8%D1%8F-%D0%BE%D1%82%D1%86%D0%B5%D0%BF%D0%B8%D1%85%D0%B0-%D1%87%D0%B0%D1%81%D1%82-%D0%BE%D1%82-%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D1%83%D0%BB%D0%B8%D1%86%D0%B0-%E2%80%9E%D0%B8%D0%B2%D0%B0%D0%BD-%D0%B4%D0%B5%D0%BD%D0%BA%D0%BE%D0%B3%D0%BB%D1%83%E2%80%9C-news891088.html", "text": "Част от ул. „Иван Денкоглу“ в столицата е отцепена, съобщи Фокус. В района има автомобил на пожарната и полиция. Сподели:", "date": "2019.12.13", "title": "Пожарна и полиция отцепиха част от столичната улица „Иван Денкоглу“"}
{"url": "https://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news891093.html", "text": "Борисов участва в заседанието на Европейския съвет, което се провежда в Брюксел, съобщиха от правителствена информационна служба. В Брюксел държавните и правителствени ръководители обсъждат изменението на климата и дългосрочния бюджет на ЕС, както и Брекзит и подготовката за преговорите по бъдещите отношения между ЕС и Обединеното кралство след оттеглянето му. Сред останалите теми на заседанието на европейските лидери са идеята за провеждане на Конференция за бъдещето на Европа, партньорството между ЕС и Африка, реформата на Световната търговска организация. В Брюксел лидерите от ЕС-27 правят и преглед на постигнатия напредък по изпълнението на изявлението, направено на срещата на върха на държавите от еврозоната от юни 2019 г.„ Сподели:", "date": "2019.12.13", "title": "Борисов участва в заседанието на Европейския съвет в Брюксел"}
{"url": "https://pik.bg/%D0%BB%D0%B5%D0%BA%D0%B0%D1%80%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D0%BE%D0%B1%D1%81%D1%8A%D0%B6%D0%B4%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%80%D0%B0%D0%BC%D0%BA%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-news891063.html", "text": "Вчера от Сдружението на общопрактикуващите лекари в София предупредиха, че в проекта на договора има текстове, които ограничават правото да се лекуват хронично болните пациенти с лекарствени продукти, заплащани от Здравната каса. Според Сдружението, така хора с тежки заболявания като диабет, сърдечна недостатъчност и по-тежките форми на хипертония ще трябва да купуват по-голямата част от необходимите им медикаменти на свободни цени. От Здравната каса заявиха, че няма да допуснат да се приемат текстове, които да нарушат или да отнемат права на здравноосигурени лица с хронични заболявания, предава БНТ. Българският лекарски съюз се събира на извънреден конгрес днес. Делегатите ще обсъдят Националния рамков договор за догодина. Сподели:", "date": "2019.12.13", "title": "Лекарският съюз обсъжда Националния рамков договор"}
{"url": "https://pik.bg/%D1%81%D0%B0%D0%BA%D0%B0%D1%82%D0%BB%D1%8A%D0%BA-%D0%BA%D0%B0%D1%82%D0%B5%D1%82%D0%BE-%D0%B5%D0%B2%D1%80%D0%BE-%D1%81%D0%B5-%D0%BF%D1%80%D0%B5%D0%B1%D0%B8-%D0%BD%D0%B0-%D1%81%D1%82%D1%8A%D0%BB%D0%B1%D0%B8---%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-news890934.html", "text": "Актрисата и водеща на \"България търси талант\" Катерина Евро бе приета по спешност в \"Пирогов\", след като претърпя нелеп инцидент тази сутрин. 63-годишната актриса паднала, докато качва стълбите за поредното си интервю. Вместо да отговаря на въпросите на сина Сашко Кадиев в \"Преди обед\", където трябваше да гостува тази заран, Катето се отправила към \"Пирогов\" с болки в ръката и рамото. За щастие Евро е само натъртена и няма фрактури, предаде \"Хотнюз\". Затова почитателите й се надяват травмата да отшуми бързо, още повече, че в неделя ще бъде финалът на \"Гласът на България\". \"Нелеп инцидент\", ядно коментира синът й Александър Кадиев. Въпреки годините си, Евро по принцип е здрава и много рядко боледува, а е лежала само веднъж в болница - когато родила. Актрисата спортува и се разхожда из планината и редовно се грижи за градината си в дома си в Кокаляне, така че този сакатлък със сигурност няма да я пречупи. Сподели:", "date": "2019.12.13", "title": "САКАТЛЪК: Катето Евро се преби на стълби - актрисата по спешност в \"Пирогов\""}
{"url": "https://pik.bg/%D0%B3%D1%80%D1%8A%D0%BC%D0%BA%D0%B0-%D1%80%D0%BE%D0%BA%D0%B0%D0%B4%D0%B0-%D0%BD%D0%B0-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-news890874.html", "text": "Манчестър Юнайтед може да се насочи към привличането на холандския атакуващ полузащитник Дони ван де Беек през зимата, ако звездата Пол Погба напусне \"Олд Трафорд\", се сочи на Острова. Ван де Беек е сред асовете на Аякс. Като според редица информации Реал (Мадрид) има голям интерес към младока Дони. Твърди се още, че французинът Погба е много близо до раздяла с Ман Юнайтед. Любопитно е, че Реал (М) е свързван и с футболното бъдеще на Пол. Сподели:", "date": "2019.12.13", "title": "Гръмка рокада на \"Олд Трафорд\"?"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%B2%D1%8A%D1%80%D1%85%D0%BE%D0%B2%D0%B5-%D0%B7%D0%B0-%D0%BE%D0%B2%D0%BD%D0%B8%D1%82%D0%B5-%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82-%D1%81-%D1%85%D0%B0%D1%80%D1%87%D0%BE%D0%B2%D0%B5%D1%82%D0%B5-%D1%82%D1%80%D1%83-news891057.html", "text": "ОВЕН Вашата активност ще окаже влияние на работата ви и ще ви издигне на нов връх. Ще научите, че имате отлични финансови постъпления. Начинанията са успешни. Направете бъдещите си професионални планове. Бъдете търпеливи и не давайте воля на отрицателните си емоции. ТЕЛЕЦ Всичко около вас се развива много бавно. Започнатото няма да е успешно. Неочаквана новина за допълнителна работа ще усложни отношенията с колегите ви. Не пътувайте. Отложете деловите срещи и разговори. Ще си спестите обтягане на отношенията. БЛИЗНАЦИ Имате възможност да осъществите запознанства, които да ви осигурят финансова подкрепа. Все пак оглеждайте внимателно проекто договорите, за да не се окажете притиснати от непосилни клаузи. Не харчете без причина, за да не останете без пари в следващите дни само защото сте задоволили капризите си. РАК Отново ще срещнете затруднения. Ако сте заети с творческа професия, денят ви няма да е успешен. Ще се наложи да направите корекция на плановете си, а това няма да ви хареса. Към неуспехите се отнасяйте без вълнение и приемете, че те ви предпазват от провали и са за ваше добро. ЛЪВ Денят изисква да сте представителни и да не давате повод за съмнение в качествата и интелекта си, за да получите похвала и по-високо заплащане. Професионалните ви задачи изискват пълното ви отдаване на работата, затова не си губете времето с безсмислени разговори. Не отказвайте помощ отстрани. ДЕВА Поставете началото на запознанства, свързани с бъдещата ви самостоятелна дейност. Бъдете предпазливи в деловите отношения и при обсъждане на договорите, ако сте започнали скоро самостоятелен бизнес. Въпреки успешният ден, при непредпазливост от ваша страна, са възможни финансови загуби, които трудно ще възстановите. ВЕЗНИ Не пропускайте добрите възможности. Ще разрешите финансов проблем. Емоцията няма да ви позволи да сте обективни към колегите си и ще стане причина за разправии. Имате възможност да блеснете с изявите си. Силни сте и се справяте добре със задълженията си на работното място, но сте отличници и в развлеченията. СКОРПИОН Потърсете ново поле за развитие и проявете такт и търпение. Имате възможност да обсъдите прехвърляне на друга работа с по-високо заплащане. Не я пропускайте, ако ви я предложат днес. Проявете решителност в постигане на професионалните си цели, дори и ако умишлено ви пречат. СТРЕЛЕЦ Избегнете срещи със задгранични партньори. Имате възможност да попълните банковата си сметка. Смело се заемете с новите си задачи, които ще ви донесат успех. Не се колебайте да изкажете мнението си и да дадете съвети на колегите си, които да са от полза на всички. КОЗИРОГ Работете, без да отклонявате вниманието си с извънслужебни разговори, и ще имате успех. Очаквайте ново предложение за работа, което ще ви впечатли със заплащането. Бъдете реалисти и преценете добре заслужава ли си да приемете, особено ако ви се струва несигурно или рисковано. ВОДОЛЕЙ Промените за деня са свързани с необходимостта да изясните отношенията с колегите си. Бъдете предвидливи и не взимайте прибързани крайни решения, ако сте началници. Бъдете внимателни с колегите си, за да не засегнете егото им и да не предизвикате завистта им. РИБИ На работното място се чувствате в своята върхова форма. Не поставяйте ново начало, а завършете започнатото. Отношенията с околните са хармонични. Денят е добър за пътувания. Професионалните ви задължения изискват пълната ви концентрация. Сподели:", "date": "2019.12.13", "title": "САМО В ПИК! Топ астроложката Алена: Върхове за Овните, Близнаците да внимават с харчовете, трудови оферти са Скорпион и Козирог"}
{"url": "https://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%8A%D1%82%D1%8F-%D1%80%D0%BE%D0%B7%D0%B8%D0%BD%D0%BE---%D0%BA%D1%8A%D1%80%D0%BD%D0%B0%D1%80%D0%B5-news891105.html", "text": "Временно се ограничава движението в двете посоки по път I-6 Розино - Кърнаре в област Пловдив поради пътен инцидент. Това съобщиха от пресцентъра на Агенция \"Пътна инфраструктура\" (АПИ). Трафикът се осъществява по обходен маршрут: Розино - Слатина - Столетово - Кърнаре. Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, както и по всяко време от денонощието на тел. 0700 130 20 в АПИ. Сподели:", "date": "2019.12.13", "title": "Катастрофа блокира пътя Розино - Кърнаре"}
{"url": "https://pik.bg/%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B8%D1%82%D0%B5-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B8-%D0%BD%D1%8F%D0%BC%D0%B0-%D0%B4%D0%B0-%D0%BE%D1%82%D1%82%D0%B5%D0%B3%D0%BB%D0%B8%D0%BC-%D0%B8%D1%81%D0%BA%D0%B0%D0%BD%D0%B8%D1%8F%D1%82%D0%B0-%D1%81%D0%B8-news891074.html", "text": "\"Ние няма да оттеглим исканията си. Това, което може да ни накара да преустановим протестни действия, е те да бъдат решени. Това са проблеми, които ние сме поставяли години наред\", коментира Милтенова. Магдалена Милтенова от Конфедерация на автобусните превозвачи заяви пред БНТ, че автобусните превозвачи няма да оттеглят исканията си и това, което може да ги накара да преустановят протестни действия, е те да бъдат решени. \"Знаете, че февруари месец ги бяхме поставили и пред премиера, когато също бяхме обявили протест. Тогава го отменихме, защото се поеха конкретни ангажименти с конкретни срокове да се изпълнят исканията ни. Но всъщност към днешна дата нито един от тези наши проблеми не е решен\", завърши тя. Сподели:", "date": "2019.12.13", "title": "Автобусните превозвачи категорични: Няма да оттеглим исканията си"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%B7%D0%B0-%D0%B1%D0%BE%D0%BC%D0%B1%D0%B0-%D0%B2-%D0%BD%D0%B5%D0%BC%D1%81%D0%BA%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%BD%D0%B0-%D0%B1%D1%83%D1%80%D0%B3%D0%B0%D1%81-news891101.html", "text": "Сигнал за поставена бомба в Немската езикова гимназия в Бургас е подаден на тел. 112 в 8:46 часа. Терористът, позвънил на телефона, казал, че разполага с видеозапис, но не посочил къде е минирането. В района на училището има полицейски части и линейка. За да не се всява паника обаче, учениците все още не са изведени от сградата. Водят се преговори с мъжа, който се обадил, за да информира за взривното устройство. Все още не са извозени учениците. Това съобщи източник на Флагман.БГ Сподели:", "date": "2019.12.13", "title": "ОТ ПОСЛЕДНИТЕ МИНУТИ: Проверяват за бомба в Немската гимназия на Бургас"}
{"url": "https://pik.bg/%D0%BD%D0%BE%D0%B2%D0%BE-%D0%B1%D0%B5%D0%B7%D1%83%D0%BC%D0%B8%D0%B5-%D0%B2%D0%B8%D0%B5%D0%BD%D1%81%D0%BA%D0%B0%D1%82%D0%B0-%D1%84%D0%B8%D0%BB%D1%85%D0%B0%D1%80%D0%BC%D0%BE%D0%BD%D0%B8%D1%8F-%D0%BF%D1%80%D0%BE%D0%BC%D0%B5%D0%BD%D1%8F-%D0%B0%D1%80%D0%B0%D0%BD%D0%B6%D0%B8%D0%BC%D0%B5%D0%BD%D1%82%D0%B0-%D0%BD%D0%B0-%D1%80%D0%B0%D0%B4%D0%B5%D1%86%D0%BA%D0%B8-%D0%BC%D0%B0%D1%80%D1%88%E2%80%9C---%D0%B1%D0%B8%D0%BB-%D0%BD%D0%B0%D1%86%D0%B8%D1%81%D1%82%D0%BA%D0%B8-news890817.html", "text": "Виенската филхармония ще изпълни на традиционния си новогодишен концерт прочутия \"Радецки марш\" в нов аранжимент, тъй като авторът на сегашния е свързан с нацисткия режим, пишат австрийските медии за поредното неолиберално безумие. Решението беше предшествано от дискусия за нацисткото минало на композитора Леополд Венингер. Виенските филхармоници изпълняват знаменитата творба в неговия аранжимент 1946 г. \"Радецки марш\" е написан от Йохан Щраус през 1848 г. С тази творба Виенската филхармония традиционно завършва новогодишните си концерти и тя се е превърнала в нейна визитна картичка. Маршът е и своеобразна кулминация за зрителите, които ръкопляскат в такт с музиката и допълват изпълнението, което звучи особено внушително под звуците на възторжената зала. Това е единствената класическа музикална творба, при която диригентът дирижира едновременно изпълнението на оркестъра и това на зрителите. През тази година обаче те няма да чуят традиционната версия на \"Радецки марш\" заради \"кафявото\" минало на Леополд Венингер, предава \"Нюз.бг\". Венингер (1879-1940 г.) става част от партията на националсоциалистите през 1932 г. Той посвещава на нацисткия режим множество произведения и дори е автор на няколко от аранжиментите на официалния им химн \"Хорст Весел\". Сподели:", "date": "2019.12.13", "title": "НОВО БЕЗУМИЕ: Виенската филхармония променя аранжимента на \"Радецки марш“ - бил нацистки"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-7-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2-%D0%BF%D0%BE%D0%BC%D0%BE%D1%80%D0%B8%D0%B9%D1%81%D0%BA%D0%B8-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-news891136.html", "text": "Около 7 килограма наркотично вещество е открито в жилищен блок в Поморие. Това съобщиха от пресцентъра на ОДМВР - Бургас. Служители от Районно управление – Поморие, извършили претърсване в общото избено помещение на бл. 28 в поморийския квартал \"Свобода\", като намерили и иззели два чувала, съдържащи зелена тревна маса (канабис). Извършено е претърсване и в частен дом в същия блок, обитаван от 42-годишен мъж от Поморие. Открити и иззети са осем чували със суха тревна маса и четири найлонови плика със съцветия (глави) марихуана. Иззети са още: елвезна и центрофуга. Констатирано е, че общото количество на откритото наркотично вещество е с тегло около 7 килограма. 42-годишният мъж от Поморие е задържан с полицейска заповед за срок до 24 часа. Работата по случая продължава от служители на отдел \"Криминална полиция\" при ОДМВР – Бургас, и Районно управление – Поморие. Сподели:", "date": "2019.12.13", "title": "Спипаха 7 килограма наркотици в поморийски жилищен блок"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%BE%D1%82-%D0%B1%D1%80%D1%8E%D0%BA%D1%81%D0%B5%D0%BB---%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F-%D1%81-%D0%BD%D0%BE%D0%B2%D0%B8%D1%8F-%D1%88%D0%B5%D1%84-%D0%BD%D0%B0-%D0%B5%D1%86%D0%B1-%D0%BA%D1%80%D0%B8%D1%81%D1%82%D0%B8%D0%BD-%D0%BB%D0%B0%D0%B3%D0%B0%D1%80-news891162.html", "text": "Днес е вторият ден от заседанието на Европейския съвет. В Брюксел заедно с другите европейски лидери ще направим преглед на постигнатия напредък по изпълнението на изявлението, направено на срещата на върха на държавите от еврозоната от юни 2019 г. Това написа на страницата си във Фейсбук премиерът Бойко Борисов. Преди началото на заседанието разговарях с новия ръководител на Европейската централна банка Кристин Лагард, с която обсъдихме напредъка по присъединяването на България към валутния механизъм ERM II, коментира още Борисов. Евролидерите лично поздравиха Борисов на форума. Сърдечно му стисна ръката Еманюел Макрон, както и Ангела Меркел. По-рано премиерът обяви, че на заседанието на Европейския съвет е постигнато съгласие за Зелената сделка и въглеродния неутралитет – това означава нулеви емисии до 2050 г. Постижение е, че се договорихме всяка една държава сама да определя енергийния си микс. Ние много се борихме ядрената енергия да влезе в този микс. Инвеститорският интерес към АЕЦ Белене е голям и идва от много места. Бъдещето на нашата енергетика е тема, която изисква национален консенсус. Ние винаги сме поставяли здравето и чистотата на въздуха на първо място и трябва да кажем какво е бъдещето на въглищата, какво ще се случи - имаме 30-годишен период, след който ясно трябва да ясно да заявим какво ще стане след тях. Много плавно сме го договорили по никакъв начин миньорите, работещите в тази сфера и енергийният микс да не пострадат. Ще има Европейски фонд от 100 милиарда евро, който ще подпомогне държавите, които имат повече вредно производство на електроенергия. Имаме необходимо време, за да станат плавно процесите, посочи премиерът Борисов. Сподели:", "date": "2019.12.13", "title": "ПЪРВО В ПИК! Борисов с важни новини от Брюксел - разговаря с новия шеф на ЕЦБ Кристин Лагард за влизането ни в чакалнята на еврозоната (СНИМКИ)"}
{"url": "https://pik.bg/%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D1%80%D0%B0%D0%B1%D0%BE%D1%82%D0%B5%D1%89%D0%B0-%D0%BF%D1%80%D0%B5%D1%87%D0%B8%D1%81%D1%82%D0%B2%D0%B0%D1%82%D0%B5%D0%BB%D0%BD%D0%B0-%D1%81%D1%82%D0%B0%D0%BD%D1%86%D0%B8%D1%8F-news891107.html", "text": "Жителите на Асеновград излизат на протест пред сградата на общината в града. Причината за недоволството е новата пречиствателна станция, която се оказа, че не работи. Модерното съоръжение,  което беше изградено с пари от държавата и струва около 30 милиона лева, беше открито предизборно в края на октомври. Оказва се, че то действа само на хартия. Около 50 души са се събрали пред общината, те носят и плакати. Ябълката на раздора се оказа пречиствателната станция, изградена с пари от Европа. Тя струва 32 млн. лева, но се оказва, че не работи, пише Нова. „Тя трябваше да заработи през август. Имаше официално откриване. Правят се някакви опити за работа. Има назначени работници, на които се плаща от общината. Защо има работници, а пречиствателната станция не работи. Тези задължения, предполагам, ще ги връща общината, ние данъкоплатците”, разказва протестиращ. Проблем има и с металосъбирането в града. Протестиращите питат „къде спи общината”. Те настояват да се обясни защо 32 милиона ги няма. Няма и машини. „Това ни е сериозен проблем. Това съоръжение е прието предизборно, преди местните избори, и не работи. Подписано е с акт 15. Когато стъпих в длъжност изпратих комисия от специалисти, които излязоха с протокол, че наистина съоръжението не работи. Веднага известих МОСВ, защото това са пари по оперативна програма по околна среда”, обясни кметът на Асеновград Христо Грудев. „Имаше реална опасност да загубим парите. Ние сме подписали, че съоръжението работи, а то не работи. Подписите са на кмет, заместник-кмет, изпълнители, проектанти – 40 човека. Ще се търси отговорност от тях. Нашата бърза реакция беше да направим така, че да отстраним тези 120 пропуска, за да може съоръжението да работи”, каза още той. Кметът на града Христо Грудев заяви, че министър-председателят Бойко Борисов му е съдействал по случая. Той е обнадежден, че съоръжението ще заработи скоро. Сподели:", "date": "2019.12.13", "title": "Асеновград на протест заради неработеща пречиствателна станция"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%BD%D1%81%D0%BE-%D0%BE%D0%B1%D0%BD%D0%BE-news891168.html", "text": "Вътрешният министър Младен Маринов говори пред медиите по горещи и актуални теми. По-рано днес той, заедно с Министър Маринов коментира и темата с хванатия в Италия пластмасов боклук, който уж е бил предназначен за България и уточни, че към този етап няма данни той наистина да е бил предназначен за страната ни, което ПИК TV показа още вчера. американския посланик в София Херо Мустафа и помощник-секретарят в Бюрото за операции по конфликти и стабилизиране на Държавния департамент на САЩ д-р Денис Натали, откриха Годишния форум за устойчивост на Западните Балкани с фокус върху борбата с насилствения екстремизъм. \"Имаме две катастрофи с две пострадали 14-годишни деца. Разследването нпо случая с НСО вече се води от Военна прокуратурата. Последната информация за пострадалото дете е, че е стабилизаран. Информацията е, че автомобилът се е придвижвал самостоятелно. По данни на колегите не е имало охранявано лице\", коментира той станалия снощи тежък инцидент, при който кола на НСО блъсана 14-годишно дете в София. \"Двете ПТП-та нямат свързаност\", уточни той за второто пострадало дете и объркването, което настана тази сутрин след изявлението от болницата \"Света Анна\". \"Дадена е възможност на водача да даде кръв за кръвна проба, каквато е процедурата по закон. Кръвта в този случай е дадена в болнично заведение в Самоков, доколкото знам, тя е изследвана в Окръжна болница\", заяви той по повод случая с Ангел Джамбазки, който е шофирал след употреба на вино. Сподели:", "date": "2019.12.13", "title": "ПЪРВО В ПИК TV! Вътрешният министър Младен Маринов с подробности за катастрофата с НСО (ОБНОВЕНА)"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%BF%D0%BE%D0%BF%D0%B8%D0%BB%D1%8F-%D1%80%D0%B0%D0%B4%D0%B5%D0%B2-%D1%84%D0%BB%D0%B8%D1%80%D1%82%D1%83%D0%B2%D0%B0-%D1%81-%D1%85%D0%B5%D0%B9%D1%82%D1%8A%D1%80%D0%B8%D1%82%D0%B5-%D0%BD%D0%BE-%D0%B7%D0%B2%D1%8F%D1%80%D1%8A%D1%82-%D0%BC%D0%BE%D0%B6%D0%B5-%D0%B4%D0%B0-%D0%B3%D0%BE-%D0%B8%D0%B7%D1%8F%D0%B4%D0%B5-%D0%BF-news891073.html", "text": "Президентът Румен Радев демонстрира тотална политическа ненавист към правителството. Това каза по Нова тв. вицепремиерът Томислав Дончев. Според него между президента е премиера определено има напрежение. \"Трудно е да се опише ситуацията с две думи. Хубаво е да има здравословно напрежение между институциите\", каза Дончев. Това според него е заложено и в Конституцията. \"Власт власт възпира\"  е формулата, предвидена от основния закон. Има обаче условие, че когато това възпиране е повсеместно, се стига до \"тотолна политическа ненавист към правителството\", казва Дончев. Според него \"президентът иска да е конструктор на нова тройна коалиция. Той прави анализ на политическата ситуация извън контекста.\" \"В политиката да флиртуваш с хейтърите е много опасно поведение, защото ако сега храниш звяра, той може и да ти се умилква, но след това да те изяде\", казва Томислав Дончев. Освен това според него не бива да се отнема на премиера правото да е емоционален по отношение нападките, отправяни му от Румен Радев, когото определя като двуличен. По повод фигурата \"контроьор на главния прокурор\" Дончев коменитра, че промените в Конституцията, за които настоява и президентът, не е само въпрос на нормална технология, \"иска се половин или една година дебат в обществото\". Дончев обясни, че извънредното заседание на кабинето е било в отговор на исканията от Венецианската комиися. Кабинетът е излязъл с предложение, което обаче ще се превърне в закон след дебати и гласуване в Народното събрание. \"Законът е само рамков текст\", каза Дончев в опит да обясни как прокурор от колегията, който е подчинен на главния прокурор, ще го контролира. Дончев каза и че предстои Авиоотряд 28 да направи разчети за преговори и закупуване на нов самолет за властта след серията инциденти с фалкона. Сподели:", "date": "2019.12.13", "title": "ЕКСКЛУЗИВНО! Томислав Дончев попиля Радев: Флиртува с хейтърите, но \"звярът\" може да го изяде. Президентът демонстрира тотална политическа ненавист към правителството"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BE%D1%82-%D0%BD%D1%81%D0%BE-%D0%B1%D1%83%D1%82%D0%BD%D0%B0%D0%BB-%D0%B4%D0%B5%D1%82%D0%B5%D1%82%D0%BE-%D0%BE%D1%82%D0%BA%D0%B0%D0%B7%D0%B0%D0%BB-%D0%BF%D0%BE%D0%BA%D0%B0%D0%B7%D0%B0%D0%BD%D0%B8%D1%8F-%D0%BF%D1%80%D0%B5%D0%B4-%D0%BC%D0%B2%D1%80---%D0%B7%D0%B0%D1%89%D0%BE-%D0%BA%D1%80%D0%B8%D0%B5-%D0%BA%D0%BE%D0%B3%D0%BE-%D0%B5-%D0%B2%D0%BE%D0%B7%D0%B8%D0%BB-news891161.html", "text": "Шофьорът на НСО, бутнал 14-годишно дете при катастрофа с кола на службата в София, прикрива подробности за инцидента. Пред органите на МВР, които първи направили разпит на мястото на мелето снощи, то е отказал да разкрие по каква работа е ползвал автомобила и кой е превозвал, съобщава \"Фактор\". Според изданието по този начин държавният гард се опитвал да прикрие хора от екипа на Румен Радев, страхувайки се да признае за какво е ползвана колата. Той е служител от 3-4 години и е семеен. ПИК още снощи ексклузивно разкри, че шофьорът закарал на адрес секретар на Румен Радев. Тъй като това е в пълен разрез със закона и администрацията на президента няма право да държавна охрана, а явно е ползвала услугите на НСО, шофьорът е предпочел да мълчи и да рискува сам да поеме цялата вина, вместо да каже истината. Това обаче така или иначе ще стане, тъй като както ПИК съобщи, със случая вече се е заела военна прокуратура и разследването се води от прокурор от Военно-окръжна прокуратура-София. Водачът на лекия автомобил е служител на НСО с чин младши сержант, заради което пред обвинителите ще трябва да даде подробни показания и от тях ще стане ясно каква е така дълбоко критата тайна на президентството и за какво точно се ползват служителите на НСО на \"Дондуков\" 2. Сподели:", "date": "2019.12.13", "title": "СКАНДАЛ: Шофьорът от НСО, бутнал детето, отказал показания пред МВР - защо крие кого е возил?"}
{"url": "https://pik.bg/%D0%BF%D1%80%D0%B5%D0%B7-2020-%D0%B3-%D0%B8%D0%B7%D1%82%D0%B8%D1%87%D0%B0-%D0%B2%D0%B0%D0%BB%D0%B8%D0%B4%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BD%D0%B0%D0%B4-2-249-711-%D0%BB%D0%B8%D1%87%D0%BD%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8---%D0%BC%D0%B2%D1%80-%D1%81%D1%8A%D0%B7%D0%B4%D0%B0%D0%B2%D0%B0-%D1%83%D0%BB%D0%B5%D1%81%D0%BD%D0%B5%D0%BD%D0%B8%D1%8F-%D0%B7%D0%B0-news891098.html", "text": "Предвид изтичане на валидността на над 2 249 711 лични документи на български граждани през идната година се очаква натоварване в обслужването на хората, които ще посетят звената за издаване на нови лични документи. В тази връзка Дирекция „Български документи за самоличност“ въвежда следните промени в организацията на работа: Всички с постоянен адрес на територията, обслужвана от съответната областна дирекция, могат да подават заявления за издаване на нови документи за самоличност във всяко едно от звената \"Български документи за самоличност\" на територията на дирекцията. Това важи и за жителите на столицата с постоянен адрес в града – заявления за документи може да се подават във всяко районно управление на СДВР. В рамките на работното време на съответните звена, гражданите могат да направят избор на по-удобно или предпочитано от тях звено, различно от това по постоянния им адрес. Съответно готовите документи се получават в същото звено, където е подадено заявлението. Граждани, които притежават валиден електронен подпис, могат да ползват и услугата издаване на лична карта и/или паспорт чрез електронните административни услуги и да ги подадат онлайн на адрес: https//e-uslugi.mvr.bg. По електронен път може да се подаде заявление за подмяна на повредено, унищожено, изгубено или откраднато СУМПС с ново свидетелство със същата валидност. Създадена е възможност, служителите от звената „Български документи за самоличност“ да осъществят организиран прием на заявления за лични документи от държавни институции, общински администрации, кметства, големи предприятия/фирми на територията на съответната област (СДВР, ОДМВР и ДБДС), като за това е необходимо да има постъпило искане. Приемането ще се извършва на място от служителите с мобилна биометрична станция. Статистиката на Дирекция „Български документи за самоличност“ сочи, че в цялата страна през 2020 г. изтичат 2 249 711 лични документи, от които 996 257 лични карти; 630 666 паспорта и 622 свидетелства за управление на моторно превозно средство. Данните сочат, че само за седмицата 25 – 29 ноември за цялата страна приетите заявления са в пъти по-малко от тези, които ще се приемат през 2020 г., което дава възможност на българските граждани сега да подновят изтичащите им лични документи без да се налага да чакат на опашки. От дирекцията уточняват, че те могат да се възползват и от възможността преди изтичане на срока на валидност, да подават заявления за смяна на лични карти, паспорти и свидетелства за управление на МПС. Така ще спестят време за извършването на административната услуга и ще избегнат по- голямото струпване на хора (образуването на опашки). МВР напомня на гражданите: Крайният срок за подаване на заявление за подновяване на лична карта е 30 (тридесет) дни, след датата на изтичане на валидността на личната карта. Можете да подадете заявление за подмяна и преди да е изтекъл срокът на валидност. Родители на дете, навършило 14 – годишна възраст, са задължени в 30 (тридесет) дневен срок от навършване на възрастта, да подадат заявление за издаване на лична карта. Заявлението се подава в присъствие на детето и на един от родителите. При неспазване на срока за издаване на лична карта или подмяна на вече издадена, но с изтекъл срок на валидност, се налага глоба в размер от 20 до 150 лева. Санкцията е валидна и за родител, не направил необходимото да издаде лична карта на детето си. При неспазване на тримесечния срок за връщане на паспорт или заместващ го документ, след изтичане на неговата валидност се налага глоба в размер от 20 до 150 лева. Санкцията е валидна и за родител. Подробности за адресите, работното време и натоварването в звената „Български документи за самоличност” в страната може да се получи от интернет страница на съответната областната дирекция на МВР. Сподели:", "date": "2019.12.13", "title": "През 2020 г. изтича валидността на над 2 249 711 лични документи - МВР създава улеснения за гражданите"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D1%80%D0%B0%D0%B7%D0%BF%D1%8A%D0%BD%D0%B0%D1%85%D0%B0-%D0%BF%D0%B5%D1%82%D1%8F-%D0%B0%D0%B2%D1%80%D0%B0%D0%BC%D0%BE%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D0%B8%D0%BA-%D1%81%D0%B8%D1%81%D1%82%D0%B5%D0%BC%D0%B8%D1%82%D0%B5-%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-news891052.html", "text": "Министърът на регионалното развитие Петя Аврамова участва в разисквания по питане от народните представители Корнелия Нинова, Манол Генов, Атанас Костадинов, Любомир Бонев, Милко Недялков, Васил Антонов, Иван Валентинов Иванов и Таско Ерменков за предотвратяването на опасността от воден режим в някои населени места и необходимостта от инвестиции в инфраструктурата на ВиК сектора с цел подобряване на качеството на услугата, предлагана от потребителите и финансовите инструменти, предвидени за това. Сподели:", "date": "2019.12.13", "title": "ИЗВЪНРЕДНО В ПИК TV! Социалистите разпънаха Петя Аврамова заради ВиК системите и опасността от воден режим (ОБНОВЕНА)"}
{"url": "https://pik.bg/%D0%BF%D0%B5%D1%82%D1%80%D0%BE%D0%BB%D1%8A%D1%82-%D1%83%D0%B4%D0%B0%D1%80%D0%B8-%D0%BD%D0%BE%D0%B2-%D1%86%D0%B5%D0%BD%D0%BE%D0%B2%D0%B8-%D1%80%D0%B5%D0%BA%D0%BE%D1%80%D0%B4-news891097.html", "text": "Цените на петрола достигнаха най-високи равнища за последните три месеца на фона на очертаващото се търговско споразумение между САЩ и Китай. То трябва да сложи край на продължаващата вече 18-и месец търговска война между двете най-големи икономики, повдигнала големи въпроси за търсенето на петрола, предаде \"Ройтерс\". Лондонският сорт Брент от Северно море, чиято цена е референтна за европейския пазар, повиши котировките си с 48 цента или с 0,8 на сто до 64,68 долара за барел, което е най-високата му стойност от 23 септември. Американският лек суров петрол повиши стойността си с 36 цента или с 0,6 на сто до 59,54 долара за барел в азиатската електронна сесия на Нюйоркската търговска борса. Това е максимум от 16 септември, пояснява БНР. Сподели:", "date": "2019.12.13", "title": "Петролът удари нов ценови рекорд"}
{"url": "https://pik.bg/%D1%81%D0%BB%D0%B5%D0%B4-%D1%81%D1%80%D1%83%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B5%D0%BD-%D0%B8%D0%B7%D0%BA%D0%BE%D0%BF-%D0%B2-%D0%BC%D0%B0%D0%BD%D0%B0%D1%81%D1%82%D0%B8%D1%80%D1%81%D0%BA%D0%B8-%D0%BB%D0%B8%D0%B2%D0%B0%D0%B4%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80%D1%8A%D1%82-%D0%B5-%D0%B3%D0%BE%D1%82%D0%BE%D0%B2-%D0%B4%D0%B0-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0-news891109.html", "text": "След пропадане на улица край строеж в столичния квартал „Манастирски ливади” укрепването продължава. Няма опасност за съседните сгради или за хората, каза Димитър Божилов, кмет на район \"Триадица\". Строителят е готов да покрие разходите по ремонт на пътя, а в момента се работи по две версии за свличането на земна маса, предаде бТВ. Една е, че свличането е станало в следствие на авария с водопровода, а другата, че заради е доброто укрепване се е стигнало до повреда във водопровода. „Има въздух под асфалта и водопроводът е твърде близо до асфалта, а по нормативни изисквания той трябва да е поне на 1,5 м дълбочина. Ако този водопровод е незаконен, това трябва се установи”, заяви Димитър Божилов, кмет на район \"Триадица\". Сподели:", "date": "2019.12.13", "title": "След срутването на строителен изкоп в \"Манастирски ливади\": Инвеститорът е готов да ремонтира пропадналия път"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D1%81%D0%BB%D0%B5%D0%B4-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BE%D1%81%D1%8A%D1%89%D0%B5%D1%81%D1%82%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B5-%D0%BD%D0%B5%D0%BE%D1%81%D0%BF%D0%BE%D1%80%D0%B8%D0%BC%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F--news891211.html", "text": "Изборите доказаха, че осъществяването на Брекзит е неоспоримо решение на британския народ. Това обяви премиерът на Великобритания Борис Джонсън в първата си реч след победата на Консервативната партия на Обединеното кралство, съобщават \"Гардиън\" и \"Политико\". След смазващата победа кабинетът на Джонсън се нарече \"Правителство на народа\". Джонсън каза още, че резултатът е сложил край на заплахата от втори референдум. Той изрази благодарността си към избирателите, които му се довериха. Никога няма да взема вашата подкрепа за даденост, обеща Борис Джонсън. Премиерът още веднъж обеща, че Великобритания напуска ЕС на 31 януари 2020 г. и ще налее огромни инвестиции в Националната здравна служба, която ще се превърне в основен приоритет на правителството. Това е най-силното представяне на избори на торите от 1987 г., когато под ръководството на Маргарет Тачър Консервативната партия получи 376 депутатски места По думите му Консервативната партия е получила най-голямото мнозинство от 80-те г. на миналия век. Борис Джонсън е преизбран като депутат в избирателния си район Uxbridge и South Ruislip. Според неофициалните данни Консервативната партия получи мнозинство в Камарата на общините -363 места (317 през 2017 г.) при необходими за мнозинство в парламента 326 места. Лейбъристите на Джереми Корбин претърпяха катастрофална загуба. Те печелят 203 места (262 места през 2017 г.). Другите големи победители са шотландските националисти. Те взимат 48 места (35 места през 2017 г.). 67.3% е избирателна активност на изборите във Великобритания. Сподели:", "date": "2019.12.13", "title": "Борис Джонсън след победата: Осъществяването на Брекзит е неоспоримо решение на британския народ"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D1%83%D1%8F%D0%B7%D0%B2%D0%B8%D0%BC%D0%B8-%D1%81%D0%B0-%D1%81%D1%82%D0%BE%D0%BC%D0%B0%D1%85%D1%8A%D1%82-%D0%B8-%D0%BC%D0%BB%D0%B5%D1%87%D0%BD%D0%B8%D1%82%D0%B5-%D0%B6%D0%BB%D0%B5%D0%B7%D0%B8-%D0%BD%D0%BE-%D0%BC%D0%BE%D0%B6%D0%B5-%D0%B4%D0%B0-%D0%B2%D0%B0%D0%B4%D0%B8%D1%82%D0%B5-%D0%B7%D1%8A%D0%B1%D0%B8-%D0%B8-%D0%B4%D0%B0-%D0%BF%D0%B0%D0%B7%D0%B0%D1%80%D1%83%D0%B2%D0%B0-news891058.html", "text": "Луната е в знак Рак от 01:24 ч до 05:57 ч на 15 декември. Проявлението на Луната в този период се характеризира с по-голяма загриженост и взаимна отдаденост. Характерни са проявата на капризи, неустойчиво настроение и изразяване на претенции. Външните събития минават на втори план, а по-важен се оказва вътрешният свят. Повишава се чувствителността, емоционалността. Хората стават по-възприемчиви и раними. Нежелателно е да се отправят критики и забележки, пише астроложката Ивелина Пенчева. Уязвими са стомахът и млечните жлези, дванайсетопръстникът. Не трябва през това време да се правят никакви операции в тези области. Добре е за вадене на зъби. Продължава 17 лунен ден от 17:15 ч на 12 декември до 18:07 ч на 13 декември. Стремете се да прекарате този ден в пълна хармония. Позволете си да се откъснете от всички грижи и проблеми. Може да си позволите да се смеете, да виждате смешната страна на нещата и онова, което носи радост. Усетете позитивната енергия, която се носи в пространството. Не се скъпете на щедри похвали, комплименти и любовни признания. Всичко трябва да вършите с радост, настроение и лекота. Не бива да се напрягате, да нервничите, да се карате. Всяко униние и тъга са недопустими. Ако все пак изпитвате подобни чувства, замислете се дали вървите по правилния път. Откажете се от всички предложения, които идват при вас днес. Не си създавайте дългове и обещания, тъй като не забравяйте, че това е ден на вътрешната свобода. Най-добрият ден за публични изказвания, презентации, привличане на инвеститори. Благоприятно е за семейни събирания и мероприятия. Енергията на деня е нужно да се направлява в творческото русло, да се разкрива душата в творчеството или любовта. В нищо не трябва да се стига до крайност. Необходимо е да има навсякъде хармония, всичко хубаво да бъде в нужната мярка и на време. Подстригването ще ви донесе полза, само ако не планирате големи промени. В противен случай се въздържайте. Покупки – Удачен ден за всякакви покупки. Главното условие е да изпитвате радост и да сте в приповдигнато настроение, когато придобивате закупеното. Следва 18 лунен ден от 18:07 ч на 13 декември до 19:07 ч на14 декември. Бъдете внимателни и осъзнати с кого общувате – хората отразяват вашата същност. Вечерта останете сами и се опитайте да анализирате чувствата си, моделите на поведение, отделете положителните емоции от отрицателните, вземате си бележки въз основа на преживяното през този ден. 28 слънчев ден – Откажете се от всички важни дела. Не е добре да се започва нищо ново. Хубаво е да изчистите всичко - жилището, тялото, Душата. Ден за отработване на негативната карма, за решение на минали проблеми. Проявете внимание и загриженост към близките си. Добре е за уединение, медитации, четене на мантри. По-важни аспекти: Марс в тригон с Нептун. Венера в съвпад с Плутон. Сподели:", "date": "2019.12.13", "title": "ЗВЕЗДИТЕ ГОВОРЯТ: Уязвими са стомахът и млечните жлези, но може да вадите зъби и да пазарувате"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%87%D0%B8%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%8F%D1%82-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%BF%D1%8A%D1%82%D1%8F-%D1%80%D0%BE%D0%B7%D0%B8%D0%BD%D0%BE---%D0%BA%D1%8A%D1%80%D0%BD%D0%B0%D1%80%D0%B5-news891230.html", "text": "Починал е 35-годишен мъж, пострадал тежко при катастрофата на пътя Розино - Кърнаре тази сутрин. Това съобщиха за Радио „Фокус“ – Пловдив от пресцентъра на Университетската болница „Св. Георги“ в Пловдив, където пострадалият е бил откаран веднага след инцидента. Той е бил в изключително тежко състояние и починал е почти веднага след пристигането му в Спешния център на лечебното заведение. „Фокус“ припомня, че около 08.30 часа лек автомобил „Фолксваген“ излезе от пътното платно на пътя Розино - Кърнаре и катастрофира. Причината за инцидента е превишена скорост. Шофьорът е пътувал сам. Заради произшествието бе въведен обходен маршрут. Сподели:", "date": "2019.12.13", "title": "ТРАГЕДИЯ: Почина пострадалият при катастрофата на пътя Розино - Кърнаре"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BC%D0%BB%D0%B0%D0%B4%D0%B5%D0%B6-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D1%83%D0%B1%D0%B8-%D1%81%D1%82%D0%B0%D1%80%D0%B5%D1%86-%D0%BD%D0%B0-%D1%82%D1%80%D0%BE%D1%82%D0%BE%D0%B0%D1%80%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BC%D0%BE%D0%BD%D1%82%D0%B0%D0%BD%D0%B0-%D1%81%D0%BD%D0%B8%D0%BC%D0%BA%D0%B0%D0%B2%D0%B8%D0%B4%D0%B5%D0%BE-news891190.html", "text": "18-годишен младеж от Берковица е блъснал смъртоносно с колата си старец в центъра на Монтана, предава сайтът за новини от Берковица noviniteb.eu. Ударът е станал малко след 11.00 часа срещу магазин „Билла“, който е на крачки от площада и градската градина на областния град. Възрастният пешеходец е блъснат на тротоара от „Ауди А3“. Убитият е на 87 години. В колата, освен водача, е имало още момчета. Причина за катастрофата е , че колата поднесла на мокрото платно и неопитния водач не успял да я вкара в пътя. Ударил пешеходеца и после-дърво. И към момента тече оглед на мястото, където има патрулка, линейки и следовател. Момчето е син на местен бизнесмен, собственик на бар, в Берковица. Очевидец от Монтана публикува видео от инцидента. Сподели:", "date": "2019.12.13", "title": "ИЗВЪНРЕДНО В ПИК! Младеж зад волана уби старец на тротоара в центъра на Монтана (СНИМКА/ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D1%80%D0%B5%D0%BA%D0%BE%D0%B2-%D1%80%D0%B0%D0%B7%D0%BA%D0%BE%D1%81%D1%82%D0%B2%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D1%82%D0%B5-%D0%BC%D0%B5%D0%B6%D0%B4%D1%83-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B3%D1%8A%D1%80%D1%87%D0%BE-news891054.html", "text": "Лидерът на \"Презареди България\" Николай Бареков разкоства шумните скандали в края на 2019-а между премиера Бойко Борисов и президента Румен Радев, изборът на Иван Гешев за главен прокурор и Сотир Цацаров за шеф на КПКОНПИ, опитът за обявдване на прокуратурата с т.н. \"независим прокурор\", разцеплението на БСП и гърчовете на Корнелия Нинова да се удържи на лидерския си пост и фиаското на протестърското движение на подсъдимите олигарси в България. \"Радев, започвайки тази война, води държавата към блокаж, тъй като и Борисов се поддава на това напрежение и изход от тази ситуацията няма. Интервюто на Радев беше нелепо, а Ризова се държа неадекватно и тя имаше роля за тази война, тъй като тя постоянно във всеки въпрос наливаше сблъсък в тези две силни егота. Беше и облечена неприлично и постоянно го подстрекаваше срещу Борисов, а Радев, който е неопитен в политиката, се поддаде и се случи това\", заяви Бареков по повод поредната словесна престрелка между президента и премиера. \"Но трябва да си дадат сметка, че това, което правят не е добро за народа и за държавата. Радев знае от какво се притеснява Борисов и го удря точно там. Той трябва като по-опитния и мъдър човек и политик да не се поддава на тези провокации. Защото и двамата ще загубят от този сблъсък и ако Борисов иска да изземе ролята на президента, трябва да преглътне тези обиди и да гледа по-високо на нещата. Не бива да отговаря, а трябва да се държи нависоко, защото има право - от 20 години е в политиката, сломи опонентите си, ликвидира БСП и сега няма защо да слиза на това ниво. Радев няма да направи партия и той не може. Бил съм във военна информация и отговарях за връзките на армията с другите структури. Той е добър военен, но това не означава, че може да прави политика и партия. Най-малкото, защото България не е Израел. Това в България не може да се случи. Ние сме демократична държава от 30 години и животът на страната няма нищо общо с политиката\", анализира Бареков и бе категоричен, че военните у нас не стават за политическа работа. \"Политиката не е устав. В нея трябва да имаш мисъл, която да надхвърля логическите норми. В политиката едно плюс едно, не е две, а може да бъде и нула и 505, така че военните не я разбират\", коментира още бившият евродепутат. \"Радев е с ограничена комуникация и някой му поставя филтър.- Той комуникира с ограничен кръг от хора и е заблуждаван. Докато Борисов общува с всички. Само напоследък като ботевист знам, че намери време в програмата си да говори няколко пъти с хора от клуба, с фенове, и в крайна сметка да намери разрешение за проблема със стадиона. Това е опитът\", отсече Бареков. По думите му Радев има много дълъг път, докато стигне това ниво в политиката и лидерството. Сподели:", "date": "2019.12.13", "title": "САМО В ПИК TV: Николай Бареков разкоства скандалите между Бойко Борисов и Румен Радев, гърчовете на Корнелия Нинова и обяздването на прокуратурата (ОБНОВЕНА)"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%B2%D1%80%D0%B0%D0%BC%D0%BE%D0%B2%D0%B0-%D0%BE%D0%B1%D1%8F%D1%81%D0%BD%D0%B8-%D0%B7%D0%B0%D1%89%D0%BE-%D1%81%D1%82%D0%B0%D1%87%D0%BA%D1%83%D0%B2%D0%B0%D1%82-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B8%D1%82%D0%B5-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8-news891184.html", "text": "Според регионалния министър Петя Аврамова стачката на автобусните превозвачи цели да покаже проблемите в сектора. По думите й обаче това не е въвеждането на ТОЛ системата, тъй като тарифите са били намалени, както и пътищата, които обхваща новото таксуване. По-рано стана ясно, че превозвачите от днес излизат на протест заради въвеждането на ТОЛ системата. От години автобусните превозвачи настояват и нерегламентираните превози да бъдат обявени за престъпление чрез промяна в Закона за автомобилните превози. \"Аз приемам тази стачка на автобусните превозвачи като опит за показване на проблемите, които трябва да бъдат решени. Категорично смятам, че тол таксата не е проблем както за автобусните превозвачи, така и за всички тежкотоварни превози, които трябва да заплащат на база изминато разстояние. Обществото също потвърди с направеното от нас проучване, че подкрепя тази реформа и този модел на таксуване\", каза министър Аврамова. По думите й проблемите на превозвачите са други. \"Първо - нерегламентираните превози. Това е тема, по която трябва да се работи. Второто, което притеснява превозвачите, са дългосрочните договори, които имат с общините. Там мое лично мнение е, че може да се помисли за промяна в Закона за обществените поръчки и възможност при такова форсмажорно обстоятелство, каквото е въвеждане на задължителна тол такса за автобусните превози, те да имат възможност за актуализация на тези дългосрочни договори\", посочи Аврамова. Тя потвърди, че от 1 март ТОЛ системата тръгва и не се предвиждат нови отлагания на въвеждането й. Сподели:", "date": "2019.12.13", "title": "Министър Аврамова обясни защо стачкуват автобусните превозвачи"}
{"url": "https://pik.bg/%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D1%8A%D1%82-%D0%B4%D0%B8%D0%B0%D0%BD%D0%B0-%D0%BA%D0%BE%D0%B2%D0%B0%D1%87%D0%B5%D0%B2%D0%B0-%D1%81-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B0-%D0%B4%D0%BE-%D0%BC%D1%80%D1%80%D0%B1-%D0%BF%D0%BE-%D0%BD%D0%B8%D1%81%D0%BA%D0%B0-%D1%86%D0%B5%D0%BD%D0%B0-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%BF%D1%80%D0%B8-%D0%BB%D0%BE%D1%88%D0%BE-%D0%BA%D0%B0%D1%87%D0%B5%D1%81%D1%82%D0%B2%D0%BE-%D0%B8-news891237.html", "text": "Омбудсманът Диана Ковачева изпрати поредна препоръка до министъра на регионалното развитие и благоустройството Петя Аврамова във връзка с водната криза в Перник и региона, съобщи пресцентърът на институцията. В писмото си доц. Ковачева подчертава, че всекидневно в институцията постъпват десетки сигнали и жалби на граждани, които се оплакват както от липсата на вода, така и от недостатъчния брой водоноски и качеството на водата в тях. „Необходимо е предприемането на спешни мерки, защото независимо от извършените проверки, експертни срещи и проучени възможности досега, при липса на бързи решения за справяне със ситуацията, има опасност проблемът да се задълбочи“, пише омбудсманът. В препоръката си доц. Ковачева обръща внимание на необходимостта спешно да бъдат обявени възможните варианти, които в краткосрочен и дългосрочен план да доведат до решаване на проблема с водоснабдяването в региона. Омбудсманът настоява да се набележат конкретните срокове за всяко едно от техническите решения за алтернативно водоснабдяване, да се осъществява ефективен контрол по изпълнението им, включително по спазването на определения воден режим, както и да се гарантират правата на гражданите за достъп до информация и участие при вземане на решения. В писмото си Диана Ковачева посочва и че предвид сигналите за лошото качество на питейната вода по време на режимното водоподаване отново предлага да бъде обсъдена възможността за справедливо решение за прилагане на по-ниска от утвърдената от Комисия за енергийно и водно регулиране цена на водоснабдителната услуга. „Използвам случая да Ви припомня, че още на 17 октомври 2019 г. Ви изпратих препоръка за предприемане на мерки за решаване на проблема с липсата на механизъм за констатиране на лошото качество на водата и определяне на по-ниска цена за гражданите в тези случаи. Моето предложение е за промени в Наредба № 4 от 14.09.2004 г. за условията и реда за присъединяване на потребителите и за ползване на водоснабдителните и канализационните системи, в която да бъде предвидена възможност за бърза реакция от страна на РЗИ при сигнал за лошо качество на водата за питейно-битови нужди“, пише омбудсманът в препоръката си до министър Аврамова. Сподели:", "date": "2019.12.13", "title": "Омбудсманът Диана Ковачева с препоръка до МРРБ: По-ниска цена на водата при лошо качество и ясни срокове за справяне с кризата в Перник"}
{"url": "https://pik.bg/%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%BD%D0%B8-%D1%88%D0%B5%D0%B4%D1%8C%D0%BE%D0%B2%D1%80%D0%B8-%D1%81%D1%8A%D1%81-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B8-%D0%BE%D1%82%D1%81%D1%82%D1%8A%D0%BF%D0%BA%D0%B8-%D0%B4%D0%BE-%D0%BD%D0%B5%D0%B4%D0%B5%D0%BB%D1%8F---%D0%B2%D0%B8%D0%B6%D1%82%D0%B5-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%BE%D1%82%D0%BE-%D0%BD%D0%B0-%D0%BF%D0%B0%D0%BD%D0%B0%D0%B8%D1%80%D0%B0-news890970.html", "text": "\"Избрано\" с шедьоврите на Елин Пелин, изучавани в училище, детските пиеси на Недялко Йорданов начело с класиката \"Страшни смешни, смешни страшки\", елитарният том за ценители \"За фестивала в Кан с любов\" на Жил Жакоб и сензационните рецепти и прогнози на Слава Севрюкова \"Феноменът български\" са сред най-търсените заглавия на Панаира на книгата в НДК. Това сочат данните на търговците в първите дни на изложението. Можете да ги откриете на щанд 102 на партерния етаж вляво, където е показана продукцията на водещото издателство \"Милениум\". Бестселърите на \"Милениум\" само на панаира се предлагат с небивали отстъпки до 75% и са идеалният подарък за Коледа. Сега е моментът да наредите в библиотеката си суперпрестижни издания като \"Сталин\" на проф. Стивън Коткин - том 1 и 2, \"Интервюта с Путин\" и \"Премълчавата история на САЩ\" на Оливър Стоун, биографията на Доналд Тръмп, \"Досието Скрипал\", \"Българските паметници\", колекциите \"Философия за всеки\" и \"История на войните\". Особен интерес сред аудиторията буди и съвсем прясната \"Нестандартни лечения - или когато нищо друго не помага\". В неделя във фоайетата на НДК от 11 часа е премиерата на \"Пиеси за деца\" от Недялко Йорданов. Там композиторът Хайгашот Агасян и детски хор ще изпълнят любими шлагери от \"Страшни смешки, смешни страшки\", \"Приключения опасни за герои сладкогласни\", \"И в дъжд, и вятър, пак на театър\". В 18 часа в книжарница \"Перото\" е премиерата на сборника \"За фестивала в Кан с любов\" с участието на видни кинодеятели. Сподели:", "date": "2019.12.13", "title": "Литературни шедьоври със сензационни отстъпки до неделя - вижте най-продаваното на Панаира на книгата в НДК"}
{"url": "https://pik.bg/%D0%B1%D1%83%D1%80%D0%B8-%D1%81%D1%82%D1%83%D0%B4-%D0%B8-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D0%B8-%D1%81%D0%BA%D0%BE%D0%B2%D0%B0%D1%85%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%B8-%D0%B8%D1%82%D0%B0%D0%BB%D0%B8%D1%8F-news891206.html", "text": "Спасителни екипи в Испания часове наред отстраняваха изкоренени от силния вятър дървета, блокирали улици и пътища в района на Сан Себастиян. Студен фронт със силни бури и обилни снеговалежи скова Средиземноморието. Зимна е обстановката и в Италия, където обилният снеговалеж затрудни придвижването в районите на Торино и столицата Рим, предава БГНЕС. Сподели:", "date": "2019.12.13", "title": "Бури, студ и снеговалежи сковаха Испания и Италия"}
{"url": "https://pik.bg/%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%B2-%D1%81%D0%B5%D0%BA%D1%82%D0%BE%D1%80%D0%B8%D1%82%D0%B5-%E2%80%9C%D1%81%D0%BF%D0%BE%D1%80%D1%82%E2%80%9D-%D0%B8-%E2%80%9C%D0%BC-news891247.html", "text": "Министърът на младежта и спорта Красен Кралев се срещна с европейския комисар с ресор “Иновации, изследвания, култура, образование и младеж” Мария Габриел. Двамата обсъдиха сътрудничеството между Европейската комисия и Министерство на младежта и спорта (ММС). В сектор “Спорт” ММС показва висока активност и това се доказва от традиционно високите оценки, които ЕК дава на България за провеждането на общата европейска инициатива “Европейска седмица на спорта #BEactive” в страната ни. В сектор “Младеж” ММС планира първото в ЕС партньорско обучение на тема “Младеж, мир и сигурност”. Екипът на министър Кралев представи пред българския еврокомисар успешните проекти и инициативи в сектор “Спорт”, изпълнени от ММС в партньорство с ЕК в последните години. Бяха разяснени приоритетите в сектор “Младеж”, които бяха напълно изпълнени по време на Българското европредседателство, както и предизвикателствата пред двата ресора в бъдеще. Kралев и Габриел обмениха мнения как иновациите и новите технологии могат да допринесат за развитието и популяризирането на традиционните спортове. Българският спортен министър заяви, че негов личен приоритет на европейско ниво остават инициативите в подкрепа на борбата с допинга и предприемане на активни мерки срещу нагласените мачове. Европейският комисар, отговорен за младежта, и ресорният министър бяха категорични, че идеите за политиките, насочени към младите хора трябва да идват от младите хора. Според Красен Кралев и Мария Габриел, те трябва да бъдат реално ангажирани и включвани в политическите процеси. Еврокомисар Габриел заяви, че ще настоява да се създаде европейски координатор по младежта. По време на срещата бяха обсъдени програми като “Еразъм+” и “Европейски корпус за солидарност”. Еврокомисар Габриел изказа своята ангажираност с развитието на спорта и младежките политики на европейско и национално ниво. От своя страна, министър Кралев заяви увереността си, че в рамките на мандата на комисар Мария Габриел сътрудничеството между ММС и ЕК ще се задълбочи. Сподели:", "date": "2019.12.13", "title": "Еврокомисар Мария Габриел и министър Кралев обсъдиха приоритетите в секторите “Спорт” и “Младеж”"}
{"url": "https://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%BF%D0%B5%D1%82%D1%80%D0%B8%D1%87-%D0%B4%D0%B2%D0%B5%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%BF%D0%B0%D0%B4%D0%BD%D0%B0-%D0%B2-%D1%8F%D0%BC%D0%B0-%D1%81-%D0%B2%D0%BE%D0%B4%D0%B0-%D0%B2-%D0%B4%D0%B2%D0%BE%D1%80%D0%B0-news891238.html", "text": "2-годишно дете падна в голяма дупка пълна с вода в двора на къщата, където семейството му живее. С помощта на съседи то е извадено от дупката и спешно е транспортирано в болница, където животът му е спасен, съобщава \"Струма.ком\". На мястото на инцидента е извикан полицейски екип, който направил оглед. Оказало се, че в се прави канализация, а дупката не била обезопасена. Сподели:", "date": "2019.12.13", "title": "ИНЦИДЕНТ В ПЕТРИЧ! Двегодишно дете падна в яма с вода в двора"}
{"url": "https://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D1%85%D0%B8%D1%82%D1%80%D0%B0-%D0%B2%D1%80%D1%8A%D1%82%D0%BA%D0%B0-%D1%81%D1%80%D0%B5%D1%89%D1%83-%D0%B1%D1%81%D0%BF---%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%B1%D0%BB%D0%B0%D0%BC%D0%B8%D1%80%D0%B0%D1%82-%D1%83%D1%82%D1%80%D0%B5%D1%88%D0%BD%D0%B8%D1%8F-%D0%BF%D0%BB%D0%B5%D0%BD%D1%83%D0%BC-%D0%B7%D0%B0-%D0%B4%D0%B0-%D0%BB%D1%8A%D1%81%D0%BD%D0%B0-news891103.html", "text": "Поредица от фалшификации на гласувания за прокарване на бленуваното от Корнелия Нинова преизбиране за председател на БСП се очаква на поредния истеричен съботен пленум на Националния съвет на столетницата, който трябва да приеме правилата за провеждането на общи избори в цялата партия са определянето на бъдещия председател. Това научи ПИК от отлично информирани източници от \"Позитано\" 20. Причината е, че вече близо 2 години комисията за изготвянето на правилата за този избор, начело с бившата зам.-министърка на Румен Овчаров - Ана Янева, не може да изготви правила, които се харесват на Корнелия Нинова. На последното заседание на тази комисия за тяхното приемане, хората на Нинова бламирали кворума, като не се появили, за да не бъдат приети правилата на комисията, а да бъдат изработени от самата клика на председателката, събрана в Изпълнителното бюро. След като част от тях станали известни на социалистите, те вече се шегуват, че освен за царица, Корнелия Нинова иска да бъде обявена и за светица, тъй като критериите за кандидати за председател на БСП предвиждат той да бъде морален, честен и с висока нравственост. \"Това означава, че или Корнелия Нинова няма да се кандидатира, защото тя не отговаря на нито един от тези критерии или, че ни смятат за дебили. В такъв случай проф. Иво Христов трябва да им напише методически указания как да го правят, тъй като в момента дебилите са те\", иронизират социалистите, припомняйки изявлението на червения депутат, че 80% от българите са дебили. И добавят, че в Изпълнителното бюро на БСП явно мащабът на явлението клони към 100%. Социалистите са възмутени до дъното на душата си от напъна на Нинова да се провъзгласи за пожизнен председател на БСП именно чрез този избор. \"Нито Димитър Благоев, нито Георги Димитров, нито дори Тодор Живков не са били председатели на цялата партия, а само на колективния ѝ ръководен орган. Ако не беше така, Тодор Живков щеше да е лидер на БКП докато е жив, никой нямаше да може да го свали не на 10 ноември 1989 г., а до смъртта му и в България нямаше да има никакви демократични промени\", обясняват социалистите. Червените не са съгласни и с перспективата общопартийните избори за лидер да се организират и провеждат от сегашния зам.-председател на БСП Кирил Добрев, който съсипа редица структури, а някои от тях открито искат оставката му от ръководството на партията. \"Изборът на Кирил Добрев за зам.-председател е една от безбройните фалшификации на Корнелия Нинова. Няма как при Национален съвет от над 180 души някой да е избран за какъвто и да било с 37 гласа, колкото събра Добрев. Освен това точно Добрев беше заловен в грозни фалшификации по време на изборите на един от нашите конгреси и изхвърлен от комисията, която се занимаваше с тях. И сега тоя човек ще прави изборите за нов председател. Единственото му качество, заради което може да се занимава с това, е, че може да фалшифицира избори\", припомнят червените. И обясняват, че не е случаен и фактът, че вътрешнопартийните избори ще се правят \"по мръзнало\", както са се изразявали старите българи - т.е., през януари и февруари. \"Искат да минат реката, докато има лед, защото е ясно, че не могат да плуват в бурни води, затова избори няма да има - просто ще се разнасят попълнени протоколи, а пък кой гласувал, иди и разбери\", сигурни са социалистите. И още по-мрачно се шегуват, че ще е най-добре в устава на БСП да се запише член 1, според който Корнелия Нинова пряко се избира и назначава за председател на партията, която назначава и уволнява всички останали на различните постове. Затова голяма част от членовете на Националния съвет на БСП не смятат да ходят на утрешното му заседание за приемането на правилата за пряк избор. Малка част от противниците на грозните манипулации на кликата на Нинова, която иска да приеме порочните правила за този избор, написани от Изпълнителното бюро, на утрешното заседание, възнамеряват все пак да участват във форума и да се опитат да прокарат някакви що-годе демократични корекции, които да не предопределят избирането на Нинова. Повечето социалисти обаче са песимисти, че това ще се случи. И припомнят последното заседание на Националния съвет, което уж одобри положителната оценка за представянето на БСП на местните избори, която беше подкрепена от двайсетина души, макар да бе съобщена внушителна цифра от около 100 души, колкото изобщо нямаше в залата. На забележка от член на ръководния орган, че това гласуване е фалшифицирано, един от най-приближените на Нинова - Георги Свиленски, най-безсрамно заяви: \"Че това да не е за пръв път\". Въпреки стройната завера за овековечаването си начело на БСП, която е Нинова е организирала, все пак тя е и доста притеснена от бламирането, което парламентарната група на партията й спретна при гласуването на Сотир Цацаров за шеф на КПКОНПИ. Над половината от червените депутати изобщо не се съобразиха с налаганото от нея решение да отхвърлят тази кандидатура. 27 директно я подкрепиха, другите или се въздържаха, или изобщо не гласуваха. Сред тях са смятаните за много приближени на Нинова Кирил Добрев и Драгомир Стойнев. Лидерката е изключително разярена от откритото противопоставяне на депутатите на нейните решения и вече се закани да наказва своеволниците. Очаква се на утрешния пленум опитите й да порицава непокорните червени депутати да предизвикат бурни скандали, тъй като все пак не става дума за какъв да е пост, а за позицията на човек, чиито потенциални клиенти са не един и двама от БСП, включително и самата Нинова. Сподели:", "date": "2019.12.13", "title": "Корнелия Нинова с хитра врътка срещу БСП - социалисти бламират утрешния пленум, за да лъснат фалшификациите й"}
{"url": "https://pik.bg/%D0%B6%D0%B5%D0%BD%D1%81%D0%BA%D0%B8-%D0%BD%D0%B0%D1%80%D1%8A%D1%87%D0%BD%D0%B8%D0%BA-%D0%B5%D1%82%D0%BE-%D1%87%D0%B5%D1%80%D1%82%D0%B8%D1%82%D0%B5-%D0%BD%D0%B0-%D0%BC%D1%8A%D0%B6%D0%B0-%D0%BA%D0%BE%D0%B9%D1%82%D0%BE-%D1%89%D0%B5-%D0%B2%D0%B8-%D1%80%D0%B0%D0%B7%D0%B1%D0%B8%D0%B5-%D1%81%D1%8A%D1%80%D1%86%D0%B5%D1%82%D0%BE-news890840.html", "text": "Когато една жена срещне нов мъж в живота си, всичко ѝ се вижда сякаш през розови очила. В началото на връзката тя лети на крилата на любовта и не я интересува хорското мнение. По-късно обаче бързо може да слезе на земята, ако половинката ѝ покаже истинската си същност. Просто заслепена от чувствата, тя не може да усети, че човекът, с когото излиза, не е за нея. Нека си го кажем ясно - няма идеални мъже! Ако живеете в заблудата, че ще срещнете красавец на бял кон, то се опомнете. Винаги ще има нещо у него, което ще ви дразни, да не говорим, че може да излизате от години и той да ви изневери без да му мигне окото. Според психолози, има определени черти на характера, по които още в началото да познаете, че той не е по обвързването и ще ви разбие сърцето. Ето четири от тях: Ако едва сте се запознали и вече излизате заедно, е малко съмнително, ако той се сближи твърде бързо с вас. Да ви разпитва с подробности за вашите близки, за приключили стари връзки или вашите интереси, не е нормално. Когато само задава въпроси, но не разкрива нищо за себе си, то със сигурност нещо не е наред. В повечето случаи това не означава, че се интересува от вас, а по-скоро иска да ви използва и се прави на много привързан, а всъщност не е. Ако действията му не съответстват на неговите думи, то това е ясен знак, че не можете да му се доверите напълно. Ако забележите, че често има разлика между казаното и свършеното, бягайте по-надалеч, защото този човек едва ли може да държи на думата си. Със сигурност скоро ще ви разочарова. След първите срещи получавате съобщения и си чатите често, а след това изведнъж изчезва. Никоя жена не обича такива номера. Появявайки се дни по-късно с някое набързо скалъпено обяснение, вие по-добре си направете извода, че не може да се разчита на него. След известно време, ако започнете сериозна връзка, неговото отсъствие ще ви създава тревоги и ще ви наранява непрекъснато. Сподели:", "date": "2019.12.13", "title": "ЖЕНСКИ НАРЪЧНИК: Ето чертите на мъжа, който ще ви разбие сърцето"}
{"url": "https://pik.bg/%D0%BA%D0%BE%D0%B5-%D0%B8%D0%BC%D0%B5-%D1%82%D0%B8-%D0%BE%D1%82%D0%B8%D0%B2%D0%B0-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0-news890800.html", "text": "Името, което ни е дадено, носи определена енергия и влияе върху характера ни. Дори може да се каже, че то определя съдбата ни по някакъв начин. Астролозите твърдят, че името, избрано в съответствие със Зодиака, може да донесе на човека щастие и късмет в бъдеще. Ето кое име ви подхожда най-много според зодията ви: Mъжете от зодия Овен са импулсивни, затова често се намират в трудни ситуации. За представителите на това съзвездие са най-подходящи имена с мека енергия, влиянието на които ще ги направи по-сдържани. Сред тях са Николай, Валентин, Антон, Константин. Жените притежават смелост и силна вътрешна енергия. Но заради твърдата си природа и желанието да контролират всичко имат проблеми в личния си живот. Представителите на тази зодия се нуждаят от имена, които ще им дадат повече женственост като Надежда, Анастасия, Елена. Често мъжете от зодия Телец не са особено енергични. Въпреки че са весели и позитивни хора, понякога са и твърде пасивни. Представители на тази зодия имат нужда от имена, които им дават повече енергия: Александър, Борис, Владислав. Жените Телец имат нежна и мека природа. На жените, родени под знака Телец, са им нужни имена, които ще помогнат да станат по-енергични и по-уверени в себе си. Например: Виктория, Александра, Катрин, Анна. Мъжете Близнаци са много приятелски настроени и общителни. Представители на този знак се нуждаят от стабилност, така че ще им подхождат имена с по-хармонична енергия: Кирил, Валери, Петър. Дамите, представители на този знак, имат ярък и не лек нрав. На жените Близнаци им подхождат имена с мека енергия: Валерия, Мария, Стефани. Мъжът Рак е твърде срамежлив. Отиват им имена като: Михаел, Александър, Стефан. Представителките на знака Рак са чувствителни и уязвими по природа. За жените от този знак са подходящи имена като: София, Любов, Вяра, Ирина. Мъжете Лъвове са ярки хора с необичайна енергия. Но поради прекомерната любов към вниманието и общественото признание, хората около тях виждат само отрицателните им страни. Те не са достатъчно сдържани, затова им подхождат имена като: Виктор, Иван, Димитър. Силният характер и постоянството помагат на Лъвицата да постигне целите си. Брилянтните представители на тази зодия трябва да носят имена като: Андриана, Вероника, Маргарита. Мъжът Дева е сдържан по природа. Представителите на този знак трябва да бъдат по-уверени и отворени, ще им отиват имената: Павел,Андрей, Симеон. Понякога педантизмът на жените Деви излиза извън границите на разумното. Ще им подхождат имена, които да уравновесяват тези педантични качества: Юлия, Марина, Теодора. Мъжът Везни има много положителни качества. На представители на знака Везни ще отиват имената: Илия, Юлиан, Стоян. Жените Везни са много приятелски настроени и отворени, но твърде уязвими и възприемчиви. Нужни са им имена с мощна енергия: Ина, Виктория, Екатерина. Представители на този знак са известни с факта, че тяхната енергия може да бъде опасна за другите хора. Нужна им е хармоничната енергия на имена като Самуил, Калоян и Данаил. Жените от знака Скорпион са подозрителни и несигурни спрямо себе си.Жените Скорпион се нуждаят от повече доверие, така че ще им отиват следните имена: Виолета, Антония, Милена. На пръв поглед мъжете от зодия Стрелец са положителни и отворени към живота. За представители на знака Стрелец ще бъдат подходящи имената: Мартин, Симеон, Лъчезар. Представителките на знака Стрелец са весели и самодостатъчни личности. Ето защо им подхождат силни имена, които ще им помогнат да открият нови таланти и да постигнат целите си: Диана, Пламена, Лилия. Мъжете Козирог винаги искат да постигат целите си. Понякога те поемат твърде много отговорности, така че енергично силните имена ще им допаднат: Александър, Владислав, Иван, Дамян. Представителките на зодия Козирог имат най-силната енергия. Имената за тях са: Валентина, Полина, Теодора. Мъжете Водолеи често „летят в облаците”, но това е опасно, защото могат да се загубят връзка с реалността за дълго време, а това може да доведе до много проблеми. На тези мечтателни представители на зодиака им отиват имена като: Кирил, Андрей, Виктор. Жените, родени под този знак, имат силно биополе, поради което често се чувстват натоварени от чуждите енергии. Представителките на знака им отиват следните имена: Дария, Мария, Ема, Лора. Представители на този знак имат по-емоционален и затворен характер. Мъжете Риби не показват емоциите си, но в тях бушува огън. Ще им отиват имена като: Максим, Даниел и Георги. Жените Риби са много женствени, грижовни и отзивчиви. Но астролозите са забелязали, че представителите на този знак са много уязвими. За да се предпазят от негативното енергийно влияние на другите, им трябват имена като: Мая, Ева, Надя. Овен Телец Близнаци Рак Лъв Дева Везни Скорпион Стрелец Козирог Водолей Риби Сподели:", "date": "2019.12.13", "title": "Кое име ти отива най-много според зодията"}
{"url": "https://pik.bg/%D0%BC%D0%BD%D0%BE%D0%B3%D0%BE-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%B5-%D0%B7%D0%B8%D0%BC%D0%BD%D0%B0-%D1%80%D0%B0%D0%B7%D0%B4%D1%8F%D0%BB%D0%B0-%D0%BC%D0%B5%D0%B6%D0%B4%D1%83-%D1%86%D1%81%D0%BA%D0%B0-%D0%B8-news891177.html", "text": "Руснакът Денис Давидов е на път да напусне ЦСКА през зимата, пише \"Тема Спорт\". Офанзивният футболист така и не получи много шансове за изява при \"армейците\" през есенния дял на кампанията. \"Червените\" се надяваха да дадат нов тласък на кариерата на Давидов, но на този етап това изобщо не се случва. 24-годишният Денис Давидов се присъедини към ЦСКА през летния трансферен прозорец на настоящата година, но е възможно да напусне клуба още тази зима. Сподели:", "date": "2019.12.13", "title": "Много възможна е зимна раздяла между ЦСКА и..."}
{"url": "https://pik.bg/%D1%81%D1%8A%D1%80%D0%B1%D0%B8%D1%8F-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%B0%D0%BB%D0%B8%D1%8F%D1%82-%D0%BD%D0%B8-%D1%83%D0%B5%D1%81%D0%BB%D0%B8-%D0%BA%D0%BB%D0%B0%D1%80%D0%BA-%D0%BF%D1%80%D0%B5%D0%BF%D0%BE%D1%80%D1%8A%D1%87%D0%B2%D0%B0-%D0%B8%D0%BD%D1%82%D0%B5%D0%B3%D1%80%D0%B0%D1%86%D0%B8%D1%8F-%D1%81%D1%8A%D1%81-%D0%B7%D0%B0%D0%BF%D0%B0%D0%B4%D0%B0-news891154.html", "text": "След като изигра една от ключовите роли в бомбардировките на Сърбия и по-късно се появи като бизнесмен, генерал Уесли Кларк тези дни се завърна на Балканите, за да дава съвети, пише белградският вестник \" Вечерне новости“ . В интервю за \"Гласът на Америка“ бившият командващ на НАТО за Европа и главното опериращо лице при бомбардировките на бившата Съюзна република Югославия разкритикува участието на Европейския съюз на Балканите, обвини Русия в подкупване на местни политици и препоръча интеграцията на Сърбия със Запада. Кларк твърди, че политическият и икономически вакуум, възникнал след Балканските войни, е бил експлоатиран от Русия заради слабото присъствие на ЕС Сподели:", "date": "2019.12.13", "title": "Сърбия настръхна: Бомбардиралият ни Уесли Кларк препоръчва интеграция със Запада"}
{"url": "https://pik.bg/%D0%B2-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0%D1%82%D0%B0-%D0%B1%D0%B5-%D0%BE%D0%B1%D1%81%D1%8A%D0%B4%D0%B5%D0%BD-%D0%BD%D0%B0%D0%BF%D1%80%D0%B5%D0%B4%D1%8A%D0%BA%D1%8A%D1%82-%D0%BF%D0%BE-%D1%80%D0%B5%D0%B0%D0%BB%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B8%D0%BD%D1%82%D0%B5%D1%80%D0%BA%D0%BE%D0%BD%D0%B5%D0%BA%D1%82%D0%BE%D1%80%D0%B0-%D0%B3-news891277.html", "text": "На тристранна среща в Министерството на енергетиката между министър Теменужка Петкова, проектната компания за изграждане на междусистемната газова връзка Гърция – България Ай Си Джи Би и строителят на трасето AVAX S.A. бе обсъден напредъкът по реализацията на проекта и предизвикателствата пред него. „IGB е стратегически проект не само за Гърция и България, а и за целия регион на Югоизточна Европа.  Проект, който ще даде възможност за реална диверсификация на източниците за доставка на природен газ“, каза министър Петкова и призова за максимална мобилизация, която да гарантира навременното завършване на междусистемната връзка. Изпълнителите на строителните дейности от  AVAX S.A. увериха, че изграждането на интерконектора се осъществява съгласно най-високите стандарти и ще спазят заложените в договора срокове. До края на януари 2020 г. трябва да бъде завършено изграждането на временни лагери и съоръжения на всяка работна площадка по цялото трасе на газопровода на българска и на гръцка територия, както и управление на дейностите по складиране на тръбите. Изпълнителят информира, че разработва план за поетапна доставка на тръби в съответствие с линейния график за строителство и обособява временни площи за тяхното складиране. В ход е подготовката на строителни линии и изготвяне на сервитутна ивица. По време на срещата изпълнителят увери, че в момента се работи така, че да не бъдат допуснати закъснения. Министър Петкова заяви готовността на Министерството на енергетиката да съдейства за завършването на междусистемната връзка в срок, в синергия с проекта ТАП. Сподели:", "date": "2019.12.13", "title": "В Министерството на енергетиката бе обсъден напредъкът по реализацията на интерконектора Гърция - България"}
{"url": "https://pik.bg/%D0%B2%D0%BD%D1%83%D0%BA%D1%8A%D1%82-%D0%BD%D0%B0-%D1%87%D1%8A%D1%80%D1%87%D0%B8%D0%BB-%D1%81%D0%B2%D0%B0%D0%BB%D1%8F-%D1%88%D0%B0%D0%BF%D0%BA%D0%B0-%D0%BD%D0%B0-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-news891279.html", "text": "Внукът на бившия британски премиер Уинстън Чърчил, известният британски политик консерватор Никълъс Соумс, каза, че сваля шапка пред сегашния премиер Борис Джонсън. В изявление по телевизия \"Скай нюз\" днес той поздрави своите съпартийци с победата на вчерашните парламентарни избори, предаде БТА. \" Това е потресаваща победа, която значително надвишава всеки резултат, който аз смятах за възможен . Смятам, че това е личен триумф за премиера (Джонсън), и му свалям шапка\", каза Соумс, който през септември по решение на Борис Джонсън бе изгонен от Консервативната партия, но после бе приет обратно. Наследникът на именития експремиер бе депутат в Камарата на общините цели 36 години, но се отказа да се бори за място в парламента на вчерашните избори . Той добави, че не се сърди на премиера, който, по думите му, е имал пълното право да го изключи от Консервативната партия, защото Соумс тръгна срещу партийната линия и заедно с двадесет други членове на управляващата партия и подкрепи опозицията в ключовото за Джонсън гласуване на споразумението за Брекзит, предоговорено от премиера. \"Продължавам да вярвам, че Брекзит е историческа грешка за тази страна, стратегическа грешка. За Брекзит обаче гласува британският народ, така че излизането от ЕС трябва да бъде осъществено и ще бъде осъществено\", посочи Соумс. Според него значителното предимство, което Джонсън осигури на партията в Камарата на общините, ще позволи на премиера да подходи по-балансирано към осъществяването на Брекзит и към бъдещите търговски преговори с ЕС, защото неговата главна опора вече няма да бъдат най-непримиримите евроскептици сред торите.\"Не може да има и сянка на съмнение, че на икономическите интереси на страната повече от всичко друго отговаря запазването на колкото се може по-тесни връзки с Евросъюза и с другите страни\", каза Соумс. Сподели:", "date": "2019.12.13", "title": "Внукът на Чърчил сваля шапка на Борис Джонсън"}
{"url": "https://pik.bg/%D0%B0%D0%BB%D0%B0%D1%80%D0%BC%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D1%8F%D0%B7%D0%BE%D0%B2%D0%B8%D1%80-%D1%81%D1%82%D1%83%D0%B4%D0%B5%D0%BD%D0%B0-%D1%81%D0%B2%D1%8A%D1%80%D1%88%D0%B2%D0%B0-%D1%81%D0%BB%D0%B5%D0%B4-3-%D0%BC%D0%B5%D1%81%D0%B5%D1%86%D0%B0-news891135.html", "text": "Проф. Петър Калинков от Българска асоциация по водите (БАВ) смята, че сега наличните 4,3 млн. кубика са близо до мъртвия обем на язовира и полезното количество, което може да се ползва е към 2,5 млн. куб. м. \"Останалата вода е по-близо до дъното на водоема и няма гаранция с какви качества ще бъде. Обикновено при мъртвия обем те силно се влошават и по отношение на съдържание на желязо, манган и сероводород. Няма гаранция, че пречиствателната станция ще може да хване всичко”, обяснява професорът. \"Мъртвият обем на водохранилището е 1,3 млн. куб. м. Има вода за още 80-90 дни”, казва с оптимизъм инж. Валентин Анастасов, от екип към МРРБ, занимаващ се с ремонта на язовир \"Студена“. „Положението не е толкова трагично. С режима ще се помогне, а ще падне сняг и дъжд и ще се напълни язовирът. Малко нещата се преиграват. Миналата година на 9 август язовирът преливаше. Максималният му обем е 25 млн. кубика”, допълва той. По думите му, главната причина за това, което става в момента е управлението на водите от МОСВ. Имало е инструкция да се държи язовирът на по-ниска кота от 21 млн. кубика или с 20% по-малко, за да не прелива. За водоснабдяването на Перник с вода в язовир \"Студена” има за поне още 2-3 месеца, изчисляват експерти. Според хидролога от СУ \"Св. Кл. Охридски” доц. д-р Иван Пенков при сегашния приток и отток и наличните количества в язовира  водата в него ще стигне за поне 3 месеца. По думите му, единствената ефективна мярка е тоталната подмяна на водопреносната мрежа. Тя обаче е много скъпа и отнема значително технологично време. Сподели:", "date": "2019.12.13", "title": "АЛАРМА: Водата в язовир \"Студена\" свършва след 3 месеца"}
{"url": "https://pik.bg/%D0%BC%D1%8A%D0%BB%D0%BD%D0%B8%D1%8F-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BC%D1%8A%D1%80%D1%82%D0%B2%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%B0-%D1%81%D1%8A%D0%B4%D0%B8%D0%B9%D0%BA%D0%B0-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-news891280.html", "text": "Майа Попова, съдия от Районен съд Пазарджик е открита мъртва в дома си. За инцидента потвърдиха от МВР, но засега отказват подробности. Основната версия е, че тя се е самоубила. Майа Попова е съпруга на брата на кмета на Пазарджик Тодор Попов. Преди 8 години магистратът допусна пътен инцидент. Оказа се, че е шофирала мъртво пияна - с 5 промила алкохол в кръвта. През 2015 година бе осъдена на 2 години пробация, но продължи да правораздава до последно. Сподели:", "date": "2019.12.13", "title": "МЪЛНИЯ: Намериха мъртва известна съдийка. Подозират самоубийство"}
{"url": "https://pik.bg/%D0%BE%D0%B1%D0%B5%D1%89%D0%B0%D1%85%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D1%82%D0%B5%D0%B0%D1%82%D1%8A%D1%80%D0%B0-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B7%D0%B0-101-%D0%B0%D1%82%D0%B0-%D0%BC%D1%83-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-news891195.html", "text": "бещание за цялостен ремонт на сградата на театъра догодина получиха артистите от трупата на старозагорската драма, които в навечерието на Коледа отбелязаха един век от първата професионална постановка в Града на липите. Проектът за ремонта е правен преди около 6 години, той е на стойност малко на 4,5 млн лв, които ще трябва да бъдат осигурени от местните приходи на общината, която е собственик на сградата, проектирана в стил „Виенски барок“ от арх. Никола Лазаров и  пусната в експлоатация малко преди началото на  Първата световна война през 1914 година. Първата професионална  постановка \"Пленникът от Трикери“ е на 29 ноември 1919 година , режисьор е бил бащата на Стоянка Мутафова – Константин Мутафов, който е играл и една от ролите, пише \"Монитор\". Последният мащабен ремонт е правен в началото на 90-те години, след като пожар в нощта на 4 срещу 5 октомври 1991 година унищожи залата на операта и културните институти в града се оказват на практика без собствен дом. От общинската администрация планират проектът да бъде обновен и съобразен с всички изисквания за пожаробезопасност и акустика, очаква се той да стартира в края на следващата 2020 година и да продължи минимум 12 месеца. На 12 декември трупата отпразнува вековния си юбилей с постановката „Чичовци“ по едноименната повест на Иван Вазов в драматургичен прочит на Юрий Дачев и под режисурата на Бина Харалампиева. Сподели:", "date": "2019.12.13", "title": "Обещаха ремонт на театъра в Стара Загора за 101-ата му годишнина"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D0%BE%D0%B9%D1%86%D0%B8-%D0%BD%D0%B0-%D0%B8%D0%B4%D0%B8%D0%BB-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BB%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%B0%D1%82%D0%B0%D0%BA%D0%B8-%D0%B2-%D0%BC%D0%BE%D1%81%D0%BA%D0%B2%D0%B0-news891235.html", "text": "В Москва са арестували бойци на терористичната групировка ИДИЛ, планирали терористични актове, съобщава Федералната служба за сигурност, цитирана от БГНЕС. В рамките на операцията са задържани двама руски граждани и три лица от страни от Централна Азия. Те са имали намерение да извършат терористични актове, съобщава полицията. По време на обиска за иззети средства за комуникация с инструкции от емисари на ИДИЛ. Открито е и скривалище, в което е имало автомат „Калашников”, пистолет „Макаров”, боеприпаси и самоделно взривно устройство. Ръководителят на Федералната служба за сигурност Александър Бортников съобщи, че от началото на годината специалните служби в Русия са разкрили 78 огнища на международни терористи и са успели да предотвратят всички опити за терористични атаки. По данни на Националния комитет по борба с тероризма са предотвратени 50 престъпления от терористичен характер. Сподели:", "date": "2019.12.13", "title": "Арестуваха бойци на ИДИЛ, подготвяли терористични атаки в Москва"}
{"url": "https://pik.bg/%D0%BD%D0%BE%D0%B2%D0%B8-%D0%B7%D0%B0%D0%B3%D0%BB%D0%B0%D0%B2%D0%B8%D1%8F-%D0%BE%D0%B1%D0%BE%D0%B3%D0%B0%D1%82%D0%B8%D1%85%D0%B0-%D1%84%D0%BE%D0%BD%D0%B4%D0%B0-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B0%D1%82%D0%B0-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%B0-%D0%B2-%D0%BF%D0%B0%D0%BD%D0%B0%D0%B3%D1%8E%D1%80%D0%B8%D1%89%D0%B5-news891187.html", "text": "инансовата подкрепа по проекта е на стойност 5188,90 лв., от които собствените средства са 576,54 лв., предава БНР. Общинска библиотека \"Стоян Дринов” в Панагюрище кандидатства и успешно защити пред Министерството на културата проект на обща стойност 5765,44 лв. по Програма \"Българските библиотеки – съвременни центрове за четене и информираност”. Ф В проекта са включени 309 заглавия от 15 издателства. Преобладават произведения от съвременни български автори, детска художествена литература, научно-популярна литература за деца, литературознание, история. Сподели:", "date": "2019.12.13", "title": "Нови заглавия обогатиха фонда на общинската библиотека в Панагюрище"}
{"url": "https://pik.bg/%D1%8F%D1%82%D0%B0%D1%87%D0%BA%D0%B0-%D0%B7%D0%B0%D1%88%D0%B8-%D0%B4%D1%80%D0%BE%D0%B3%D0%B0-%D0%B2-%D1%8F%D0%BA%D0%B0%D1%82%D0%B0-%D0%BD%D0%B0-%D0%B3%D1%80%D0%B5%D0%B9%D0%BA%D0%B0-%D0%B8-%D1%8F-%D0%BF%D1%80%D0%B0%D1%82%D0%B8-%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-news891181.html", "text": "Ятачката Аделина П., на 28 години, и неин помагач - 33-годишният Десислав Д., в опита да разпространят наркотици във варненския затвор, са предадени на съд с обвинителен акт от Окръжната прокуратура във Варна. На 15 април 2018 г. Аделина подготвила колет, който Десислав трябвало да достави във варненския затвор. Там бил преведен от врачанския затвор Божидар М., с когото Аделина съжителствала, преди да бъде осъден. На лист от календар 28-годишната жена направил опис на нещата, които изпраща, а като получател бил посочен друг лишен от свобода. Божидар нямал право на колет и свиждане, тъй като бил транспортиран във варненския затвор, за да се яви по дело. При преглед на пратката надзирател във варненския затвор се натъкнал на нещо твърдо, зашито в яката на грейка. В долния край на същата дреха било намерено друго пакетче. След направената експертна справка се оказало, че това е близо грам хероин и почти половин грам метамфетамини. Подсъдимата Аделина П., която е майка на петгодишно дете, е осъждана. С чисто съдебно минало е съучастникът й  Десислав Д., действал като неин помагач, който умишлено улеснил 28-годишната жена в опита да разпространи наркотици във варненския затвор. Предстои делото срещу двамата подсъдими да бъде насрочено за разглеждане във Варненския окръжен съд. Сподели:", "date": "2019.12.13", "title": "Ятачка заши дрога в яката на грейка и я прати на затворник"}
{"url": "https://pik.bg/%D0%B8-%D0%BE%D0%BA%D1%80%D1%8A%D0%B6%D0%BD%D0%B0%D1%82%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D0%B2%D0%BD%D0%B5%D1%81%D0%B5-%D0%B2-%D1%81%D0%BF%D0%B5%D1%86%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B0%D1%82%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%BF%D1%80%D0%BE%D0%B2%D0%B5%D1%80-news891293.html", "text": "На 12 и 13 декември 2019 г. Районна прокуратура – Перник и Окръжна прокуратура – Перник внесоха в Специализираната прокуратура материалите от приключили техни предварителни проверки по реда на надзора за законност за изясняване на причините, довели до режим на водоснабдяването от язовир „Студена“. Това съобщиха от Специализираната прокуратура . Проверките са образувани, след като двете прокуратури се самосезираха, на основание на високия обществен и медиен интерес към кризата с водоснабдяването на града. Окръжна прокуратура-Перник е поискала от Министерството на Регионалното развитие и благоустройство и Министерството на околната среда и водите отговори на въпроси, изясняващи фактическата обстановка, довела до криза във водоснабдяването. Районна прокуратура- Перник с две преписки е назначила проверки във „ВиК-Перник“ ООД, Кметство-Перник, Областен управител и Басейнова дирекция-Западнобеломорски басейн в Благоевград. След обобщаване на събраните доказателства Районната прокуратура в Перник е констатирала, че са налице данни за евентуално осъществени безстопанственост и престъпления по служба от страна на длъжностни лица от Министерството на Регионалното развитие и благоустройство и Министерството на околната среда и водите на Република България. Анализът на събраните данни от предварителната проверка на Окръжна прокуратура-Перник сочи, че са налице са достатъчно данни за образуване на досъдебно производство по чл. 219 от НК (за безстопанственост). Предстои прокурор от Специализираната прокуратура да се запознае с предоставените материали и да прецени основанията за образуване на досъдебно производство срещу евентуални виновни длъжностни лица. Сподели:", "date": "2019.12.13", "title": "И Окръжната прокуратура в Перник внесе в Спецализираната прокуратура резултатите от проверка за водната криза"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B8%D0%BA%D0%B8-%D0%B4%D0%BE%D0%B9%D0%BD%D0%BE%D0%B2-%D1%83%D1%80%D0%B5%D0%B4%D0%B8-%D0%B6%D0%B5%D0%BD%D0%B0-%D1%81%D0%B8-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news890674.html", "text": "Покупката на ново жилище и баровското му обзавеждане се отразили сериозно на семейния бюджет на Ники Дойнов. Големите разходи дошли в повече на новинаря, който сам издържаше жена си и сина им Марко повече от 2 години, а съвсем наскоро се сдоби с апартамент в съседство с този на Цветан Цветанов. Най-после половинката на тв водещия склонила да започне работа и да подпомага семейните финанси. С помощта на Ники тя успяла да се уреди като брокер в една от най-големите фирми за продажба на луксозни недвижими имоти у нас. За новата си служба Петя се похвали преди броени дни, а един офис тя ще има шанса да дели и с друга популярна дама, а именно бившата жена на Ахмед Доган – Алтен Алиева. Докато Петя и Ники са на работа, синът им Марко щял да посещава детска градина, а нямало да има собствена бавачка, тъй като новинарят не искал да пуска чужди хора в новия им апартамент за чудо и приказ. Любимата му е новобранка в брокерството и тепърва ще навлиза в материята. Преди да забременее и роди от водещия на новините, Петя също известно време е била под светлините на прожекторите, но като модел. Пред фотообектива тя заставала в златните времена на манекенската професия у нас, когато колежки са ѝ били имена като Цеци Красимирова, Ивайла Бакалова и сестрите Боряна и Анна Шехтови. Макар да се е постарала да скъса с моделската си биография, все още се намират нейни разкрепостени снимки, въпреки че днес е в амплоато на сериозна майка и жена. След като приключила с фотосесиите, Петя се ориентирала към друга ексцентрична професия, а именно тази на стюардеса. В продължение на няколко години жената до Ники Дойнов летяла на борда на Кувейтските авиолинии. Насищайки се на живота в облаците, бившата моделка се прибрала в България и се залюбила с журналиста. Въпреки че двамата имат син и планират още деца, все още не са сключили брак и Петя никъде не се представя с неговата фамилия. Сподели:", "date": "2019.12.13", "title": "САМО В ПИК И \"РЕТРО\": Ники Дойнов уреди жена си на работа (ПАПАРАШКИ СНИМКИ)"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B9-%D0%BD%D0%B8%D1%81%D0%BA%D0%B0%D1%82%D0%B0-%D1%82%D0%BE%D1%87%D0%BA%D0%B0-%D0%BD%D0%B0-%D0%B7%D0%B5%D0%BC%D1%8F%D1%82%D0%B0---%D0%B2-%D0%B0%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0-%D0%B5-news891199.html", "text": "За сравнение най-ниската точка на открита суша на брега на Мъртво море е едва 413 м под морското ниво. Откритието е илюстрирано на новата карта на Белия континент, която разкрива формата на твърдата земя под ледената покривка с безпрецедентни подробности. Данните в нея ще помогнат да бъде разбрано как полярният юг може да се промени, предава БТА. Картата показва например непознати досега хребети, които пречат на отстъпването на топящите се ледници в затоплящия се свят. Има и редица гладки наклонени терени, които ги улесняват. \"Това несъмнено е най-точният портрет на това, което лежи под антарктическата ледена покривка\", каза д-р Матийо Морлингем от университета на Калифорния в Ървайн, който е работил по проекта шест години. Картата попълва празнотите в правените досега изследвания на континента от въздуха с радари. Д-р Морлингем е използвал физически показатели, като запазването на масата, за да попълни пропуските. Проектът \"BedMachine Antarctica\" беше представен на среща на Американския геофизически съюз, като едновременно с това статия за резултатите са публикувани в сп. \"Нейчър Джиосайънс\". В него са участвали и специалисти от германския институт \"Алфред Вегенер\". Най-ниската точка на континентална земя беше открита в Източна Антарктида под ледника Денман, съобщи Би Би Си. Пълният с лед каньон достига на дълбочина 3,5 км под морското ниво. Само в океана има по-дълбоки падини. Сподели:", "date": "2019.12.13", "title": "Откриха най-ниската точка на Земята - в Антарктида е"}
{"url": "https://pik.bg/%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BC%D1%8A%D1%80%D1%81%D0%B8%D1%81%D0%B0%D0%B9%D0%B4%D1%86%D0%B8---%D1%8E%D1%80%D0%B3%D0%B5%D0%BD-%D0%BA%D0%BB%D0%BE%D0%BF-news891209.html", "text": "Мениджърът на гранда Ливърпул - Юрген Клоп, се е съгласил да продължи договора си с мърсисайдци до 2024 година, съобщава официалният сайт на настоящия европейски клубен шампион. Германският специалист пое Ливърпул през 2015 година. През миналия сезон той изведе \"червените\" до трофея в Шампионската лига. В момента пък Пуул е убедителен лидер във временното класиране на Висшата лига. Сподели:", "date": "2019.12.13", "title": "Изключително важна новина за мърсисайдци - Юрген Клоп..."}
{"url": "https://pik.bg/%D0%BF%D0%B8%D1%8F%D0%BD-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D1%80%D1%83%D1%81%D0%B5-%D0%B8%D0%BC%D0%B0-%D1%80%D0%B0%D0%BD%D0%B5%D0%BD-news891178.html", "text": "Пиян водач на автомобил се разби в Русе, има ранени. На 12 декември около 05:40 часа на бул. \"България\" в града, на около 200 м преди кръговото кръстовище в посока ГКПП-Дунав мост, лек автомобил „Пежо“ с русенска регистрация, управляван от 31-годишен мъж при движение с несъобразена скорост се отклонява вляво, преминава през разделителната ивица и навлиза в платното за насрещно движение, блъскайки движещ се насрещно лек автомобил „Рено“, управляван от 25-годишен мъж. Това съобщиха от ОДМВР. От удара е пострадал леко с натъртване по тялото водачът на реното, който след преглед в болница „Канев“ е напуснал медицинското заведение. Като причина за инцидента служителите на пътна полиция са посочили - навлизане в платното за насрещно движение. Екипът е документирал случая по административен ред. На водача на пежото са били измерени 1,26 промила алкохол. Канвоиран е до медицинско заведение, където е отказал да даде кръвна проба. Случаят е предаден на разследващ полицай в сектор „Пътна полиция“, който е образувал срещу водача бързо производство за престъпление по чл.343б, ал.1 от НК. Сподели:", "date": "2019.12.13", "title": "Пиян се разби в Русе, има ранен"}
{"url": "https://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%BE-3-%D0%BC%D0%B5%D1%81%D0%B5%D1%86%D0%B0-%D0%BF%D1%80%D0%B5%D0%B4%D0%B8-%D1%81%D0%BC%D1%8A%D1%80%D1%82%D1%82%D0%B0-%D1%81%D0%B8-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%BF%D0%BE%D1%81%D0%BE%D1%87%D0%B8%D0%BB%D0%B0-%D1%80%D0%BE%D0%BA%D0%BB%D1%8F%D1%82%D0%B0-%D0%B8-%D0%BF%D0%B5%D1%80%D0%BB%D0%B8%D1%82%D0%B5-%D1%81-%D0%BA%D0%BE%D0%B8%D1%82%D0%BE--news890959.html", "text": "Три месеца преди да се пренесе в по-добрия свят, Стоянка Мутафова посочила тоалета и перлите, с които близките й да я изпратят в последния й път. Това разкри личният мениджър на Кралицата на комедията Евгени Боянов. В началото на септември младият мъж отишъл в дома на Стояна и Муки. Трябвало да изберат роклите за планирания на следващия ден гастрол в Копривщица за представянето на книгата \"Добър вечер, столетие мое\". \"Преглеждахме тоалетите на Стояна и за един от тях тя каза, че иска с него да бъде погребана. Взе да ми споделя и къде желае да бъде последният й дом - гроба на покойния й съпруг Нейчо Попов на Алеята на артистите в Централните гробища, с кои с перли да е, дали да бъде кремирана или не... Опитах се да я спра: \"Тази тема е много тъжна. Подготвяме се за път, а ти какво ми говориш\". Тя обаче продължи: \"Слушай ме добре, за да не съжаляваш след време, че не си ме чул и да ти тежи на съвестта\". Така ми даде да разбера, че вече иска да си отиде от този свят. Никога преди това не беше ставало дума за такива страшни неща. Смятам, че Стояна даде тези указания на мен, защото просто не искаше да притеснява дъщеря си. Искаше да предпази Муки от тежката тема\", разкри Боянов в интервю пред седмичник. Той разказа още, че любимият котарак на 97-годишната Мутафова усетил, че стопанката му си е отишла. Вечерта, след като тя починала, Чарли се сгушил в леглото в стаята на актрисата. \"Нещо, което никога преди това не е правил. Той не припарваше до нейната спалня, защото знаеше, че там не може. Трудно ми е да обясня как е влязъл, но на сутринта го намерихме в стаята й. Чарли е на 16 години и Стояна много го обичаше\", добави Боянов. Сподели:", "date": "2019.12.13", "title": "РАЗТЪРСВАЩО: 3 месеца преди смъртта си, Стоянка Мутафова посочила роклята и перлите, с които да отлети към Рая"}
{"url": "https://pik.bg/%D0%BE%D1%82-%D0%BD%D0%B5%D0%B4%D0%B5%D0%BB%D1%8F-%D0%B1%D0%B4%D0%B6-%D0%BF%D1%83%D1%81%D0%BA%D0%B0-%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D0%BF%D0%BE-%D0%BD%D0%BE%D0%B2-%D0%B3%D1%80%D0%B0%D1%84%D0%B8%D0%BA-news891212.html", "text": "От неделя (15 декември) влиза в сила новият График за движение на влаковете на „БДЖ-Пътнически превози“ ЕООД. В повечето региони на страната се запазва досега действащият график за движение, а за подобряване на обслужването са оптимизирани връзките на влаковете в основни гари е увеличен броят на пътническите композиции по някои направления. При изготвянето на новата транспортна схема националният железопътен превозвач всяка година съгласува движението на бързите и пътническите влакове с областните и общинските администрации по места. Проектът на графика беше публикуван за обществено обсъждане още през месец май, а преди провеждане на срещите с областните и общинските администрации през септември, на официалната интернет страница на БДЖ (www.bdz.bg.) беше качен и актуализираният вариант. Това се прави с цел подобряване на транспортното обслужване на населението, затова и голяма част от направените промени в разписанието на влаковете са съобразени с постъпили предложения от тяхна страна. Друга част от промените са свързани с обосновани искания на редовни клиенти, а трети - с повишаване рентабилността на превозите и ефективното използване на наличния подвижен състав. През следващата годин Сподели:", "date": "2019.12.13", "title": "ОТ НЕДЕЛЯ: БДЖ пуска влаковете по нов график"}
{"url": "https://pik.bg/%D0%BB%D0%BE%D1%88%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%B2%D1%82%D0%BE%D1%80%D0%BE%D1%82%D0%BE-%D0%BF%D0%BE%D0%BC%D0%B5%D1%82%D0%B5%D0%BD%D0%BE-%D0%BE%D1%82-%D0%B4%D0%B6%D0%B8%D0%BF-%D0%B4%D0%B5%D1%82%D0%B5-%D0%B2-%D1%81%D0%BE%D1%84%D0%B8%D1%8F-news891315.html", "text": "Лоши новини за оцелялото момиче при инцидента, станал около 19,40 ч. тази вечер на столичния булевард „Никола Вапцаров” срещу бившия увеселителен парк „София ленд”. Две момичета на 13 и 14 години са били блъснати от джип до пешеходна пътека в района на болница „Токуда”. Участъкът е бил обозначен със светофарна уредба. Джипът се е движил в най-лявата лента на булеварда. В него са пътували баща и син. Спешна помощ се отзовава на мястото на произшествието 5 минути по-късно. Едното от блъснатите деца, за съжаление, е починало на път за болницата, според пресцентъра на МВР. Въпреки че не е имало жизнени показатели, детето е откарано в „Токуда”, съобщава Би Ти Ви. От болницата съобщиха, че са се опитали да го реанимират, но без успех. Другото момиче е закарано в „Пирогов”. 13-годишното дете е с животозастрашаваща травма на крака. Временно е спряно движението по бул. „Никола Вапцаров“ в района след кръстовището с ул. „Атанас Дуков“, посока към Телевизионната кула, съобщават от МВР. Автомобилът и шофьорът са на мястото на инцидента. Направената проба с дрегер е отрицателна. На мястото има и патрули на Пътна полиция. Предприети са процесуално-следствени действия. Правят му се изследвания, за да се установи има ли други наранявания. Сподели:", "date": "2019.12.13", "title": "Лоши новини за второто пометено от джип дете в София"}
{"url": "https://pik.bg/%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D1%85%D0%B0-%D0%BE%D0%BF%D0%B8%D1%82-%D0%B7%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0-%D0%BD%D0%B0-%D0%B0%D0%BD%D0%B0%D0%B1%D0%BE%D0%BB%D0%BD%D0%B8-%D1%81%D1%82%D0%B5%D1%80%D0%BE%D0%B8%D0%B4%D0%B8-news891221.html", "text": "Митнически служители на ГКПП ''Капитан Андреево'' предотвратиха опит за контрабанда на анаболни стероиди, съобщиха от Агенция \"Митници\". Препаратите са били открити в лек автомобил с българска регистрация. Той е влязъл у нас от Турция и е бил управляван от български гражданин, който пътувал с още трима пътници - две жени и мъж. Превозното средство е било селектирано за щателна митническа проверка. При нея в личния багаж на една от дамите са били открити 60 ампули \"Rimobolan\" - инжекционен анаболен стероид, 260 таблетки \"Proviron\", \"Anapolon\" и 4 писалки с инжекционен разтвор хормон на растежа \"Genotropin\". Контрабандно пренасяните анаболни стероиди са иззети. Съставен е акт за нарушение на Закона за митниците срещу 53-годишна жена с инициали С.Д., срещу която е образувано административнонаказателно производство, уточняват от митницата. Сподели:", "date": "2019.12.13", "title": "Предотвратиха опит за контрабанда на анаболни стероиди"}
{"url": "https://pik.bg/%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B7%D0%B0-%D0%B4%D0%B5%D1%82%D1%81%D0%BA%D0%B0-%D1%86%D0%B5%D1%80%D0%B5%D0%B1%D1%80%D0%B0%D0%BB%D0%BD%D0%B0-%D0%BF%D0%B0%D1%80%D0%B0%D0%BB%D0%B8%D0%B7%D0%B0-%D0%BF%D0%BE%D0%BB%D1%83%D1%87%D0%B8-%D0%B4%D0%B0%D1%80%D0%B5%D0%BD%D0%B8%D0%B5-%D0%BE%D1%82-%D0%BC%D0%B0%D0%BB%D1%82%D0%B8%D0%B9%D1%81%D0%BA%D0%B8%D1%8F-%D0%BE%D1%80%D0%B4%D0%B5%D0%BD-news891215.html", "text": "Специализираната болница за рехабилитация на деца с церебрална парализа \"Света София\" получи като дарение високотехнологичен апарат от посолството на Малтийския орден в България. Болницата има сто легла и медицински център. Обслужва до 130 деца на ден и разчита на квалифицирани специалисти. Тук се лекуват деца от цялата страна, но финансирането е недостатъчно, казва доц. Иван Чавдаров: \"Рехабилитацията е последната дупка на кавала за НЗОК и нея не я интересува, че ние можем да правим профилактика, да не се стигне до тежко инвалидизиране\". Болницата получи като дарение модерна апаратура. При лечението децата участват в рехабилитационния процес под формата на игра, която ги мотивира да развиват двигателните и менталните си способности. Това е първата апаратура от този вид в България, посочиха великият магистър на Малтийския орден, който направи дарението \"Надявам се благодарение на апаратурата \"Нирвана\" и на лечението много деца да се почувстват по-добре\", каза великият магистър на Малтийския орден. Сподели:", "date": "2019.12.13", "title": "Болницата за детска церебрална парализа получи дарение от Малтийския орден"}
{"url": "https://pik.bg/%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D1%81%D0%B0%D0%BD%D0%B4%D0%B6-news891213.html", "text": "Заседанието по делото за екстрадирането на Джулиан Асандж беше отложено за 19 декември. Това се е наложило поради невъзможността на подсъдимия да се запознае с материалите по делото. Поредното заседание за екстрадиция на Асандж се състоя в петък, като подсъдимият присъства на него чрез видеовръзка от затвора Белмарш. Защитата му поиска съдът да предостави допълнително време за проучване на материалите по делото, тъй като подсъдимият не е успял да го направи поради технически проблеми и неудобното време за посещение в затвора. Съдът прие аргументите и насрочи ново заседание за 19 декември, предава още БГНЕС. Асандж бе отведен в затвора през април, след като беше изведен от посолството на Еквадор в Лондон, където живееше години наред. Оттогава основателят на \"Уикилийкс\" е държан в ареста, докато чака изслушвания относно екстрадицията му в САЩ, на която той се противопостави. Съединените щати са повдигнали обвинение срещу Асандж за шпионаж и разкриване на секретна информация, заради което може да бъде осъден на до 175 години затвор. Сподели:", "date": "2019.12.13", "title": "Отложиха делото за екстрадирането на Асандж"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D1%8E%D0%B1%D0%BE-%D0%BD%D0%B5%D0%B9%D0%BA%D0%BE%D0%B2-%D1%80%D0%BE%D0%B1-%D0%BD%D0%B0-%D0%B6%D0%B5%D0%BD%D0%B0-%D1%81%D0%B8-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news887233.html", "text": "Свръхангажираният актьор и продуцент Любо Нейков се грижи и за битовия комфорт на семейството си като отдадена къщовница, видяха фотографите на „Ретро“. Комикът очевидно няма нищо против да замества от време на време жена си Гинка, която не работи, в домакинските й задължения и намира време да зарежда хладилника с продукти. Преди дни в промеждутъка между два ангажимента костюмираният актьор се отби до известен скъп квартален плод и зеленчук, където напълни няколко торби със зарзават. Явно комикът, който от години води тежка битка с килограмите, отново е решил да мине на здравословен режим, след като не успя да се втали дори с диетата на Марта Вачкова и пак прехвърли 120 килограма. Впечатление прави, че Нейков не е почитател на големите вериги супермаркети и предпочита да купува храна за вкъщи от малките магазинчета, където продавачите го познават отлично, дават му отбрана стока и му правят добри отстъпки, защото е редовен клиент и звезда. След като приключи със списъка с покупки, Любо не продължи пеш до дома си, който се намира в непосредствена близост до магазините, а повика личния си шофьор. Той го взе с лъскавия му джип мерцедес почти от тротоара. От години Нейков плаща на човек да го вози, за да не губи време и нерви в шофиране. С антураж разполага дори невръстната му дъщеря Ана, която всяка сутрин бива откарвана до прага на частното училище, където тя е ученичка в трети клас. Само годишната й такса там струва 10 хиляди лева, но Любо искал най-доброто образование за единственото си отроче. С битови екстри той е подсигурил и съпругата си Гинка, която също кара луксозен автомобил. На нея не й се налага да работи, тъй като мъжът й е сред най-богатите в гилдията. Зад състоянието му обаче стои неуморен труд и макар преспокойно да може да се оттегли от сцената, Любо продължава да играе и театъра, и в телевизията, а отделно от това със съдружника му Евтим Милошев са продуценти на най-гледаните тв сериали. Сподели:", "date": "2019.12.13", "title": "САМО В ПИК И \"РЕТРО\": Любо Нейков роб на жена си (ПАПАРАШКИ СНИМКИ)"}
{"url": "https://pik.bg/%D0%B0%D1%88%D0%BB%D0%B8-%D0%BA%D0%BE%D1%83%D0%BB-%D0%BF%D0%BE%D1%81%D0%BE%D1%87%D0%B8-%D0%B3%D0%BE%D0%BB%D1%8F%D0%BC-%D0%BA%D0%BE%D0%B7-%D0%BD%D0%B0-%D0%BB%D1%8E%D0%BD%D0%B3%D0%B1%D0%B5%D1%80%D0%B3-%D0%B2-%D0%B0%D1%80%D1%81%D0%B5%D0%BD%D0%B0%D0%BB-news891224.html", "text": "Бившият много важен играч на Арсенал - Ашли Коул, удари рамо на Фреди Люнгберг (временен мениджър на гранда и също клубна легенда на \"топчиите\"). \"...Люнгберг вече е начело на тима и се надявам, че може да оглави Арсенал постоянно. Той познава клуба отвътре\", заяви Ашли Коул, пред \"Скай Спортс\". Както е известно, наскоро Фреди Люнгберг беше обявен за временен мениджър на \"артилеристите\", в труден за тима момент. Като вече се намират мнения, че Фреди може да е и дългосрочно решение за мениджърския пост на Арсенал. Сподели:", "date": "2019.12.13", "title": "Ашли Коул посочи голям коз на Люнгберг в Арсенал"}
{"url": "https://pik.bg/%D0%B7%D0%B0%D1%89%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D1%80%D0%B5%D0%B3%D1%80%D1%8A%D1%89%D0%B0%D0%BC%D0%B5-%D0%BF%D0%BE-%D1%87%D0%B5%D1%81%D1%82%D0%BE-news890743.html", "text": "В свят, в който повечето хора се превръщат във все по-апатични, егоистични и затворени, прегръдките ни напомнят, че всички ние сме просто хора, които искат да обичат и да бъдат обичани, нуждаещи се да се свържем на по-дълбоко ниво с малко смислено взаимодействие. Независимо дали се чувствате изгубени, пропаднали в борбите на ежедневието или просто тъжни и празни, понякога една прегръдка е всичко, от което се нуждаете, пише „Сабах“, цитиран от БГНЕС. И според психиатъра и психотерапевта доц. Радван Юнай, всеки ден трябва да се възползваме от лечебната сила на прегръдките и да не се лишаваме от този акт, който е мощен двигател на здравето и имунитета. Изтъквайки, че отскоро медицинските изследвания за щастието и доверието набират скорост, Юнай казва: „В днешно време, когато самотата и индивидуалността са толкова на преден план, необходимостта да се отговори на въпроси като„ защо не сме щастливи? “ и „какво правим грешно?“ става все по-очевидна и необходима. В този момент науката сочи окситоцина като отговор.\" Окситоцинът, наричан още „хормон на любовта“, се произвежда в хипоталамуса и се секретира от хипофизната жлеза в основата на мозъка. Той играе важна роля както за мъжките, така и за женските репродуктивни функции - от сексуалната активност до раждането и кърменето. „Като хормон, свързан най-вече с репродукцията, окситоцинът се отделя в големи количества по време на и след раждането. Той влияе на майчинското поведение. В някои моменти обаче той помага да се изгради доверие и лоялност между съпрузите, насърчава любовта, социализацията и разбирането и повишава симптомите на тревожност“, казва Юнай. Турският лекар предупреждава, че липсата на окситоцин може да предизвика арогантност, несигурност, отчуждение от обществото и редица психологически разстройства, както и да повиши склонността към лъжа. Подчертавайки, че прегръщането и гушкането е най-лесният начин да увеличим секрецията на окситоцин в ежедневието си, той казва: \"Изглежда, че сме забравили да се прегръщаме заради стреса в ежедневието, умората, самотата, икономическите проблеми, както и да отделяме достатъчно време един за друг.\" Сподели:", "date": "2019.12.13", "title": "Защо трябва да се прегръщаме по-често"}
{"url": "https://pik.bg/%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%BD%D0%B0%D0%B4-500-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%B7%D0%B0-10-%D0%BC%D0%B5%D1%81%D0%B5%D1%86%D0%B0---%D0%B1%D0%BB%D0%B8%D0%B7%D0%BE-8000-%D1%81%D0%B0-%D1%80%D0%B0-news891258.html", "text": "Според наблюденията, една от водещите причини за тежки пътнотранспортни произшествия в Европа е именно управлението след употреба на алкохол или наркотични вещества. По данни на отдел \"Пътна полиция\", ГДНП от началото на годината до 11 декември, у нас за установени 11 044 водачи, извършили такова нарушение. От анализа за травматизма да първото десетмесечие, за периода от 01.01.2019 г. до 31.10.2019 г., на територията на страната са настъпили 5607 тежки пътнотранспортни произшествия, при които са загинали 517 и са ранени 7103 участници в движението по пътищата. Поради управление на МПС след употреба на алкохол и/или наркотични вещества или техни аналози са 66 от произшествията, при които са загинали 7 и са ранени 93 участници в движението по пътищата, отбелязват още от пресцентъра на МВР. Продължават проверките за недопускане на управление на моторни превозни средства след употреба на алкохол и наркотични вещества и/или техни аналози. В момента у нас и в страните-членки на Европейската мрежа на службите на Пътна полиция – TISPOL е в ход специализирана операция, чийто акцент е точно този проблем. Проверки у нас ще се извършват и във вечерните часове, съобщават от пресцентъра на МВР. Сподели:", "date": "2019.12.13", "title": "КАСАПНИЦА ПО ПЪТИЩАТА: Над 500 души загинаха при катастрофи за 10 месеца - близо 8000 са ранените!"}
{"url": "https://pik.bg/%D1%81%D0%B8%D0%BC%D0%B5%D0%BE%D0%BD-%D1%81%D0%B0%D0%BA%D1%81%D0%BA%D0%BE%D0%B1%D1%83%D1%80%D0%B3%D0%B3%D0%BE%D1%82%D1%81%D0%BA%D0%B8-%D0%BE%D0%B1%D1%8F%D1%81%D0%BD%D0%B8-%D0%B7%D0%B0%D1%89%D0%BE-%D0%B5%D0%B2%D1%80%D0%BE%D0%BF%D0%B0-%D0%BD%D1%8F%D0%BC%D0%B0-%D0%BF%D0%BB%D0%B0%D0%BD-%D0%B1-%D0%B8%D0%B7%D0%B2%D1%8A%D0%BD-%D0%B5%D1%81-news891204.html", "text": "„Брюксел ни докара много положителни моменти, но понякога имаме чувството, че той ни налага нещо. Ние сме Брюксел, ние сме блестящи европейци, които след толкова дълго отсъствие се завърнаха в голямото европейско семейство“. Това каза бившият премиер Симеон Сакскобургготски. „Европа няма план „Б“ - извън Европейския съюз“, смята Сакскобургготски по повод на евроскептицизма. „Толкова хора се изявяват с катастрофични прогнози, че ще се разпадне всичко – нищо подобно“, категоричен е бившият министър-председател. „Ако не беше ЕС, къде щяхме да бъдем сега, след икономическите кризи? Пак ли щяхме да започнем с войни? Няма план „Б“. Ние сме на правия път, на правата посока“, заяви още той. Сподели:", "date": "2019.12.13", "title": "Симеон Сакскобургготски обясни защо Европа няма план \"Б\" извън ЕС"}
