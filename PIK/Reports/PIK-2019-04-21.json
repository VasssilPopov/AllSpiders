{"url": "https://pik.bg/%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%B2-%D1%81%D1%83%D0%B4%D0%B0%D0%BD-%D0%BF%D1%80%D0%B5%D0%B4%D0%B0%D0%B2%D0%B0%D1%82-%D0%B2%D0%BB%D0%B0%D1%81%D1%82%D1%82%D0%B0-%D0%BD%D0%B0-%D1%86%D0%B8%D0%B2%D0%B8%D0%BB%D0%BD%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news835903.html", "text": "Военният съвет на Судан се ангажира да предаде властта на цивилно правителство на фона на протестите в страната, предава AFP. „Съветът се ангажира да даде властта на хората\", заяви началникът на Военния съвет генерал Абдел Фатах Бурхан в първото по рода си интервю за държавната телевизия, след като армията пое властта и отстрани президента Омар Башир. Бурхан поясни, че Военният съвет ще отговори на исканията, представени от лидерите на протестите, в рамките на една седмица. Сподели:", "date": "2019.04.21", "title": "Военните в Судан предават властта на цивилно правителство"}
{"url": "https://pik.bg/%D0%B2%D0%B0%D1%81-%D0%BE%D1%82%D0%BC%D0%B5%D0%BD%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D0%B1%D1%81-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D1%87%D0%B8%D1%84%D1%82%D0%B5-%D0%B1%D0%B0%D0%BD%D1%8F-news835898.html", "text": "Върховният административен съд окончателно отмени решението на Общинския съвет в Кюстендил от февруари 2015 г. за продажбата на известната Чифте баня в центъра на града, постанови съдебен състав по делото. Така приключва продължилата повече от 4 години сага по продажбата на банята, която не е спирала да работи от пускането ѝ през 1913 г. Мотивът за обявявяне на решението на съветниците отпреди 4 години за нищожно е, че Чифте баня, която е ахритектурен паметик на културата, не  е частна общинска собственост,  а е изключителна държавна собственост, защото попада в рамките на архитектурния резерват \"Античен средновековен град Пауталия-Велбъжд\", постановява ВАС. Тоест съветниците не са имали правомощия да обявяват Чифте баня за продажба. Лицензирана фирма определи първоначална тръжна цена за обекта, заедно с парк от 5,5 декара, от 1 026 000 лева. Според мнозина Чифте баня струва повече. Последваха протести пред общината, а местно сдружение обжалва решението в съда. След доста перипетии ВАС слага точката на дългогодишния спор по темата \"Чифте баня\", за която все пак имаше два търга, но не се яви нито един купувач. Общината трябва да заплати и 500 лева разноски на сдружението, обжалвало решението на съветниците. Сподели:", "date": "2019.04.21", "title": "ВАС отмени решението на ОбС в Кюстендил за продажбата на Чифте баня"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%B8%D0%B7%D0%B2%D0%B0%D0%B4%D0%B8-50-%D0%B1%D0%BE%D0%BD%D0%B0-%D0%B7%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0---%D0%B2%D0%B8%D0%B6%D1%82%D0%B5-%D0%BA%D0%BE%D0%B9-%D0%B5%D1%80%D0%B3%D0%B5%D0%BD-%D1%89%D1%80%D0%B0%D0%BA%D0%B0-news834196.html", "text": "Докато Ники Михайлов се поти на \"Герена\", неговата Николета Лозанова си гледа кефа на Малдивите и то в компанията на друг мъж. Компания на плеймейтката прави верният й коафьор Венелин Кондаков, а с тях е и дъщеря й Никол. За новата петзвездна ваканция на Ни Ло с над 50 хил. лева се е бръкнал бръкнал бившият й съпруг Валери Божинов, съобщи светското предаване на ПИК TV. Нападателят на \"Левски\" е известен със своята щедрост, а този път поводът бил рожденият ден на щерка му. Никол навърши 7 години на 1 април, а баща й решил да й подари почивка на Малдивите, за която, естествено, подсигурил самолетен билет и за майка й. 5-звездният ризорт, в който триото е отседнало, е сред естествена тропическа среда с гъста растителност и сред кристално чистите води, е част от биосферния резерват под егидата на ЮНЕСКО в атола Бaa. До живописното островче се стига след 20-минутен полет от столицата Мале, последван от 25-минутно пътуване с моторна лодка. Комплексът предлага 125 вили и суити, разположени на плажа или над водата. В комплекса има четири ресторанта и два бара. Николета и компания са се настанили в една от най-скъпите вили над водата, която е с два басейна. В момента в сайта \"Букинг\" седмица в подобна виличка струва близо 25 хил. евро. А ако разделим на 7 нощувки, излиза, че Николета спи на Малдивите за по 7 бона на вечер. Щедростта на Божинов наистина няма граници... Сподели:", "date": "2019.04.21", "title": "САМО В ПИК: Валери Божинов извади 50 бона за ваканцията на Николета - вижте кой ерген щрака бомбите й на Малдивите (СНИМКИ)"}
{"url": "https://pik.bg/%D0%B8%D0%B7%D1%80%D0%B0%D0%B5%D0%BB-%D1%82%D1%80%D0%B5%D0%BF%D0%B5%D1%80%D0%B8-%D0%BE%D1%82-%D1%81%D1%82%D1%83%D0%B4-%D1%81%D0%BD%D1%8F%D0%B3-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%87%D0%BD%D0%B8-%D0%B1%D1%83%D1%80%D0%B8-news835883.html", "text": "Студ, валежи и гръмотевични бури изненадаха доста \"несезонно\" редица райони в Израел днес, по време на годината, когато обикновено страната се радва на топла и слънчева пролет, предаде ДПА, цитирана от БТА. В Израел тъкмо започва традиционния еврейски празник Пасха. Ски курортът на връх Хермон в контролираните от Израел Голански възвишения бе затворен, след като през нощта там се натрупаха над 20 см сняг, като валежът продължава. \"Получихме изненадваща порция сняг\", каза шефът на курорта Алон Фридман. \"Не очаквахме, че днес ще ни се наложи да затворим обекта, но сигурността на посетителите е над всичко\", допълни той. Според израелските медии за първи път от 22 години на връх Хермон пада такова количество сняг. Валежи имаше дори в пустинята Негев в южната част на страната. Нивото на Галилейското езеро - ценен източник на сладка питейна вода, се е покачило с 1 см днес. Тези валежи са добра новина за Израел, който от много години е обхванат от суша. Очаква се през новата седмица температурите постепенно да се повишат. Сподели:", "date": "2019.04.21", "title": "Израел трепери от студ, сняг и гръмотевични бури"}
{"url": "https://pik.bg/%D0%BA%D1%80%D0%B0%D0%BB%D0%B8%D1%86%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-%D0%B2%D1%82%D0%BE%D1%80%D0%B0-%D1%81%D1%82%D0%B0%D0%B2%D0%B0-%D0%BD%D0%B0-93-%D0%B3%D0%BE%D0%B4%D0%B8%D0%BD%D0%B8-news835806.html", "text": "Тази година церемонията е изместена и канонадата е предвидена за утре. По стара традиция Кралицата празнува рождения си ден два пъти, освен през април, се избира и дата през юни. Причината - променливото време. Целта на официалното празненство през юни е да може да бъде проведен пищният военен парад при по-благоприятни условия, информира БНТ. Британската кралица Елизабет Втора навършва 93 години. Днес е фактическият й рожден ден, който се отбелязва в тесен семеен кръг и с топовни салюти в Лондон. Сподели:", "date": "2019.04.21", "title": "Кралица Елизабет Втора става на 93 години"}
{"url": "https://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-%D0%BF%D0%B5%D1%82%D1%82%D0%B5-%D0%B1%D0%B5%D0%B1%D0%B5%D1%88%D0%BA%D0%B8-%D0%BA%D0%BE%D0%B7%D0%BC%D0%B5%D1%82%D0%B8%D1%87%D0%BD%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B0-%D0%BA%D0%BE%D0%B8%D1%82%D0%BE-%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-%D0%BA%D0%BE%D0%B6%D0%B0%D1%82%D0%B0-%D0%BD%D0%B8-%D0%B2-%D0%BA%D0%BE%D0%BF%D1%80%D0%B8%D0%BD%D0%B5%D0%BD%D0%B0-news835770.html", "text": "Ако имате бебе у дома, то много вероятно сте се заринали с безброй продукти. От някои бебето ви има нужда, от други - не съвсем. За да не изхвърляте качествена козметика, днес ще си поговорим за бебешките продукти, които и вие можете да използвате, пише розали.ком. Бебешкото олио е любимият на много жени продукт. Има толкова много приложения, че сигурно ще се изненадате. Бебешкото олио е идеално след слънчеви изгаряния. Можете да го използвате и за премахване на грим. Бебешкото олио е идеалният продукт за масаж на гърба у дома. Заради леката си формула, попива бързо, без да запушва порите и не се налага отмиване или почистване. Можете да използвате бебешка пудра, ако си правите сами кола маска у дома. Сложете съвсем малко пудра на мястото, за да \"попие\" невидимите капчици пот. Така кола маската ще е по-безбелезнена. Бебешката пудра може да се използва и като сух шампоан. Просто поръсете малко по гребена и разрешете. Така ще оберете част от излишния себум и мръсотията и ще отложите измиването на косата с ден. Идеално решение за заети дами. Кремът за подсичане е продукт, който прави чудеса. Наистина добрите кремове премахват зачервявания от бебешкото дупе за няколко часа. Този продукт обаче не е запазен само за най-малките. Използвайте крема за подсичане при зачервяване в бикини зоната, причинено от бельо или изпотяване. Кремът за подсичане е много добър и при поява на т.нар. студова алергия. Кремът за подсичане идеално може да замени крема за ръце, а мнозина споделят, че го използват и върху пъпки, като слагат мъничко за през нощта. Бебешките шампоани обикновено са 2 в 1 - могат да се използват за коса и тяло. Приложението им при възрастните не е много по-различно. Плюсовете на бебешките шампоани са, че съдържат по-малко вредни съставки и са подходящи при чувствителни кожа и скалп. Бебешкият лосион за тяло е много добър продукт за хидратиране на кожата след къпане или след бръснене. Тук отново ще подчертаем колко подходящи са бебешките продукти, ако имате чувствителна кожа. Единственият недостатък на бебешкия лосион е, че не е добре да го използвате, ако имате твърде суха кожа, защото не хидратира достатъчно. Хората с много суха кожа на лицето и тялото трябва да използват специализирана козметика за своето състояние. Сподели:", "date": "2019.04.21", "title": "Вижте кои са петте бебешки козметични продукта, които превръщат кожата ни в копринена"}
{"url": "https://pik.bg/%D1%81%D1%8A%D0%BA%D1%80%D1%83%D1%88%D0%B8%D1%82%D0%B5%D0%BB%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B7%D0%B5%D0%BB%D0%B5%D0%BD%D1%81%D0%BA%D0%B8-%D0%B5-%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news835937.html", "text": "Новакът в политиката Владимир Зеленски печели изборите за президент на Украйна. Той събира 72,5 % от гласовете, а действащият държавен глава Петро Порошенко - 27,5 %. Това показват - екзит пол на телевизиите \"112 Украина \" и \"Нюсван\". Украинските избиратели са били по-активни на втория тур, съобщава се и за нарушения. Порошенко призна поражението си, но посочи, че той няма да напусне политиката. Той призова своите поддръжници да не се отчайват и да продължат борбата. От своя страна, победителят в гласуването Владимир благодари за подкрепата. Той се обърна и към своите противници, на които обеща, че ги е чул. Сподели:", "date": "2019.04.21", "title": "СЪКРУШИТЕЛНА ПОБЕДА: Зеленски е новият президент на Украйна"}
{"url": "https://pik.bg/15-%D0%B3%D1%80%D1%83%D0%B7%D0%B8%D0%BD%D1%86%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%B1%D0%B8%D1%85%D0%B0-%D1%81%D0%B5-%D1%81-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%80%D0%BE%D0%B5%D0%B6-%D0%BD%D0%B0-%D0%B2%D0%B5%D1%86-news835891.html", "text": "Най-малко 15 души пострадаха при сблъсък на грузинци с местните правоохранителни органи, съобщи министърът на вътрешните работи Георгий Гахария, цитиран от РИА Новости. Стълкновението започна в Панкиското дефиле заради изграждането на водноелектрическа централа \"Хадори ГЭС 3\". Местните жители се събраха, за да предотвратят началото на строителството. Според Гахария чеченците, които се противопоставят на създаването на водноелектрическа централа, са хвърляли камъни по специалните части. Полицаите са използвали сълзотворен газ и гумени куршуми. От вътрешното министерство на Грузия отричат тези факти. Уточнява се, че заместник министър Кахабер Сабанадзе се е срещнал с протестиращите. Той предложил преговори и временно прекъсване на строителството на водноелектрическа централа. Местните жители са се съгласили на тези условия и са излъчили свои представители. Сподели:", "date": "2019.04.21", "title": "15 грузинци са ранени, сбиха се с полицията заради строеж на ВЕЦ"}
{"url": "https://pik.bg/%D0%BE%D1%81%D0%BF%D0%BE%D1%80%D0%B2%D0%B0%D0%BD%D0%B8-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%BD%D0%B0-%D0%BF%D1%8A%D1%80%D0%B2%D0%B8%D1%8F-%D1%82%D1%83%D1%80-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news835944.html", "text": "Според резултатите от обработените досега 23,43% от бюлетините на първия тур от изборите за президент на Македония, кандидатът на СДСМ (Социалдемократическия съюз на Македония) Стево Пендаровски води с 41,73% пред опонента си Гордана Силяновска Давкова, която е подкрепяна от ВМРО-ДПМНЕ, с 39,7% от гласовете, предава скопският телевизионен „Канал 5“, цитиран от \"Фокус\". Кандидатът на албанската опозиция Блерим Река досега получава 14,67%. Силяновска води най-убедително в община Лозово, където е получила 71,04% от гласовете, а най-силният район на Стево Пендаровски е Пласница, където е бил избран от 71,08% от гласувалите. В скопските общини води Силяновска, освен в Карпош и в Център, където води Пендаровски. Сподели:", "date": "2019.04.21", "title": "Оспорвани резултати на първия тур на президентските избори в Македония"}
{"url": "https://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D0%B1%D0%BE%D0%B1%D0%B8-%D0%B0%D0%BB%D0%BE%D1%82%D0%BE-%D0%BB%D0%B0%D0%BF%D0%BD%D0%B0%D0%BB%D0%B0-500-%D1%85%D0%B8%D0%BB%D0%BA%D0%B8-%D1%81%D0%B0%D0%BC%D0%BE-%D0%BE%D1%82-%D1%81%D0%BE%D1%84%D0%B8%D1%8F%D0%BD%D0%BA%D0%B0%D1%82%D0%B0-%D0%B6%D0%B0%D1%81%D0%BC%D0%B8%D0%BD-news835931.html", "text": "Всички задържани след спецакцията срещу ало мафията в Горна Оряховица и София остават в ареста. Те получиха обвинение за участие в организирана престъпна група. Още шестима от групата бяха задържани в Румъния и предстои също да бъдат екстрадирани у нас, съобщава Би Ти Ви. Наказанието по закон е от три до 10 години затвор. Според съда има достатъчно доказателства за това, че са извършили престъпленията, за които са обвинени. При разследването са използвани СРС-та – телефоните на задържаните са подслушвани, а на някои от тях и следени. По делото има трима тайни свидетели, които разказват за дейността на групата, чийто лидер е Борислав Димитров, известен като Бобито. Николай Николов е сочен за логистик на групата. Като доверен куриер е заподозрян Георги Василев от Горна Оряховица. Като помагачи са обвинени семейство Първанови – майка, баща и дъщеря от Сливница. В записите са описани разговори за предаване на пратки и пликове с пари. 314 000 лева, 24 000 долара и близо 30 000 евро, както и множество златни накити – толкова групата е прибрала от една от жертвите – столичанката Жасмин. Според съда сава дума за сума от над половин милион лева, взети само от нея. Няколкостотин хиляди са взети от друга възрастна жена от София – Виолета. Нейните показания днес бяха добавени към делото срещу групата. Организаторът Бобито е арестуван в Румъния с още четирима души и се очаква да бъдат екстрадирани у нас. От съда са категорични, че групата е опасна за обществото. Според прокуратурата има опасност, ако получат по-лека мярка, да попречат на разследването и да извършат други престъпления. Сподели:", "date": "2019.04.21", "title": "НОВИ РАЗКРИТИЯ: Бандата на Боби алото лапнала 500 хилки само от софиянката Жасмин"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B0%D0%B4%D1%8F%D1%82-%D0%B4%D1%8A%D1%80%D0%B2%D0%B5%D1%82%D0%B0-news835895.html", "text": "Протестиращи от пловдивския квартал \"Кършияка\" започнаха мащабно залесяване в частния парк зад хотел \"Санкт Петербург\". Вместо с размирици срещу застрояването на парка, хората решиха да оставят по едно дърво там, като се надяват то да не бъде изкоренявано в бъдеще. В акцията за Цветница се включи и 98-годишният дядо Борис Гърнев, ветеран от Втората световна война, който живее на метри от парка, съобщава \"Фокус\". Протестиращите бяха доволни и заради документацията, която пристигна по тяхно искане от Държавния военно-исторически архив във Велико Търново. Тя доказва, че подземното съоръжение, за което се твърдеше, че е ничия собственост, е било именно на 9-и пехотен Пловдивски полк. Това съобщи председателят на Инициативния комитет на протестиращите Асен Костов. От Държавния военно-исторически архив са изпратили копия на всички документи, сред които има и скица, от която се вижда, че подземното съоръжение е било бомбоубежище, а над него е имало столова за войниците. Сподели:", "date": "2019.04.21", "title": "Протестиращи в Пловдив садят дървета"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%BD%D0%B0-%D0%BE%D1%87%D0%B5%D0%B2%D0%B8%D0%B4%D0%B5%D1%86-%D0%BE%D1%82-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-news835938.html", "text": "За атмосферата в Шри Ланка след днешните терористични атаки, които взеха над 200 жертви, разказаха българин, който се намира в Коломбо, и гражданин на Шри Ланка. Мартин Васев пристигнал в Шри Ланка в четвъртък вечерта, цитира го БНТ. По време на експлозиите бил в курортно селище извън столицата Коломбо. Бил на летището, което работи под засилена охрана, а всички се проверяват още преди влизане в сградата. \"Ситуацията в държавата, както предполагате, е доста критична, обявен е вечерен час, който влезе в 6 часа и сега аз чакам на опашка на летището в столицата Коломбо да се изтеглим, но мерките за сигурност са много сериозни. Улиците са абсолютно, чисто празни. Не може да се срещне никой навън и не виждам аз паника поне.\" Пиятиса Перера живее в Коломбо, женен е за българка. По време на взривовете бил в дома си: \"Хората са се паникьосали, не знаят още какво става. Три бомби гръмнаха още към 8,30 - 9,00 часа сутринта. Никой не знае за какво става въпрос, ще видим утре, вдругиден цялата информация\", заяви мъжът. От българското външно министерство препоръчват нашите сънародници в Шри Ланка да избягват религиозните храмове и местата, където се провеждат религиозни прояви и да са предпазливи при големи събирания на хора и демонстрации. При необходимост, българите могат да се свържат с посолството на страната ни в Делхи на телефони: + 91 11 26115549; +91 11 26115550. Сподели:", "date": "2019.04.21", "title": "Българин с първи думи на очевидец от кървавия Великден в Шри Ланка"}
{"url": "https://pik.bg/%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%BE%D1%85%D0%B0-%D1%88%D0%B5%D1%81%D1%82%D0%B8-%D0%BF%D0%BE-%D1%80%D0%B5%D0%B4-%D0%B0%D0%BD%D1%82%D0%B8%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-news835843.html", "text": "В черногорската столица Подгорица се проведе пореден антиправителствен протест под мотото „Противопостави се!“, в рамките на който бяха поискани оставките на държавното ръководство и директорите на Радиото и телевизията на Черна гора (РТЦГ), предава скопската електронна медия A1 On, цитирана от „Фокус”. Демонстрацията започна пред сградата на парламента, след което последва протестен марш до РТЦГ. Медията припомня, че вече девет съботи в черногорската столица се провеждат протести срещу правителството. Сподели:", "date": "2019.04.21", "title": "В Черна гора се проведоха шести по ред антиправителствени протести"}
{"url": "https://pik.bg/%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%BA%D0%B5%D0%BC%D0%B0%D0%BB-%D0%BA%D1%8A%D0%BB%D1%8A%D1%87%D0%B4%D0%B0%D1%80%D0%BE%D0%B3%D0%BB%D1%83-%D0%BD%D0%B0-%D0%BF%D0%BE%D0%B3%D1%80%D0%B5%D0%B1%D0%B5%D0%BD%D0%B8%D0%B5-%D0%BD%D0%B0-%D1%82%D1%83%D1%80%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-news835887.html", "text": "Председателят на основната опозиционна партия в Турция – Кемал Кълъчдароглу от Републиканската народна партия (РНП), е бил нападнат в предградията на Анкара от група лица, предава TACC, като се позовава на репортаж на местния телевизионен канал NTV. Съгласно разпространената информация, лидерът на опозиционната партия е пристигнал столичния район Чубук, за да присъства на погребалната церемония за турски военни. По време на траурното събитие група хора са се опитали да атакуват Кълъчдароглу, но охраната се е справила с агресивната тълпа и е успала да отведе Кълъчдароглу в една от близките къщи. Турският министър на отбраната Хулуси Акар също е влязъл в къщата, където е подслонен опозиционният политик. Прокуратурата на Анкара е започнала разследване на инцидента. Друга информация за инцидента не се привежда. Сподели:", "date": "2019.04.21", "title": "Нападнаха Кемал Кълъчдароглу на погребение на турски войници"}
{"url": "https://pik.bg/%D0%B7%D0%B5%D0%BB%D0%B5%D0%BD%D1%81%D0%BA%D0%B8-%D0%BE%D0%B1%D1%8F%D0%B2%D0%B8-%D0%BF%D1%8A%D1%80%D0%B2%D0%B8%D1%82%D0%B5-%D1%81%D0%B8-%D1%85%D0%BE%D0%B4%D0%BE%D0%B2%D0%B5-%D0%BA%D0%B0%D1%82%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news835945.html", "text": "Сигурният победител на втория тур на изборите за президент на Украйна Владимир Зеленски отговори на въпрос какви ще са първите му действия на новата длъжност, предава агенция УНИАН, цитирана от \"Фокус\". „Ще правим всичко за Украйна – ние я обединихме. Събрахме голям екип, който ще работи за украинския народ. Аз ще стана гарант на Конституцията. Ние ще защитаваме нашата страна, ще направим всичко, за да прекратим боевете в Донбас. Ще правим законопроекти, ще се борим с корупцията“, заяви Зеленски, чиито думи предава телевизионният канал ТСН. Освен това той анонсира обиколка на Украйна. „Искам да видя всеки град, всяка област на Украйна, да си поговоря с хората за техните проблеми. И ние ще ги решаваме с моя честен, демократичен и млад екип“, заяви кандидатът. Сподели:", "date": "2019.04.21", "title": "Зеленски обяви първите си ходове като президент"}
{"url": "https://pik.bg/%D0%BF%D1%80%D0%BE%D1%84-%D1%81%D1%82%D0%B5%D1%84%D0%B0%D0%BD-%D0%B4%D0%B0%D0%BD%D0%B0%D0%B8%D0%BB%D0%BE%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D1%81%D0%BB%D0%B5%D0%B4-%D0%BA%D0%BE%D0%BD%D1%87%D0%B8%D0%BD%D0%B0%D1%82%D0%B0-%D0%BD%D0%B0-%D0%B2%D0%B8%D0%BE%D0%BB%D0%B5%D1%82%D0%B0-%D0%B3%D0%B8%D0%BD%D0%B4%D0%B5%D0%B2%D0%B0-%D0%B3%D0%BE%D1%80%D0%BA%D0%B0%D1%82%D0%B0-%D0%B2%D0%B0%D0%BB%D0%BA%D0%B0-%D0%BD%D1%8F%D0%BA%D0%BE%D0%B8-%D0%BE%D1%82-%D0%BD%D0%B0%D0%B9-news835881.html", "text": "\"От вас разбирам. Горката Валка, Боже! Бог да я прости\", каза проф. Стефан Данаилов пред ПИК след тъжната вест за кончината на Виолета Гиндева. \"Скоро си говорихме с нея. Валя ми беше една от най-близките партньорки в младите години. Едни от добрите неща, които съм правил, са с нея. Тя беше много нежно момиче и кротка жена, макар че животът и беше много нещастлив според мен. Много талантливо момиче, много кризи преживя, обиди преживя. И все пак се държеше и с голяма радост се върна в театъра да играе в последните години, което беше радостно. Горката, Боже...\", каза покрусен Мастера. Публиката винаги ще помни една от класиките с тяхно участие - филмът \"Черните ангели\". Сподели:", "date": "2019.04.21", "title": "Проф. Стефан Данаилов пред ПИК след кончината на Виолета Гиндева: Горката Валка! Някои от най-добрите неща, които съм правил на младини, са с нея"}
{"url": "https://pik.bg/%D0%B6%D0%BE%D0%B7%D0%B5%D1%84-%D0%B4%D0%BE%D0%BB-%D0%B4%D0%BE%D0%B9%D0%B4%D0%B5-%D1%82%D0%B0%D0%B9%D0%BD%D0%BE-%D0%B2-%D0%BF%D0%BE%D0%BC%D0%BE%D1%80%D0%B8%D0%B9%D1%81%D0%BA%D0%BE-%D1%81%D0%B5%D0%BB%D0%BE-%D1%81%D0%BD%D0%B8%D0%BC%D0%BA%D0%B8-news835918.html", "text": "Председателят на Европейската народна партия Жозеф Дол, водачът на листата на ГЕРБ за евроизборите Мария Габриел и бургаската номинация в листата Ивелина Василева изненадващо се появиха в поморийското село Козичино. Това става ясно от фейсбук профила на бившата екоминистърка Ивелина Василева. На връх Цветница гостите се сляха с тълпата от хора, които ходят в селото заради запазения обичай. Козичино е единственото място в страната, където всички играят „Лазарки” само на Връбница. „Автентичните носии, танци и обичаи са на почит в този край на България. Традициите се предават от майка на дъщеря поколения наред”, пише в социалната мрежа Василева. Гид на гостите беше кметът на община Поморие Иван Алексиев. Те са взели върбови клонки от черквата в селото, която има над 100-годишна история. Да видят лазаруващите девойки дойдоха и кметът на Бургас Димитър Николов, народните представители Димитър Бойчев, Ася Пеева и Галя Василева, както и общински съветници от Поморие и Бургас. Сподели:", "date": "2019.04.21", "title": "Жозеф Дол дойде тайно в поморийско село (СНИМКИ)"}
{"url": "https://pik.bg/%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BE%D1%89%D0%B5-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B1%D0%B8%D0%BB%D0%B8-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%B1%D0%B0%D0%BD%D1%8F-news835922.html", "text": "За още двама българи, които са били в Шри Ланка по време на кървавата баня, съобщиха от външното ни министерство. По информация на посолството ни в Индия към този момент няма данни за пострадали български граждани при терористичните атаки в църкви и хотели в Шри Ланка. Съобщава се за над 200 загинали вследствие на експлозиите, уточняват от Министерството на външните работи. Българското посолство в Делхи е в постоянен контакт по линия на местното консулско сътрудничество с посолствата на страните от ЕС в индийската столица, където се подава актуална информация от Коломбо, включително и от болниците, в които са настанени пострадалите. Мисията ни в Делхи е установила контакт с шестима български граждани, намиращи се в един от пострадалите хотели в град Коломбо, които са в безопасност и за които ПИК съобщи по-рано. Дипломатичното ни представителство е на разположение за оказване на съдействие на сънародниците ни. До този момент още двама български граждани, намиращи се на около 100 км от Коломбо, са се обърнали към посолството ни в Делхи. Единият от тях е информирал, че е в безопасност, но трябвало да излети тази нощ от Шри Ланка и потърсил съвет дали да предприема пътуване до столицата. Другият е на почивка и също е в безопасност, но разбрал от близките си в България, че всички чужденци се евакуират от Шри Ланка. И двамата са били посъветвани да не предприемат пътуване към Коломбо, да изчакат обстановката в столицата да се успокои, да следят актуалната информация и да поддържат връзка с близките си и с посолството. Правителството на Шри Ланка в въвело полицейски час от 18,00 до 6,00 часа местно време, а също така е взело решение за блокиране на WhatsApp и други социални мрежи. Съобщава се, че междувременно са били регистрирани фалшиви съобщения за нови два атентата. Към момента летището в Коломбо функционира в нормален режим със засилена охрана, но придвижването към него е затруднено поради вечерния час. Сподели:", "date": "2019.04.21", "title": "НОВИ ПОДРОБНОСТИ: Още двама българи били в Шри Ланка по време на кървавата баня"}
{"url": "https://pik.bg/%D1%81%D0%BA%D0%B0%D1%83%D1%82%D0%B8-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0-%D0%B3%D0%BB%D0%B5%D0%B4%D0%B0%D0%BB%D0%B8-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B2%D1%8A%D0%B2-%D0%B2%D0%B5%D1%87%D0%BD%D0%BE%D1%82%D0%BE-%D0%B4%D0%B5%D1%80%D0%B1%D0%B8-news835867.html", "text": "Два турски клуба пратиха скаути на мача между ЦСКА-София и Левски, за да гледат отблизо нападателя на „сините\" Станислав Костов, пише “Меридиан мач”. Според запознати единият от отборите е елитният Гьозтепе. Припомняме, че през зимата към него имаше сериозна оферта от турски клуб, но тогава Костов отказа да играе при комшиите. На трибуните е имало и представители на италиански клубове, но не е ясно, каква е била целта на визитата им на стадион „Васил Левски\". Сподели:", "date": "2019.04.21", "title": "Скаути от чужбина гледали звезда на Левски във Вечното дерби"}
{"url": "https://pik.bg/%D0%BE%D0%BF%D0%B0%D1%88%D0%BA%D0%B0-%D0%BD%D0%B0-%D0%BC%D0%B0%D0%BA%D0%B0%D0%B7%D0%B0-%D0%BE%D1%89%D0%B5-%D0%BF%D1%80%D0%B5%D0%B4%D0%B8-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D1%81%D0%BD%D0%B8%D0%BC%D0%BA%D0%B8-news835929.html", "text": "Колона от автомобили вие опашка на гръцката граница още преди наближаващите великденски празници. За това информираха участници в задръстването. Колоната от коли се е образувала край прохода Маказа на влизане в страната ни. И тази година по Великден се очаква засилен трафик и задръствания на граничните контролно-пропускателни пунктове. Сподели:", "date": "2019.04.21", "title": "Опашка на \"Маказа\" още преди Великден (СНИМКИ)"}
{"url": "https://pik.bg/%D0%BD%D0%B0%D0%B9-%D0%B2%D0%B0%D0%B6%D0%BD%D0%B8%D1%8F%D1%82-%D1%84%D0%B0%D0%BA%D1%82%D0%BE%D1%80-%D0%B2-%D0%B5%D0%B4%D0%BD%D0%B0-%D0%B2%D1%80%D1%8A%D0%B7%D0%BA%D0%B0-news835771.html", "text": "\"Ако трябва да изберете едно единствено най-важно нещо в една връзка, какво ще е то?“. Психотерапевтът Джон Ким задава този въпрос в затворената „Фейсбук” група, която администрира. Ето какви са резултатите, които споделя в статия за Psychology Today, цитирани от „Обекти”. „Сред общо 165-те отговора най-популярният не беше това, което предполагах – коментира Джон Ким. - След години консултиране на хиляди връзки, мислех, че ще имам представа за това, което според хората е най-важно за една връзка. Бих заложил на неща като доверие, химия или близост. Но най-популярният отговор беше: УВАЖЕНИЕ. И това ме накара да се замисля. Ако те са избрали уважение, това означава, че вероятно е липсвало в опита от предишните им връзки. И е създало отпечатък, иначе отговорът нямаше да бъде този. Друг интересен факт е, че всеки един човек, който беше посочил уважение, беше жена. Отговорът на този въпрос е истинска проверка за температурата на взаимоотношенията днес. Липсва ни уважение. Това е нещо, оставено настрана, нещо на което не обръщаме внимание. Но без него не може да бъде изградено доверие. И без доверие няма нищо. Само кожа”. Уважението е здравата почва, от която връзките се нуждаят, за да растат. Нека видим какво е уважението. Речникът го дефинира като „зачитане, чувство на почит, ценене на личността; признаване на достойнствата“. Според Джон Ким, уважение означава, че никой няма власт над някой друг. Означава, че не е нужно да сме съгласни с някого, за да го обичаме. „Уважение означава да осигуриш на другия пространство да има свое мнение и свой път – казва Джон Ким. -  Респект означава да оставиш на мира. Да приемаш, да не съдиш. Да не реагираш. Да не контролираш. Да оставиш другия да бъде себе си, да расте и да се развива. Означава да не налагаш своите критерии и определения върху някой друг. Означава да работиш върху собствените си простотии. Да отговаряш за собствения си живот”. Запитайте се дали във връзката ви има уважение. Ако го няма, градите основи върху пясък. Възможно е уважението да ви е липсвало във всички връзки. Може би едва сега го осъзнавате. Може би сега осъзнавате, че това е модел, който се повтаря. Тогава е нужно да се запитате защо. Не бързайте да обвинявате него или нея. Насочете въпроса към себе си. Как се е случило това? Вероятно се е случило бавно. Вероятно в самото начало е имало уважение, в което сте могли да инвестирате. След което то постепенно се е стопило, но са дошли чувствата и сте започнали да правите компромиси, защото нали това трябва да се прави в една връзка? Компромиси, но не и със себе си. Ако партньорът ви не ви уважава, вие правите компромис със самата си личност. Жертвате ценността си като личност заради любовта. Всъщност, една нездрава любов. Правейки това, вие допринасяте по-малко за връзката и повече – за нейния провал. Ако позволите във връзката ви да няма уважение, вие спирате израстването и на човека до вас. Работете върху това докато уважението не се превърне в нещо неотменно. Това е безусловно право на всеки човек, във всяка една връзка. Сподели:", "date": "2019.04.21", "title": "Най-важният фактор в една връзка"}
{"url": "https://pik.bg/%D0%B1%D1%81%D0%BF-%D0%B8%D0%B7%D0%BF%D1%80%D0%B0%D1%89%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%BF%D0%BE%D0%B3%D1%80%D0%B5%D0%B1%D0%B0%D0%BB%D0%B5%D0%BD-%D0%B0%D0%B3%D0%B5%D0%BD%D1%82-news835926.html", "text": "БСП изпраща в Брюксел погребален агент. Вторият в червената листа – Петър Витанов върти погребална агенция с международен лиценз, една от трите такива в Европа, разкри в профила си във Фейсбук бившият депутат от ГЕРБ Антон Тодоров. Специфичният бизнес със смъртта осигурява значителни приходи, твърдят от партийната централа. Най-общо работата се състои в това да организира транспорта и погребението на чужденци в родината им или на българи, издъхнали зад граница. Ценоразписът е повече от разтеглив – ако става дума за кончината на румънец, печалбата е 400 евро. Ако обаче при някакви обстоятелства японец почине, докато е в България, сумата набъбва до 10 000 евро. Фирмата, която стои зад погребалния бизнес, е „Екстрийм кейър” ЕООД и в момента се управлява от баща на социалиста – Бойко Василев Витанов. Дружеството е регистрирано в столичния кв. „Гевгелийски”. Сподели:", "date": "2019.04.21", "title": "БСП изпраща в Брюксел погребален агент"}
{"url": "https://pik.bg/%D0%B3%D0%BE%D0%BB%D1%8F%D0%BC-%D1%81%D1%80%D0%B0%D0%BC-%D0%B7%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-news835906.html", "text": "Манчестър Юнайтед понесе голям удар по амбициите си за класиране в топ 4, след като претърпя тежка загуба с 0:4 от Евертън на \"Гудисън Парк\". Ричарлисон (13'), Гилфи Сигурдсон (28'), Люка Дин (56') и Тио Уолкот (64') се разписаха във вратата на Давид Де Хеа, който не бе никак убедителен днес. Гостите пък бяха толкова беззъби, че съумяха да нанесат първия си точен удар едва в 86-ата минута. За Юнайтед това бе шесто поражение в последните осем мача на отбора във всички турнири, пише спортал.бг. Оле Гунар Солскяер бе направил три промени в сравнение с мача с Барселона през седмицата. Диого Далот, Неманя Матич и Ромелу Лукаку бяха титуляри за гостите за сметка на Ашли Йънг, Скот Мактоминей и Джеси Лингард, които останаха на скамейката за началото. Домакините започнаха по-активно, като се опитваха да притиснат своя съперник след центрирания от статични положения. В 10-ата минута Евертън стигна и до първата чиста възможност. Калвърт-Люин свали с глава поредното центриране в наказателното поле на гостите. Ричарлисон след това се пребори за топката и стреля отблизо, но Де Хеа се намеси блестящо и изби. Две минути по-късно обаче бразилецът не остави шанс на стража на Манчестър Юнайтед. Люка Дин центрира отляво, Калвърт-Люин отново отклони, а Ричарлисон стреля акробатично, въпреки че беше с гръб към вратата. Гостите постепенно се поокопитиха и започнаха да атакуват по-често. В 20-ата минута Рашфорд опита интересен удар с десния крак, но топката премина над вратата. Точно тогава обаче една контраатака на \"карамелите\" матира селекцията на Солскяер. Сигурдсон получи от Гай, задържа добре, финтира Матич и с удар от 30-ина метра пласира топката до дясната греда на вратата на Де Хеа - 2:0. Солскяер направи двойна смяна на почивката. Ашли Йънг влезе на мястото на Фил Джоунс, който получи контузия в края на първото полувреме. Скот Мактоминей пък замени Фред. Пет минути след подновяването на играта Ричарлисон трябваше да напусне терена принудително, след като получи контузия. Бразилецът бе заменен от Тио Уолкот. В 56-ата минута Люка Дин направи 3:0. Де Хеа боксира след корнер, изпълнен от Сигурдсон, французинът стреля извън границата на наказателното поле, а стражът на Юнайтед не реагира. Минута след това Де Хеа за малко не получи гол директно от ъглов удар. Сигурдсон завъртя топката до близката греда, но испанецът успя да спаси с крак на самата голлиния. В 64-тата минута \"червените дяволи\" получиха и четвърти гол. Сигурдсон изведе добре Уолкот отляво, а английският национал се откъсна на скорост и преодоля Де Хеа без проблем. 20-ина минути по-късно Дин също получи контузия и бе заменен от Ягиелка. В 86-ата минута гостите успяха да нанесат първия си точен удар в мача. Отправи го Антони Марсиал, но Пикфорд спаси. Двата отбора заемат съответно шесто и седмо място. \"Червените дяволи\" в момента са на две точки от четвъртата позиция, но след няколко часа разликата може да стане по-голяма, тъй като Арсенал играе с Кристъл Палас на \"Емиратс\". В сряда пък Юнайтед приема шампиона Манчестър Сити на \"Олд Трафорд\", а в края на следващата седмица домакинства на друг претендент за топ 4 - Челси. Сподели:", "date": "2019.04.21", "title": "Голям срам за Манчестър Юнайтед"}
{"url": "https://pik.bg/%D1%80%D0%BE%D0%BD%D0%B0%D0%BB%D0%B4%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BA%D0%BE%D0%B2%D0%B5-%D1%80%D0%B5%D0%BA%D0%BE%D1%80%D0%B4%D0%B8-news835870.html", "text": "Вчерашната победа на Ювентус с 2:1 над Фиорентина официално гарантира титлата на тима в Серия “А” за този сезон. Суперзвездата на тима Кристиано Роналдо по този начин стана първият футболист в историята с титли от английския, испанския и италианския елит. Това е втори трофей за португалеца с екипа на “Старата госпожа”, след като през януари вдигна Суперкупата на Италия благодарение на гола си за 1:0 срещу Милан. Освен Скудетото той има 3 титли от Висшата лига за 6 сезона в Манчестър Юнайтед, както и 2 титли за Ла Лига в 9 сезона за Реал Мадрид. Ювентус спечели рекордна 35 титла според официалната статистика, а наставникът Масимилиано Алегри стана първият италианец с пет поредни титли в Калчото. Сподели:", "date": "2019.04.21", "title": "Роналдо продължава да кове рекорди"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B8%D1%80-%D0%BF%D0%BE%D0%BC%D0%BB%D1%8F-%D1%81%D1%8A%D1%81%D1%82%D0%B5%D0%B7%D0%B0%D1%82%D0%B5%D0%BB%D0%BD%D0%B8-%D0%BA%D0%BE%D0%BB%D0%B8-news835935.html", "text": "Тежка катастрофа е станала преди минути на международния път Е-79 между Монтана и Враца, съобщава BulNews. На прав участък гръцки шофьор на благоевградски ТИР тръгнал да заобикаля неравност на пътя и размазал платформа - бус с два състезателни автомобила. Петимата души от Монтана в микробуса се връщали от участие в дрифта на картинг-пистата във Враца и е цяло чудо, че са останали живи. Състезателните коли обаче са съсипани, като едната е направо за скрап. След сблъсъка тежкия камион продължил в насрещното и спрял на около 200 метра в канавката. Два полицейски патрула са пристигнали на мястото на катастрофата. Заради изтеклото голямо количество масло е дошла и пожарна, която трябва да изчисти пътното платно. Трафикът в района на караванките край Бели Извор е затруднен и затова шофьорите трябва да се въоръжат с търпение, тъй като пострадалите возила все още са на пътя. Сподели:", "date": "2019.04.21", "title": "ОТ ПОСЛЕДНИТЕ МИНУТИ: ТИР помля състезателни коли"}
{"url": "https://pik.bg/%D0%B4%D0%B5%D0%BB%D0%BE%D1%82%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D0%B8%D0%B7%D0%BB%D0%B8%D0%B7%D0%B0-%D0%BB%D0%B8-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D1%81%D0%B5%D0%B2%D0%B5%D1%80%D0%B8%D0%BD-%D1%83%D0%B1%D0%B8%D0%BB-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0%D1%82%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-news835875.html", "text": "В Окръжния съд в Русе утре сутринта започва делото за зловещото убийство на Виктория Маринова, която бе открита мъртва на 6 октомври м.г. На подсъдимата скамейка ще застане единственият обвинен в престъплението – 21-годишният Северин Красимиров. Той ще отговаря за извършено блудство, изнасилване и убийство на младата жена. Ще бъде доведен от затвора в Белене, където прекара последните два-три месеца. Първото заседание ще започне в 10,00 часа и ще е разпоредително, уточнява \"Монитор\". Северин ще застане пред разширен петчленен състав с председател съдия Юлиян Стаменов – дългогодишен опитен юрист, известен и със строгите си изисквания към реда в съдебната зала. Обвиняемият има служебен защитник – младият адвокат Иван Дойнов, завършил с отличие Юридическия факултет на Русенския университет през 2015 г. В списъка на дежурните адвокати за първата десетдневка на октомври м.г., когато стана убийството, той бе пети и предпоследен по ред. Четиримата адвокати преди него отказаха да поемат защитата на Северин. Прокуратурата ще бъде представлявана от окръжния прокурор на Русе Георги Георгиев и прокурор Кремена Колицова, които работиха по разследването в продължение на шест месеца. Вече стана ясно, че адвокатът на Северин е внесъл искане в съда за гледане на делото по процедурата на съкратеното съдебно следствие по чл. 371, т. 2 от НПК – тоест обвиняемият признава фактите, изложени в обстоятелствената част на обвинителния акт, и се съгласява да не се събират доказателства за тях, като по този начин се възползва от правото да намали наказанието си с една трета. В първото заседание съдът ще изслуша страните по делото. То може да се гледа по реда на съкратеното съдебно следствие, ако са изпълнени изискванията, а това ще прецени съдията. На разпоредителното заседание ще стане ясно и дали исковите претенции, каквито е сигурно, че ще имат близките на Виктория, ще се гледат в рамките на това наказателно производство. Ако съдебният състав приеме делото да се гледа по съкратената процедура и определи като най-подходящо наказание доживотен затвор без право на замяна, няма да може да го наложи, а ще го замени с лишаване от свобода – най-малко 20 години и най-много 30 години. Така Северин ще излезе от затвора в една хубава и все още активна възраст. Сподели:", "date": "2019.04.21", "title": "ДЕЛОТО ЗАПОЧВА: Излиза ли от затвора Северин, убил журналистката Виктория"}
{"url": "https://pik.bg/%D0%B8-%D1%82%D1%83%D1%80%D1%86%D0%B8%D1%8F-%D0%BE%D1%81%D1%82%D1%80%D0%BE-%D0%BE%D1%81%D1%8A%D0%B4%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-news835827.html", "text": "Турция остро осъди днешната серия терористични нападения в Шри Ланка, предаде Анадолската агенция. \"Осъждаме терористичните нападения, които бяха извършени на празника Великден срещу невинни хора в църкви и хотели в Шри Ланка\", заяви външният министър Мевлют Чавушоглу в Туитър. Той изтъкна, няма никакво значение какъв е бил мотивът и че това \"гнусно\" нападение е аналогично на това в Нова Зеландия - и двете са извършени \"страхливо, варварски и безжалостно\", посочва ТАСС. По последни данни при нападенията в Шри Ланка са загинали между 156 и 185 души и са ранени стотици. Сподели:", "date": "2019.04.21", "title": "И Турция остро осъди атентатите в Шри Ланка"}
{"url": "https://pik.bg/%D1%81%D0%BB%D0%BE%D0%BD-%D1%81%D1%82%D1%8A%D0%BF%D0%BA%D0%B0-%D0%BF%D0%B5%D1%82%D0%B8%D0%BC%D0%B0-%D0%B4%D1%83%D1%88%D0%B8-%D0%B2-%D0%B8%D0%BD%D0%B4%D0%B8%D1%8F-news835863.html", "text": "Разярен слон е стъпкал и убил петима души за една нощ в индийския щат Одиша, съобщи сайтът Хинду. Най-напред животното нападнало трима души по време на нощния им сън на верандата им в село Сандха. Всички те починали на място. След набега си слонът стъпкал още един човек в същото населено място. Един час по-късно, в селцето Сандхапад, разположено на няколко километра от Сандхи, бил убит и пети човек от животното, чиято самоличност все още не е установена. Нападенията на слонове са голям проблем за хората от щата Одиша. По данни на Дружеството за защита на дивата природа през последните 9 години са загинали по този трагичен начин 661 души. Сподели:", "date": "2019.04.21", "title": "Слон стъпка петима души в Индия"}
{"url": "https://pik.bg/%D0%B8%D0%B7%D0%BC%D0%B8%D1%85%D0%B0-%D1%81-%D1%88%D0%B0%D0%BC%D0%BF%D0%BE%D0%B0%D0%BD-%D1%83%D0%BB%D0%B8%D1%86%D0%B8%D1%82%D0%B5-%D0%BD%D0%B0-%D0%B4%D0%B5%D0%B2%D0%B8%D0%BD-%D1%81%D0%BD%D0%B8%D0%BC%D0%BA%D0%B0-news835834.html", "text": "С шампоан миха центъра и улиците в Девин на Цветница, съобщи „Марица.бг”. Инициативата е свързана с пролетното почистване обявено от управата на общината за Деня на Земята. От общината се договорили с фирмата за зимно почистване да мият улиците в Девин след края на зимния сезон без пари. Кметът и заместник кметът на Девин Красимир Даскалов и Владимир Солаков заедно с общински служители чистиха на Цветница в района на квартал „Врътлек „в курортния град. В квартал „Врътлек” предстои да се асфалтират всички улици по проект. Жилищният комплекс е и с доста санирани блокове. Одобрен е и нов проект по ОП \"Развитие на селските райони\" за асфалтиране на улица от квартала към входа на Девин, който да се явява при необходимост и алтернативен втори вход за града, съобщи кметът на Девин Красимир Даскалов. Стойността на проекта е около 1 млн. лв. Предстои да се обяви обществена поръчка и ако няма обжалване може да стартира в най-скоро време, каза кметът. Снимка: Марица.бг Сподели:", "date": "2019.04.21", "title": "Измиха с шампоан улиците на Девин (СНИМКА)"}
{"url": "https://pik.bg/%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B7%D0%B0%D0%BF%D0%BE%D1%87%D0%B2%D0%B0-%D1%81%D1%80%D0%B5%D1%89%D1%83-%D0%B8%D1%81%D0%BF%D0%B0%D0%BD%D0%B5%D1%86-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news835830.html", "text": "Григор Димитров ще срещне Фелисиано Лопес или Фернандо Вердаско на старта на турнира от сериите ATP 500 в Барселона, който започва на 22 април, съобщи сайтът на състезанието. Българинът получи „уайлд кард“ за основната схема и стартира директно от втори кръг срещу един от двамата испански ветерани. Димитров е в потока на втория поставен Александър Зверев от Германия. Първата ни ракета отстрани Лопес в Маями преди няколко седмици, след като му даде едва четири гейма. Българинът води с 4-2 победи в общия баланс срещу него. Вердаско и Димитров пък са се срещали общо 6 пъти, като балансът е по три победи и за двамата. Последно играха на ATP Masters 1000 Canada миналия сезон, когато победител в решителен тайбрек излезе първата ни ракета. Григор е поставен под № 13 и се намира в най-долната част от схемата. Сподели:", "date": "2019.04.21", "title": "Григор Димитров започва срещу испанец на турнира в Барселона"}
{"url": "https://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news835868.html", "text": "Два автомобила се удариха в Благоевград и водачите им пострадаха леко. Пътният инцидент стана в 13,40 часа на улица \"Иван Михайлов\". Двете коли са се движили една след друга в посока Радио-телевизионния център. 77-годишният водач на „Опел“ се изнесъл вдясно, за да направи неразрешен обратен завой пред Бюрото по труда. Тогава бил ударен в предната лява врата от „Форд“ с 42-годишен водач. При удара водачът на „Форд“–а напукал с глава предното стъкло. И двамата водачи са пострадали, в момента им се правят изследвания в МБАЛ-Благоевград. Сподели:", "date": "2019.04.21", "title": "ТЕЖЪК ИНЦИДЕНТ: Двама души са ранени при катастрофа в Благоевград"}
{"url": "https://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8%D1%82%D0%B5-%D1%81%D0%B5-%D0%BE%D1%81%D0%BB%D1%83%D1%88%D0%B2%D0%B0%D1%82-%D0%BD%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news835864.html", "text": "Относително ниска е активността на провеждащия се днес в Северна Македония първи тур на изборите за президент на страната. До 15 часа българско време гласуването протича нормално. Основните претендентите за поста са трима - Стево Пендаровски, издигнат от широка коалиция с участието на управляващия СДСМ, Гордана Силяновска - подкрепена от опозиционната ВМРО-ДПМНЕ, и Блерим Река - номинация на Алианса на албанците и партията Беса. Към 13 часа местно време до урните са отишли 20,45% от избирателите, съобщи говорител на Държавната изборна комисия, като каза, че са пристигнали данни от 75% от избирателните секции. Вотът започна в 7 часа и продължава до 19 часа местно време. Право на участие в изборите днес имат 1 милион 808 хиляди 131 души. Те могат да дадат своя глас в разкритите 3 хиляди 480 секции в цялата страна. За да бъде избран победител на първи тур, в него трябва да участват над 904 хиляди души от имащите право на глас. Проучвания показват, че 40% от имащите право на глас още не са решили дали да се включат в изборите, а 22% казват, че няма да гласуват. Според бившия премиер Владо Бучковски този вот ще бъде „първи тест след сключването на Преспанския договор и промените на конституцията“. Другият важен въпрос е постигането на 40% изборна активност на втория кръг, за да могат изборите да бъдат признати за валидни. Сподели:", "date": "2019.04.21", "title": "Македонците се ослушват, не гласуват за президент"}
{"url": "https://pik.bg/%D1%87%D0%B5%D1%80%D0%BD%D0%B0-%D0%B2%D0%B5%D1%81%D1%82-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B0%D0%BA%D1%82%D1%80%D0%B8%D1%81%D0%B0-%D0%B2%D0%B8%D0%BE%D0%BB%D0%B5%D1%82%D0%B0-%D0%B3%D0%B8%D0%BD%D0%B4%D0%B5%D0%B2%D0%B0-%D0%BF%D0%BE%D1%87%D0%B8%D0%BD%D0%B0-%D0%BD%D0%B0%D0%B2%D1%80%D1%8A%D1%85-%D1%86%D0%B2%D0%B5%D1%82%D0%BD%D0%B8%D1%86%D0%B0-news835874.html", "text": "Актрисата Виолета Гиндева е починала навръх имения си ден на Цветница, научи ПИК от опечалени актьори. Голямата българска актриса участва в десетки филмови и театрални роли през годините. За кратко се изявява и като политик, като от 2003 до 2007 година е заместник-кмет на Пазарджик. Сподели:", "date": "2019.04.21", "title": "ЧЕРНА ВЕСТ: Голямата актриса Виолета Гиндева почина навръх Цветница"}
{"url": "https://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-%D0%BE%D1%81%D1%8A%D0%B4%D0%B8%D1%85%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%82%D0%B5-%D0%B0%D1%82%D0%B0%D0%BA%D0%B8-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-news835861.html", "text": "Световни лидери остро осъдиха серията бомбени атаки в Шри Ланка по Великден. „Подобни актове на насилие срещу църкви и хотели в Шри Ланка е нещо наистина ужасяващо. Искам да изкажа най-дълбоките си съболезнования на близките на жертвите и на пострадалите в този трагичен момент“, написа британският премиер Тереза Мей в Туитър. „Трябва да се обединим и да направим всичко възможно никой никъде по света да не се страхува да упражнява религията си“, категорична е тя. „Ужасни са новините от Шри Ланка – кървави атаки срещу хотели и църкви на Великден“, написа в социалните мрежи холандският премиер Марк Рюте след първите съобщения за атаките. „Моите мисли са с всички жертви и техните семейства“, допълва той. Премиерът на Австралия Скот Морисон в изявление посочи, че „мислите му са със загиналите и пострадалите при тези ужасяващи терористични атаки“. Само месец след тежката терористична атака в собствената си страна премиерът на Нова Зеландия Джасинда Ардърн описа бомбените взривове в Шри Ланка като „опустошителни“. Германският канцлер Ангела Меркел заклейми „религиозната омраза и нетолерантност“ след атаките в Коломбо. „Силно осъждаме тези актове на омраза. Изказваме нашата солидарност с народа на Шри Ланка и нашите мисли са с тези, загубили близките си на Великден”, написа в Туитър френският президент Еманюел Макрон. Председателят на ЕК Жан-Клод Юнкер изрази „ужас и тъга“ от взривовете, а върховният представител на ЕС по въпросите на външната политика и сигурност Федерика Могерини посочи, че нападенията са белязали „един наистина тъжен ден не само за страна, но и за света“. Американският президент Доналд Тръмп също поднесе своите съболезнования за „ужасните терористични атаки в Шри Ланка“. Пакистанският премиер Имран Хан също поднесе съболезнованията си на народа на Шри Ланка. „Силно осъждам ужасяващите терористични атаки в Шри Ланка на Великден, при които беше загубен невинен човешки живот и стотици бяха ранени“, написа той в Туитър. „Пакистан е напълно солидарен с вас в този тежък момент“, допълва Хан. Премиерът на Индия Нарендра Моди написа в социалните мрежи: „Няма място за подобно варварско деяние в нашия регион. Индия е солидарна с хората на Шри Ланка.“ Папа Франциск изрази своята дълбока тъга за атаките по време на традиционното си обръщение по повод Великден във Ватикана. „Искам да изразя своята дълбока привързаност към католическата общност в Шри Ланка, която беше нападната докато се молеше. Изказвам съболезнования на близките на всички жертви на това жестоко насилие“, обяви Светият отец. Католическата църква в Ерусалим посочи в изявление: „Молим се за душите на жертвите и за по-бързото оздравяване на пострадалите. Молим Бог да посочи пътя на терористите и те да се покаят за убийствата и заплахите“. Сподели:", "date": "2019.04.21", "title": "Световните лидери осъдиха терористичните атаки в Шри Ланка"}
{"url": "https://pik.bg/%D1%81%D0%B0%D0%B9%D1%82%D1%8A%D1%82-%D0%BD%D0%B0-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BD%D0%B5-%D1%80%D0%B0%D0%B1%D0%BE%D1%82%D0%B8-%D0%B5%D1%82%D0%BE-%D0%B7%D0%B0%D1%89%D0%BE-news835781.html", "text": "Сайтът на българския парламент не е работил вчера, а не работи и днес поради спрян ток при ремонтни дейности, съобщи пресцентърът на Народното събрание, цитиран от БНР. В съобщението се посочва, че „поради техническо-монтажни дейности, свързани с изграждането на новата пленарна зала в сградата на Народното събрание на пл. „Кн. Александър І“ 1, е изключено електрозахранването на 20 и 21 април 2019 г. В тази връзка са изключени всички информационни и комуникационни системи на парламента. Захранването трябва бъде възстановено до края на днешния ден, когато ще бъдат включени и информационните и комуникационни системи на Народното събрание, посочва пресцентърът на НС. Сподели:", "date": "2019.04.21", "title": "Сайтът на Народното събрание не работи. Ето защо"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%80%D0%BE%D1%84-%D0%B4%D0%B0%D0%BD%D0%B8%D0%B5%D0%BB-%D0%B2%D1%8A%D0%BB%D1%87%D0%B5%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%E2%80%9E%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B3%D0%B5%D0%B9%D1%82%E2%80%9D-%D0%B2%D1%81%D0%B5%D0%BA%D0%B8-%D1%81%D0%BB%D1%83%D1%87%D0%B0%D0%B9-%D1%82%D1%80%D1%8F%D0%B1%D0%B2%D0%B0-%D0%B4-news835801.html", "text": "Всеки случай от „Апартамент гейт“ трябва да се проверява поотделно за зависимости. Това коментира пред БНР деканът на Юридическия факултет в Софийския университет Даниел Вълчев. „Най-вече трябва да се види дали има някакъв вид зависимост между лицето, което е на политическа позиция, и това, с което е било в гражданско-правни отношения”, разясни той. По думите му трябва да се спре практиката за изповядване на имотни сделки под реалната им цена, която се използва и от обикновените хора, но и от хората по високите етажи на властта. „През всичките тези години в България се насложи едно разбиране, че  участието във властта, в управлението не е вид повинност, не е вид отговорност – да свършиш нещо за обществото, а наред с всичко друго е начин за обогатяване. И хората имат това чувство и то основателно - каза Вълчев. - Първото нещо, което не е наред, е фактът, че и двете страни по една сделка имат интерес да изповядват, когато говорим за покупко-продажба или друг вид прехвърляне, сделката на цена, която се отличава от действителната. Първото нещо, което трябва да се направи е, да се помисли как това нещо да се отстрани. Това не е нормална практика в другите европейски държави. Идеята, че и двете страни излъгват фиска, не трябва да ни се виждат като нещо нормално“. Според деканът на Юридическия факултет в Софийския университет,  в България има твърде малко осъдителни присъди за корупция и то за не толкова значими случаи, докато усещанията на хората са, че корупцията е почти навсякъде около нас. Всичко това дава много висока чувствителност към този случай. „България е една от страните, в които има най-висок процент осъдителни присъди, те са над 90, ние много малко оправдателни присъди имаме – аланизира Даниел Вълчев. - Това говори единствено за това, че органите, които осъществяват наказателна политика в България имат наказателен уклон – това само по себе си не е нито добро, нито лошо”. По думите му се отваря една много голяма ножица между очаквания и резултати. Въпреки този много висок процент осъдителни присъди обществото има усещане за безнаказаност. Според Вълчев, връзката между това, което става със „състоянието на престъпността, оттам състоянието на дейността на полицията, оттам на дейността на прокуратурата, и от там вече какво става в съда“, на няколко места се къса. „Първото място, на което се къса, е в полицията”, коментира професорът. Сподели:", "date": "2019.04.21", "title": "ГОРЕЩА ТЕМА! Проф. Даниел Вълчев с остър коментар за „Апартамент Гейт”: Всеки случай трябва да се проверява поотделно за зависимости"}
{"url": "https://pik.bg/%D0%B2%D0%B5%D0%BB%D0%BE%D0%BF%D0%BE%D1%85%D0%BE%D0%B4-%D0%B7%D0%B0%D0%B5%D0%B4%D0%BD%D0%BE-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D1%85%D0%BE%D1%80%D0%B0%D1%82%D0%B0-%D1%81-%D1%85%D0%B5%D0%BC%D0%BE%D1%84%D0%B8%D0%BB%D0%B8%D1%8F-news835908.html", "text": "За четвърта година у нас се провежда велопоход \"Заедно\" в подкрепа на хората с хемофилия. Социално-спортният велопоход \"Заедно\" в подкрепа на хората с хемофилия стартира във Варна под надслов \"Движението е промяна\". Инициативата е на Българската асоциация по хемофилия и се провежда едновременно в пет български града. Целта е да се даде гласност на инициативите за осигуряване на лечение и подобряването на социалните условия на живот на хората с вродени нарушения на кръвосъсирването. Сподели:", "date": "2019.04.21", "title": "Велопоход \"Заедно\" подкрепя хората с хемофилия"}
{"url": "https://pik.bg/%D0%B4%D0%B0%D1%80%D0%B8%D1%82%D0%BA%D0%BE%D0%B2%D0%B0-%D0%BA%D0%B0%D0%BA-%D0%B1%D1%81%D0%BF-%D1%89%D0%B5-%D0%B7%D0%B0%D1%89%D0%B8%D1%82%D0%B0%D0%B2%D0%B0%D1%82-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%B5%D0%BF-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B5-%D0%BE%D0%B1%D0%B2%D0%B8%D0%BD%D0%B5-news835817.html", "text": "Това каза председателят на ПГ на ГЕРБ д-р Даниела Дариткова в ефира на БНР. „Нека да направим малък паралел на листата на ГЕРБ и тази за „БСП за България“ Нашите представители са печели няколко пъти евродепутати на годината в различни политики“, изтъкна тя, като отчете, че от БСП единственият награждаван евродепутат е бил Петър Курумбашев. „БСП заложиха на нови личности, които тръгват от позицията на битката тук във вътрешнополитически план с ГЕРБ, но все пак нека да си представим как ще изглежда България в ЕП, когато първото действие, което ще се предприеме срещу водача на БСП, е искане за отнемане на имунитета му. Ще припомня, че г-жа Елена Йончева е обвинена в пране на пари в особено големи размери. Как ще защитават те позицията на България в ЕП след такова действие, което малко или много ще компрометира българското представителство в България“, добави тя. „Ние не искаме дебатът за Европа да се превръща в тежка битка, защото виждаме такива заявки при нашите опоненти. Ние искаме конструктивен дебат, който наистина да очертае мястото на България в Европа, това, което можем да дадем и това, което можем да получим от нея. Затова ние толкова последователно и конструктивно тръгнахме към тези избори. Представихме листа, която демонстрира приемственост, представихме нашите приоритети във всички политики“, обясни тя. „Аз признавам, че от колегите от БСП, която са главната опозиционна сила, не сме видели конкретика, освен това, че по-скоро тези избори за тях са залог за промяна на статуквото в България. Те гледат на тези избори като начин да променят управлението в страната. В този смисъл аз не очаквам конструктивен дебат“, изтъкна д-р Дариткова. Тя коментира и последните социологически проучвания, които показват, че БСП изпреварва ГЕРБ. „Координираната стратегия за атака срещу ГЕРБ са дали своите резултати. Ние сме отчели позитивите и негативите и винаги можем да се смирим и да понесем отговорността и го правим за разлика от нашите опоненти“, отбеляза председателят на ПГ на ГЕРБ. „Тези нагласи, които се отчитат сега, ще ги променим в хода на европейските избори, като представим политики, които могат да бъдат защитавани от нашите евродепутати“, изтъкна Дариткова. По думите ѝ ГЕРБ залага изцяло на личности, които са показали уменията си в Европа. Как БСП ще защитават позицията на България в ЕП, след като Елена Йончева е обвинена в пране на пари в особено големи размери. Сподели:", "date": "2019.04.21", "title": "Дариткова: Как БСП ще защитават позицията на България в ЕП, след като Елена Йончева е обвинена в пране на пари"}
{"url": "https://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%81%D1%82%D0%B8-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%BD%D0%B0-%D1%81%D1%80%D0%B5%D1%89%D0%B0-%D0%B7%D0%B0%D0%B5%D0%B4%D0%BD%D0%BE-%D0%B7%D0%B0-%D0%B5%D0%B2%D1%80%D0%BE%D0%BF%D0%B0-%D0%BD%D0%B0-%D0%BE%D1%82%D0%B5%D1%87%D0%B5%D1%81%D1%82%D0%B2%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news835928.html", "text": "След промени и пазени в тайна места за среща на националисти от България и други европейски страни около 30 души се събраха в зала близо до Лъвов мост, предаде \"Булфото\". Според организаторите от Български национален съюз на срещата ще бъде представен нов проект, който всички организации, които са се събрали в София, възнамеряват да стартират. В допълнение на това представител на всяка от държавите в кратка реч ще представи своята организация. Сподели:", "date": "2019.04.21", "title": "Националисти се събраха на среща \"Заедно за Европа на Отечествата\" (СНИМКИ)"}
{"url": "https://pik.bg/%D1%85%D0%B8%D0%BB%D1%8F%D0%B4%D0%B8-%D0%BD%D0%B0-%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%B8%D1%8F-%D1%84%D0%B5%D1%80%D0%BC%D0%B5%D1%80%D1%81%D0%BA%D0%B8-%D0%BF%D0%B0%D0%B7%D0%B0%D1%80-%D0%B2-%D1%81%D0%BE%D1%84%D0%B8%D1%8F-%D0%B5%D0%B2%D0%B0-%D0%BC%D0%B0%D0%B9%D0%B4%D0%B5%D0%BB-%D0%B8-%D1%82%D0%BE%D0%B4%D0%BE%D1%80-%D1%87%D0%BE%D0%B1%D0%B0%D0%BD%D0%BE%D0%B2-%D0%BE%D1%82%D0%BA%D1%80%D0%B8%D1%85%D0%B0-%D1%81%D1%8A%D0%B1%D0%B8%D0%B5%D1%82%D0%BE-%D1%81%D0%BD-news835841.html", "text": "Хиляди столичани и гости от страната и чужбина изпълниха ул. Оборище за традиционият национален фермерски пазар днес на Цветница. Евродепутатът Ева Майдел и зам. кмета на София -Тодор Чобанов откриха събитието с новината, че пазара става месечен. “Пазара е чудесен и всеки голям европейски град има такъв. Радвам се, че в София вече ще има всеки месец. Това е чудесен начин да подпомогнем трудолюбивите български производители и да ги срещнем с потребителите в големия град. София има нужда от това”, заяви Майдел. След тържествената част започна празничният концерт на “Софийския духов оркестър” и солистите на театър Стефан Македонски. На площада зазвуча музика на Щраус. През това време се струпаха още повече хора, радостни от хубавата инициатива. В паузите танцуваха фоклорен ансамбъл “Заря”. По данни на организаторите от “Пазари Юг” ЕАД на пазара за очакват над 20 хил. посетители. Фермерите от цялата страна са над 100 и предлагат от “пиле мляко”. Занапред винаги ще имаме и културна програма. Предвиждаме и открита сцена за млади таланти”, обещаха от “Пазари Юг”. На пазара се раздават безплатни 7000 дръвчета. Сподели:", "date": "2019.04.21", "title": "Хиляди на празничния фермерски пазар в София. Ева Майдел и Тодор Чобанов откриха събието (СНИМКИ)"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%B8%D0%B7%D1%80%D0%B0%D0%B7%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B3%D0%BB%D0%B0%D0%B2%D0%B0-%D0%BD%D0%B0-%D1%88%D1%80%D0%B8-%D0%BB%D0%B0%D0%BD%D0%BA%D0%B0-news835849.html", "text": "прессекретариата на държавния глава Държавният глава Румен Радев изрази съболезнования на президента Майтрипала Сирисена по повод загиналите и ранени много граждани при днешните атентати в Демократична социалистическа република Шри Ланка. Това съобщиха от . „Няма кауза, която да оправдава смъртта на хора, мирно честващи един светъл празник на възраждането и добродетелта“, е позицията на президента Радев. Държавният глава определя нападенията срещу религиозни храмове и невинни граждани, при които бяха убити и ранени стотици души, като особено отвратителен и варварски акт. Румен Радев изразява от името на българския народ и от свое име най-дълбоки съболезнования на семействата на загиналите граждани на Шри Ланка и отправя пожелание за бързо и успешно възстановяване на пострадалите при нападенията. Сподели:", "date": "2019.04.21", "title": "Президентът Радев изрази съболезнования на държавния глава на Шри Ланка"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%81%D0%B5%D0%B4%D0%B5%D0%BC-%D0%B4%D1%83%D1%88%D0%B8-%D0%B7%D0%B0%D1%80%D0%B0%D0%B4%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-news835851.html", "text": "Седем човека са задържани заради атетатите  в Шри Ланка, съобщи министърът на иконимическите рефоми Харша да Силва. В Туитър се появи съобщение: \"Министърът на масовата информация Рувайн Вийевадене съобщи, че седем човека са задържани в Шрианка заради сутрешните атака.и, при която загинаха близо 160 човека, включително и близо 30 чужденци\". Съобщението е от Харша де Силва. Осем атентати имаше днес в Шри ланка. 185 човека загинаха. Сподели:", "date": "2019.04.21", "title": "ИЗВЪНРЕДНО В ПИК: Арестуваха седем души заради атентатите в Шри Ланка"}
{"url": "https://pik.bg/%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D0%B4%D0%BD%D0%B5%D1%81-%D0%BF%D1%80%D0%BE%D1%81%D1%82%D0%B8%D1%80%D0%B0%D0%BC%D0%B5-%D0%BF%D1%80%D0%B5%D0%B4-%D0%B3%D0%BE%D1%81%D0%BF%D0%BE%D0%B4-%D0%BE%D0%B4%D0%B5%D0%B6%D0%B4%D0%B8%D1%82%D0%B5-%D0%BD%D0%B0-%D0%BD%D0%B0%D1%88%D0%B0%D1%82%D0%B0-%D0%B2%D1%8F%D1%80%D0%B0-news835821.html", "text": "Негово Светейшество Българският патриарх Неофит оглави Света Божествена литургия в Патриаршеската катедрала \"Св. Александър Невски\" навръх Цветница. Хиляди са българите, които дойдоха днес в най-големия ни православен храм, за да благословят върбовите клонки, които ще поставят над праговете на домовете си, съобщи Би Ти Ви. \"В неделята, която предшества седмицата на най-тежката скръб и страдание, преживени от Иисус Христос, преживявана и днес от неговите ученици, Светата църква тържествено отбелязва влизането на Спасителя в Йерусалим и началото на последните, най-решаващи дни от неговия земен живот\", заяви патриарх Неофит в словото си. \"В този ден радостта от срещата с Христос е неизбежно примесена със скръб и горест от това, което предстои – предателството, присъдата. Тази радостна тъга съпреживяваме и ние днес. Днес ние също приветстваме влизащия Господ, простираме пред Него одеждите на нашата вяра\", добави патриархът. Той припомни евангелския разказ за влизането на Христос в Йерусалим. \"Казва се, че Царството божие ще се даде на народ, който принася боговете. Този народ сме ние – живеещите с надеждата за помирение с небесата и спасение. Ние сме призвани не само днес, но и през всички дни на нашия живот да държим сърцата си отворени за Него, да живеем с вярата в Него и да претворяваме тази вяра в дела и състрадание и любов, за да носим достойно Неговото име и да се удостоим с обещаните ни от Него спасение и вечен живот. Благодатта и мира на Господа Иисуса Христа нека днес да са с всички нас. Честит и благословен празник\", каза още патриарх Неофит. Сподели:", "date": "2019.04.21", "title": "Патриарх Неофит: Днес простираме пред Господ одеждите на нашата вяра"}
{"url": "https://pik.bg/%D0%B5%D0%B2%D0%B0-%D0%BC%D0%B0%D0%B9%D0%B4%D0%B5%D0%BB-%D0%BE%D1%82%D0%B8%D0%B4%D0%B5-%D0%BF%D1%80%D0%B8-%D0%BB%D0%B0%D0%B7%D0%B0%D1%80%D0%BA%D0%B8%D1%82%D0%B5-%D0%B2-%D1%80%D0%B0%D0%B9%D0%BE%D0%BD-%D0%B2%D0%B8%D1%82%D0%BE%D1%88%D0%B0-news835904.html", "text": "За поредна година в кв. “Драгалевци”, район “Витоша”, се проведе празничният фолклорен фестивал “Лазаруване”. Евродепутатът Ева Майдел поздрави участниците и гостите на фестивала и сподели, че българските фолклор и традиции трябва да се споделят из цяла Европа и света, защото носят онзи особен дух на българския корен и трябва да бъдат съхранени. Народният представител и районен ръководител на ГЕРБ-Витоша Александър Иванов поздрави децата и ръководителите от НЧ “Св.св. Кирил и Методий -1921” . Той отбеляза, че с всяка изминала година все повече хора се включват в празника, а това е и голямо признание за положения труд. „Виждайки пламъка в детските очи, пресъздавайки старите народни обичаи, автентичните лазарски песни и танци, у всеки от нас се засилва чувството, че имаме несметно богатство“, каза Иванов. На празника присъстваха представители на ГЕРБ-София, много жители на района. Сподели:", "date": "2019.04.21", "title": "Ева Майдел отиде при лазарките в район \"Витоша\""}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D1%81%D0%B8%D0%BB%D0%BD%D0%B0-%D0%BA%D0%BE%D0%B3%D0%B0%D1%82%D0%BE-%D0%B5-%D0%B2-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7-news835826.html", "text": "28-те фиданки, които ще посадим по време на 11-та инициатива „Да пуснем корени в България”, символизират всяка една от страните-членове на ЕС. Това каза зам.-председателят на ПП ГЕРБ Цветан Цветанов по време на събитието, което за поредна година се организира от Младежи ГЕРБ - Благоевград . По думите му дръвчета са символ на това, че България е силна, когато е в Европейския съюз. Цветанов отбеляза, че инициативата е прекрасна, а инициатор за повеждането ѝ е Калин Каменов, който сега е кмет на един от най-големите областни центове - Враца и Младежи ГЕРБ-Благоевград, на която организация някога той е бил областен координатор. „Калин преди 10 години се запозна с неговата прекрасна Мария, а преди 6 години точно тук на Рупите ѝ направи предложение за брак. Аз искам да му благодаря, за това че действително той пусна корени в България и сега се развива във Враца. Спомням си, когато започнахме кампанията в града, че никой не вярваше, че той ще успее, но сега с всичко направено там се вижда и се оценява от хората. Благодаря и на неговата съпруга Мария, която не спира да го подкрепя през всичките тези години“, заяви Цветанов. Той подчерта, че семейството е най-хубавото нещо в живота. „С това искам да поощря и Андрей Новаков, който преди 2 години на Младежката академия в Сандански направи предложение за брак и сега има прекрасната Ема“, допълни Цветанов. Той пожела на всички присъстващи весели празници, защото според него в тези дни всеки един от нас е с най-близките си хора и наистина това е времето, в което трябва да се заредим позитивно. Сподели:", "date": "2019.04.21", "title": "Цветанов:  България е силна, когато е в Европейския съюз"}
{"url": "https://pik.bg/%D0%B7%D0%B0%D1%89%D0%BE-%D0%B7%D0%B0%D1%81%D0%BF%D0%B8%D0%B2%D0%B0%D0%BC%D0%B5-%D0%BF%D0%BE-%D1%82%D1%80%D1%83%D0%B4%D0%BD%D0%BE-%D0%BF%D0%BE-%D0%B2%D1%80%D0%B5%D0%BC%D0%B5%D0%BD%D0%B0-%D0%BF%D1%8A%D1%82%D0%B5%D1%88%D0%B5%D1%81%D1%82%D0%B2%D0%B8%D0%B5-%D0%B2%D0%B8%D0%B6%D1%82%D0%B5-news835750.html", "text": "Съгласно скорошно изследване установи, че по време на пътуване хората се уморяват по-бързо, отколкото при обичайно ежедневие Четирима от петима пътешественици изпитват по време на пътуване огромна умора, сочат резултатите от проучването, поръчано от международна хотелиерска верига, пише изданието Turizm. Мнозина от тях се сблъскват и с проблеми със съня, което води до негативни последици за целия организъм. Съгласно данните от изследването далеч от дома човек спи средно с по 58 минути по-малко от обичайното. Основната причина за неспокойния сън е нетипичната обстановка. Именно тя пречи на 44% от туристите да заспят. Непознатите шум и звуци не дават на 1/3 от пътешествениците да затворят очи нощем. Още 35% не спят, тъй като са принудени по време на пътуването да работят до късно. Освен това 67% от анкетираните са заявили, че се чувстват по-уморени, намирайки се далеч от дома. Често причината за недоспиването е разликата в часовите пояси. Сподели:", "date": "2019.04.21", "title": "Защо заспиваме по-трудно по времена пътешествие? Вижте!"}
{"url": "https://pik.bg/%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F%D1%82-%D1%88%D0%B5%D1%84-%D0%BE%D1%82-%D1%81%D0%BE%D0%B1%D1%82-%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%B5-%D0%BD%D0%B0%D1%82%D0%BE%D0%BF%D0%B5%D0%BD---%D1%81%D0%BF%D0%B8%D0%BF%D0%B0%D0%BB%D0%B8-%D0%B3%D0%BE-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D0%BD%D0%B0-%D0%BF%D1%80-news835852.html", "text": "Баретата Красимир Пешовски остава в ареста с постоянна мярка „Задържане под стража”. Той беше обвинен за искане на откуп за автомобил, предава Би Ти Ви. Съдът взе това решение, защото прецени, че има достатъчно доказателства за извършване на престъплението, за което е обвинен. В залата стана ясно, че той е преговарял за откупа на джипа с Галина Томова. Правел го е от специален телефон, със сим карта, която не е била негова. Също така, е искал срещите да бъдат на „четири очи” между двамата. Трябвало е парите да му бъдат донесени в плик, а след това да бъдат обменени в най-близкото чейндж бюро. Баретата е поискал 11 хил. лв., Томова е успяла да събере 2 000 лв. – занесла му ги е на среща в столично заведение. Арестът на Красимир Пешовски е станал в момента на предаването на парите. Пред съда командосът заяви, че е бил набеден и не е докосвал сумата, както се твърди от прокуратурата. Пешовски е на ключова длъжност в отряда за борба с тероризма. Живеел е в общежитието на баретите. Решението на съда не е окончателно, то може да се обжалва в 3-дневен срок в Софийския градски съд. Сподели:", "date": "2019.04.21", "title": "НОВИ ПОДРОБНОСТИ: Арестуваният шеф от СОБТ твърди, че е натопен - спипали го в момента на предаването на парите (СНИМКИ)"}
{"url": "https://pik.bg/%D0%B2-%D1%80%D0%B5%D0%B4%D0%B8%D1%86%D0%B0-%D0%B3%D1%80%D0%B0%D0%B4%D0%BE%D0%B2%D0%B5-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%BE%D1%85%D0%B0-%D0%B0%D0%BA%D1%86%D0%B8%D0%B8-%D0%BF%D0%BE-%D0%BA%D1%80%D1%8A%D0%B2%D0%BE%D0%B4%D0%B0%D1%80%D1%8F%D0%B2%D0%B0%D0%BD%D0%B5-news835819.html", "text": "Акции по кръводаряване се проведоха днес на Цветница, в редица български градове, сред които София, Варна и Велико Търново, съобщи БНР. Десетки столичани се включиха в пролетната кампания за кръводаряване „Запалете свещичка, дарете кръв, дарете живот сега!”. Тя традиционно се организира на Цветница  от Националния център по трансфузионна хематология и Българския Червен кръст, с подкрепата на Българската православна църква. За малко повече от час пунктът в 6-о основно училище близо до храм \"Свети Седмочисленици\" са дарили кръв 18 души, казва Евелина Динова от Центъра по хематология. „По-голяма част от хората, които ни посетиха, са вече наши редовни дарители. Имаме и такива, които даряват за първи път по време на Цветница. Всъщност апелът ни е към всички здрави хора, които искат и могат да дарят кръв, да ни потърсят, да ни подкрепят. Радостното е, че хората от 20 до 45-годишна възраст са много активни“, каза тя. Някои са дошли с конкретна причина: „За познат, който има нужда, затова. Да помогна. Дарявам за пръв път“, сподели един от тях. За други даряването на кръв е мисия и традиция. „Разбира се, да помогна на хората, които имат нужда. Случва се на всеки да се нуждае и трябва да си помагаме. Тук всички сме колеги и всички се събираме заедно от офиса и идваме групово. Добрият пример трябва да е заразителен“, каза млада жена, която дарява кръв за 12-и път. Социално-спортния велопоход „Заедно“ в подкрепа на хората с хемофилия стартира във Варна под надслов „Движението е промяна“. Инициативата е на Българската асоциация по хемофилия и се провежда едновременно в пет български града. Целта е да се даде гласност на инициативите за осигуряване на лечение и подобряването на социалните условия на живот  на хората с вродени нарушения на кръвосъсирването. Мирена Иванова - координатор на проявата за Варна, каза, че в града има близо 100 души с това заболяване. „Днес се опитваме да проведем едно  здравно социално мероприятие – „Велопоход заедно“ се нарича – разясни тя. -  Посланието е „Движението е промяна“. Надяваме се да стигне като информация повече до хората за проблемите, за трудностите на хората с хемофилия. Хората, които страдат от такова заболяване или са родители на деца с хемофилия правят такива мини велопоходи“. Кръводарителите във Велико Търново се увеличават, като се включват все повече млади хора. Отделението по трансфузионна хематология днес разкри пункт в неделното училище на църквата „Свети Никола“ в старата столица. 736 души са дарили кръв в областната болница във Велико Търново за първото тримесечие на годината. Най-много са кръводарителите на възраст между 30 и 45 години, посочи началникът на кръв центъра д-р Мариана Витанова. „Има млади хора, които идват за първи път да кръводаряват доброволно, без да имат натиска на нуждаещ се близък“, разясни тя. За 11-а поредна година великотърновци се включиха в кампанията за кръводаряване на Цветница в храма „Св. Никола“. Курсантите Юри Карамфилов и Тома Тодоров са от редовните кръводарители: „Дарявам за четвърти път. За здраве го правя. Мисля, че е добре всеки да дарява“, „Дарявам за втори път. За мен това е нещо важно, включително за хората, на които помагаме“, казаха те. Сподели:", "date": "2019.04.21", "title": "В редица градове на страната се проведоха акции по кръводаряване"}
{"url": "https://pik.bg/%D0%B3%D0%B0%D1%84-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D0%BE%D0%B1%D1%8A%D1%80%D0%BA%D0%B0-%D0%B8-%D0%BE%D0%B1%D1%8F%D0%B2%D0%B8-%D1%87%D0%B5-%D0%BF%D1%80%D0%B8-%D0%B2%D0%B7%D1%80%D0%B8%D0%B2%D0%BE%D0%B2%D0%B5%D1%82%D0%B5-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-138-%D0%BC%D0%BB%D0%BD-%D0%B4%D1%83%D1%88%D0%B8-news835839.html", "text": "Американският президент Доналд Тръмп по грешка заяви, че в резултат на взривовете в Шри Ланка са загинали... 138 млн. души. За това той написа в „Туитър”, съобщава „Газета”. Лидерът на САЩ написа, че изразява искрени съболезнования на народа на Шри Ланка, където са загинали „138 млн. души”. „Искрени съболезнования  на народа на Шри Ланка за ужасните терористични нападения срещу църкви и хотели, в резултат на които са загинали по последни данни 138 000 000 души и силно са пострадали около 600 човека. Готови сме да помогнем!”, написа Доналд Тръмп. Сподели:", "date": "2019.04.21", "title": "Гаф: Доналд Тръмп се обърка и обяви, че при взривовете в Шри Ланка са загинали 138 млн. души"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%BE%D1%82%D0%BE%D1%80%D0%B8%D1%81%D1%82-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%BA%D0%BE%D0%BB%D0%B0-news835892.html", "text": "Мотоциклетист е откаран в болница след инцидент на бул. „Трети март“ във Варна. Това съобщиха от сектор „Пътна полиция“ към ОДМВР. По информация на дежурния диспечер, цитиран от \"Фокус\", инцидентът е станал около 15,35 часа на бул. „Трети март“, в близост до търговска верига, намираща се на булеварда. По първоначална информация е имало сблъсък между лек автомобил и мотор. Пострадалият водач на мотора е откаран в болница. Все още няма информация за състоянието му. Продължават дейностите по изясняване на случая. Сподели:", "date": "2019.04.21", "title": "ОТ ПОСЛЕДНИТЕ МИНУТИ: Моторист се разби в кола"}
{"url": "https://pik.bg/%D0%B2%D1%8A%D0%BD%D1%88%D0%BD%D0%BE-%D0%BD%D1%8F%D0%BC%D0%B0-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-news835893.html", "text": "По информация на посолството ни в Индия към този момент няма данни за пострадали български граждани при осемте терористичните атаки в църкви и хотели в Шри Ланка. В един от пострадалите хотели в град Коломбо се намират шестима български граждани, които са в безопасност. Те имат връзка с посолството в Делхи с оглед оказване на съдействие при необходимост. Вицепремиерът и министър на външните работи Екатерина Захариева изпрати съболезнователна телеграма до Тилак Марапана, министър на външните работи на Шри Ланка, и осъди насилието във връзка с терористичните атаки в страната, довели до множество жертви и ранени. Правителството на Шри Ланка е обявило вечерен час от 18,00 вечерта до 6,00 сутринта местно време, който влиза в сила веднага след обявяването му. Към момента летището в Коломбо функционира в нормален режим със засилена охрана, но придвижването към него е затруднено поради вечерния час. Препоръчително е българските граждани в Шри Ланка да избягват места, в които се провеждат религиозни прояви или в близост до религиозни храмове, а също и да проявават предпазливост, ако са в близост до големи събирания на хора, протести или демонстрации. При нужда, българските граждани могат да се свържат с посолството на Република България в Делхи на тел.: + 91 11 26115549; +91 11 26115550 или при извънредна ситуация и в извън работно време на тел.: + 91 9910999498. Сигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл: crisis@mfa.bg. Сподели:", "date": "2019.04.21", "title": "ВЪНШНО: Няма данни за пострадали българи в Шри Ланка"}
{"url": "https://pik.bg/%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B1%D0%BE%D0%BC%D0%B1%D0%B5%D0%BD%D0%B8%D1%82%D0%B5-%D0%B0%D1%82%D0%B5%D0%BD%D1%82%D0%B0%D1%82%D0%B8-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D1%81%D1%82%D0%B0%D0%BD%D0%B0%D1%85%D0%B0-207-news835885.html", "text": "По последни данни на полицията в Шри Ланка при серията бомбени нападения в столицата Коломбо и околностите й са загинали най-малко 207 души, а около 450 други са ранени, предава AFP. В рамките на пресконференция бе обявено и за арестуването на седем души във връзка с атаките срещу луксозни хотели и църкви, в които е била отслужвана молитва за Великден. Към настоящия момент продължава разследването за връзката между самоубийствения атентат и останалата поредица от взривове в Коломбо. Сподели:", "date": "2019.04.21", "title": "Жертвите на бомбените атентати в Шри Ланка станаха 207"}
{"url": "https://pik.bg/%D1%83%D1%87%D0%B5%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D0%B7%D0%B0-%D0%BF%D1%80%D0%B5%D0%B6%D0%B4%D0%B5%D0%B2%D1%80%D0%B5%D0%BC%D0%B5%D0%BD%D0%BD%D0%B0-%D1%81%D0%BC%D1%8A%D1%80%D1%82-news835766.html", "text": "Проучването, в което са участвали около 800 души на възраст 50 години, започнало през 1993 година. Експертите анализирали начина на живот на доброволците, историята на сърдечно-съдовите заболявания в техните семейства и оценяваха степента на стрес, с който те се сблъскват в ежедневието си. Доброволците са преминали медицински преглед, в резултат на което са се формирали четири групи в зависимост от сърдечната честота. 55 или по-малко удара в минута, 56-65,  66-75,  и повече от 75 удара в минута. Повторни измервания са били извършени през 2003 и 2014 година. За 21 години са загинали 119 души са умрели преди 71-ия си рожден ден (малко под 15%), 237 (близо 28%) са развили сърдечно-съдови заболявания, 113 (малко над 14%) са развили коронарна болест на сърцето.Оказа се, че доброволците, чийто сърдечен ритъм е бил 75 удара в минута, е два пъти по-вероятно да умрат от сърдечно-съдови заболявания и други причини. Сърдечният ритъм в покой, равен на 75 удара в минута, удвоява риска от преждевременна смърт сред мъжете. До това заключение са стигнали от шведски учени от унивреситета в Гьотеборг. Сподели:", "date": "2019.04.21", "title": "Учени разкриха причините за преждевременна смърт"}
{"url": "https://pik.bg/%D0%B7%D0%B5%D0%BB%D0%B5%D0%BD%D1%81%D0%BA%D0%B8-%D1%81-%D1%80%D0%B0%D0%B7%D0%B3%D1%80%D0%BE%D0%BC%D0%BD%D0%B0-%D0%BF%D1%80%D0%B5%D0%B4%D0%BD%D0%B8%D0%BD%D0%B0-%D0%BF%D1%80%D0%B5%D0%B4-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-news835859.html", "text": "Кандидатът за президент на Украйна Владимир Зеленски събира 71,8% от гласовете в хода на втория тур на президентските избори в Украйна, докато действащият президент Петро Порошенко получава 28,2 процента от гласовете. Това показват данни от exit poll на New Image Marketing Group (NIMG), съобщават руските медии. Компанията анонсира на сайта си публикуването на данни от екзит пол, но не предостави данни от анкетите на изхода на избирателните секции поради факта, че на територията на Украйна действа ембарго върху тяхното публикуване до 20,00 часа, когато приключва изборният ден. Изискването обаче не се прилага за други страни. Практиката за публикуване на данни от екзит пол в съседни страни е широко разпространена в Европа, като на последните президентски избори във Франция през 2017 г. белгийските медии активно публикуваха данни от екзит пол в изборния ден, на които се позоваваха чуждестранните медии. По данни на NIMG в цяла Украйна Зеленски печели 71,8% от гласовете, а Порошенко - 28,2 на сто. Сподели:", "date": "2019.04.21", "title": "Зеленски с разгромна преднина пред Порошенко"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%BD%D0%B5-%D1%81%D0%B8-%D0%BE%D0%BF%D1%80%D0%B5%D0%B4%D0%B5%D0%BB%D1%8F%D0%B9%D1%82%D0%B5-%D0%B2%D0%B0%D0%B6%D0%BD%D0%B8-%D1%81%D1%80%D0%B5%D1%89%D0%B8-%D0%BF%D0%B0%D0%B7%D0%B5%D1%82%D0%B5-%D1%81%D0%B5-%D0%BE%D1%82-%D0%BF%D1%80%D0%B8%D0%B1%D1%8A%D1%80%D0%B7%D0%B0%D0%BD%D0%B8-%D1%80%D0%B5%D1%88%D0%B5%D0%BD%D0%B8%D1%8F-news835747.html", "text": "Енергията на този период действа на подсъзнанието на човека, засилва се емоционалността, трудно се контролират емоциите. Всяко проявление през това време на агресия, гордост и негативизъм могат да се проявят в близко бъдеще срещу вас. Не трябва да се вземат бързи решения. Бъдете във всичко благоразумни. Настройвайте се към положително мислене. Уязвими са половите органи и дебелото черво. Избягвайте тежката храна. При бременност да се избягват и най-малките натоварвания. . Не предприемайте нищо важно, не си определяйте важни срещи, преговори. Светъл и чист ден, ден за миротворство. Става  равновесие и хармония между физическото и астралното тяло. Добре е във всичко да се търси златната среда. Ден за стремеж и полет нагоре към висините, но може да стане причина и за душевни страдания, измъчване на съвестта и чувство за вътрешна пустота, ако човек позволи да властват страстите му и се спусне в бездната на нисшите влечения. Този ден е на Девата, която Георги Победоносец е освободил. Душата се чисти и чака като бял гълъб, кога ще бъде пусната от клетката. Нужно е човек да се освободи от всякакви излишни страсти. Ако той живее в съответствие с енергията на 16 лунен ден, то ще се радва на живота. При условие, че успее да отхвърли от себе си всички нисши инстинкти - злоба, завист, празното любопитство, отмъстителността, ако не е твърде припрян и активен (защото денят изисква пасивност) - той ще придобие мъдрост и спокойствие, ще започне дългия път на изкачване по духовната стълбица и ще има постоянна връзка със своите ангели-хранители. Твърде бързите движения и активност пораждат катастрофи в живота. Постарайте се да сте кротки и мирни, не започвайте да изяснявате отношения с никого и се опитайте да разберете другите хора. В този ден не трябва да се крещи, не трябва да се държите безцеремонно и предизвикателно. Необходимо е да се запази спокойствие. Не бива да се нарушава хармонията, каквото и да се случва. Дори да ви обиди някой, нужно е да се запази равновесието в отношенията.  Ако се съобразите с всички съвети, тогава денят ще бъде за вас много благоприятен. Време за контакти с природата, разходки, пътуване. Ако се замърсят дрехите, дори едно петънце да има, това е признак за духовна нечистота. Болестите на този лунен ден имат психическа природа. Лечението се извършва само с психотерапия и самовнушение. Да не се ядат гъби и храна от животински произход, както и продукти, които имат фалически вид, например краставици, моркови, банани и др. Благоприятно е да се медитира върху символите на лунния ден, да почетете пеперудата, гълъба. Не е подходящо за покупки, подстригване и за сексуални отношения и даже съпрузите трябва да се съобразят с това. Това е ден за отдих във всякакъв смисъл. – Денят призовава към сериозен размисъл и спокойствие. Помислите трябва да са чисти и насочени към благи дела. Различавайте доброто от злото. Бъдете милостиви. Помагайте на нуждаещите се. Проявявайте търпимост към чуждите недостатъци. Дайте на всеки правото на избор да прецени сам от какво се нуждае. Подходящо време за четене на молитви. Луната е в знак Скорпион до 19:00ч. От 07:00ч до 19:00ч Луната ще се движи на празен ход В 19:00ч Луната преминава в знак Стрелец. Продължава 16 лунен ден до 22:37ч на 21 април (от 21:27ч на 20 април) Следва 17 лунен ден от 22:37ч на 21 април до 23:43ч на 22 април Днес е 2 слънчев ден Сподели:", "date": "2019.04.21", "title": "ЗВЕЗДИТЕ ВЕЩАЯТ: Не си определяйте важни срещи, пазете се от прибързани решения"}
{"url": "https://pik.bg/%D1%83%D0%B6%D0%B0%D1%81%D1%8A%D1%82-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-35-%D1%87%D1%83%D0%B6%D0%B4%D0%B5%D0%BD%D1%86%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D1%81%D0%B5%D1%80%D0%B8%D1%8F%D1%82%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B8-news835786.html", "text": "Най-малко 35 чужденци са загинали в серията експлозии в Шри Ланка, предава „Франс Прес”, цитирана от „Фокус”. Източник на агенцията разкрива, че сред жертвите и пострадали има граждани на САЩ, Великобритания и Холандия. По последни данни загиналите при серията експлозии в Шри Ланка навръх Католическия Великден са най-малко 160 души. По данни на полицията са избухнали общо шест експлозии – три в църкви и три в хотели, всички на територията и околностите на столицата Коломбо. Сподели:", "date": "2019.04.21", "title": "Ужасът в Шри Ланка: Най-малко 35 чужденци са загинали в серията експлозии"}
{"url": "https://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-230-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%BA%D0%BE%D0%BA%D0%B0%D0%B8%D0%BD-%D0%B2-%D1%81%D0%BB%D0%BE%D0%B2%D0%B5%D0%BD%D0%B8%D1%8F-news835744.html", "text": "“Алсат“ М, цитиран от \"Фокус\". Заловиха 230 килограма кокаин в Словения, информира македонският телевизионен канал, излъчващ на албански език Словенската полиция арестува девет словенски граждани, свързани с международния трафик на наркотици в голяма полицейска операция в Любляна. Задържани са 230 килограма кокаин, два килограма хероин, 43 килограма канабисова смола, четири лични превозни средства със специално приспособено пространство за контрабанда на наркотици и голяма сума пари. Според местните медии наркотиците са предназначени за международния пазар, а престъпната група е действала на Балканите и част от страните от ЕС. Всички задържани са граждани на Словения, с изключение на един от тях, който има двойно гражданство. Сподели:", "date": "2019.04.21", "title": "Заловиха 230 килограма кокаин в Словения"}
{"url": "https://pik.bg/%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%80%D0%B0%D1%81%D1%82%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0-160-%D0%B4%D1%83%D1%88%D0%B8-%D0%B2%D0%B8%D0%B4%D0%B5%D0%BE-%D0%BD%D0%B0-%D0%B6-news835784.html", "text": "Броят на жертвите на серията експлозии в Шри Ланка навръх Католическия Великден достигна до 160 души, предава TACC, цитирана от „Фокус”. Агенцията се позовава на данни от местни медии. По-рано се съобщаваше за 129 загинали. По данни на полицията са избухнали общо шест експлозии – три в църкви и три в хотели, всички на територията и околностите на столицата Коломбо. Съгласно разпространената информация сред жертвите има чужденци – най-малко деветима. Сподели:", "date": "2019.04.21", "title": "След терора в Шри Ланка: Броят на жертвите продължава да расте. Достигна 160 души (ВИДЕО/ НА ЖИВО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B1%D0%BE%D0%B3%D0%BE%D0%BC-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B4%D0%B0-%D0%B6%D0%B8%D0%B2%D0%B5%D0%B9-%D0%BD%D0%B8%D0%BD%D0%BE%D0%B2%D0%B0-news834799.html", "text": "Отминалата неделя ни предложи две любопитни политически събития – откриването на предизборната кампания на ГЕРБ и заседанието на Националния съвет на БСП. Но ако едното премина в дух на шеги и закачки, другото ще се запомни със скандали и храчки. Ако започна с първото, то малко неочаквано беше уважено и от лидера на партията. Във видимо добро настроение  той великодушно рече, че листата му харесва, а тя в хор му се закле, че „Европа ни чува“. Лично аз обаче все си мисля, че досега Европа не само не ни чува, а по-скоро се ослушва. Последно се ослуша по несъгласието ни с „пакета „Макрон“. От години се ослушва и за приемането ни в Шенген. Ослушва се и за некачествените храни, с които не спира да препълва рафтовете на нашите магазини. И за какво ли не още. В замяна на непрестанното си ослушване Европа иска от нас постоянно послушание. И за всяка глупост, която сътворят управниците ни, които и да са те, имат готово оправдание – ама така бил наредил Брюксел... Но да се върна на празничното настроение в НДК. От една страна, приятно. От друга обаче, взе леко да ме притеснява самочувствието, понякога граничещо с високомерие, на ГЕРБ. Да, те ще са победителят в изборите за европарламент. Да, Бойко е подредил листата (в което едва ли някой се съмнява), а по неговата воля екзекуторът ѝ Цецо е подпрял плътно изотзад Сашо Йорданов с Лили Павлова. И колкото повече глупости изприказва в следващите 60 дни първият, толкова по-назад ще се окаже след преференциите. А в дрънкането на глупости той е ненадминат. И ми се струва, че и най-твърдоглавата герберска душа няма да ги понесе. И ще се получи ГЕРБ в съюз със СДС, но без представител на СДС. Сиреч хем вълкът сит (спазихме препоръката на Дол), хем агнето (СДС) опапано. Но като историк ще припомня, че през 1928 г. Сталин написа прословутата си статия „Главозамайване от успехите“. Дано на Борисов да не му се налага да я повтаря след 26 май 2019-а, т.е. повече от 90 години по-късно... „Главозамайването от успехите“ обаче като че ли не беше изветряло от главата на другарката Нинова, поне до отминалата неделя, когато се състоя „кървавото заседание“ на НС на БСП. Победителите – тия, които пренаредиха листата, побързаха да заявят, че това всъщност отбелязало „бламирането“ на Нинова и „реабилитирането“ на Станишев. „Победените“ пък веднага захапаха тезата „виждате ли колко демократична партия сме всъщност“. Ще си позволя да не се съглася с нито една от двете групи. Защото всъщност Нинова спечели откъдето и да го погледне човек. В интерес на истината, тя имаше всичката логика да остави Станишев извън листата. Всъщност, обективно погледнато, той превърна членството си в БСП в чист бизнес. Председател на партията, депутат, после премиер, след това евродепутат, че и президент на ПЕС – и така, почти 20 години. На все по-високи постове и с все по-високи заплати. И Нинова май реши да го остави само на една, като го лиши от тази на член на Европейския парламент... Но тя като че ли умишлено тръгна към неделното заседание на НС на БСП с рогата напред. Прикотка един от основните „опозиционери“, като го сложи на второ място, отряза Станишев и рече –  това е „моята“ листа, при това искам да я гласувате явно и анблок. Е, НС логично не издържа на предизвикателството. И като че ли наистина „настана време да въстане робът“. „Поборниците“ си сглобиха своя листа. Наказаха „предателя Стоилов“, като го принудиха да си направи отвод, избутаха доста назад другата любимка на председателката – Златева, и естествено, върнаха на избираемо (поне според тях) място „незаменимия“ Станишев. Само дето не вдянаха, че по този начин се набутаха в курт-капана на Нинова. И на практика бетонираха лидерския ѝ пост поне до местните избори през есента. Защото, когато на 26 май БСП загуби битката с ГЕРБ, Нинова с пълно основание ще каже, че провалът не е неин, а на „непослушния“ Национален съвет. Нещо като „така ви се пада, като не ме слушате“. И току-виж, „поборниците“ се превърнали в „покорници“... Не по-малко любопитно е обаче как ще се развият събитията до 26 май. Лично аз очаквам ожесточена „вътрешнолистова“ битка за преференциалния вот. При това с неясен изход. Но в замяна на това – с ясни резултати. Казано накратко – сбогом, мечти за победа, сбогом, мераци за предсрочни избори, да живей непогрешимата ни водачка Нинова... Сподели:", "date": "2019.04.21", "title": "САМО В ПИК И \"РЕТРО\": Сбогом, предсрочни избори, да живей Нинова"}
{"url": "https://pik.bg/%D1%88%D0%B2e%D0%B9%D1%86ap%D0%B8%D1%8F-%D0%B8%D0%BD%D0%B2ec%D1%82%D0%B8pa-%E2%82%AC50-%D0%BC%D0%B8%D0%BB%D0%B8o%D0%BDa-%D0%B2-%D0%B7a%D0%B2o%D0%B4-%D0%B7a-%D1%88o%C4%B8o%D0%BBa%D0%B4-%D0%BA%D1%80%D0%B0%D0%B9-ho%D0%B2%D0%B8-ca%D0%B4-news835709.html", "text": "Швeйцapcĸият пpoизвoдитeл нa ĸaĸaoви и шoĸoлaдoви пpoдyĸти Ваrrу Саllеbаut щe инвecтиpa €50 милиoнa в изгpaждaнeтo нa зaвoд зa шoĸoлaд в Hoви Caд в Сeвepнa Cъpбия, cъoбщи иĸoнoмичecĸoтo миниcтepcтвo, цитиpaнo oт ЅееNеwѕ. Ваrrу Саllеbаut e пoдпиcaлa cпopaзyмeниe зa paзбиpaтeлcтвo c вeдoмcтвoтo зa изгpaждaнeтo нa фaбpиĸaтa, ĸoятo щe oтвopи нoви 100 paбoтни мecтa. Oчaĸвa ce зaвoдът дa зapaбoти дo 2021 г. Toй щe бъдe пъpвият нa Ваrrу Саllеbаut в Югoизтoчнa Eвpoпa. Πъpвoнaчaлнo ĸaпaцитeтът мy щe бъде нaд 50 000 тoнa нa гoдинa. Бaзиpaнaтa в Цюpиx ĸoмпaния щe изгpaди и цeнтъp зa пpoyчвaнe и paзpaбoтĸa. Koмпaниятa имa 60 зaвoдa пo cвeтa и дaвa paбoтa нa нaд 11 500 дyши. Сподели:", "date": "2019.04.21", "title": "Швeйцapия инвecтиpa €50 милиoнa в зaвoд зa шoĸoлaд край Hoви Caд"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BF%D0%BB%D0%B0%D0%BC%D0%BD%D0%B0-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%85%D0%B5%D0%BC%D1%83%D1%81-news835877.html", "text": "Автомобил се е самозапалил в района на 38 км на автомагистрала \"Хемус\" в посока Варна. Това съобщиха от ОДМВР - София. Около 15,15 часа е получен сигнал за горящ лек автомобил в района на 38 км на автомагистрала \"Хемус\" в посока Варна. На място е установено, че лек автомобил \"Ауди\" се е самозапалил в движение, най-вероятно по технически причини. Пожарът е изгасен, няма пострадали. Движението в участъка към момента е възстановено. Сподели:", "date": "2019.04.21", "title": "ИЗВЪНРЕДНО: Автомобил пламна в движение на автомагистрала \"Хемус\""}
{"url": "https://pik.bg/%D0%B4%D0%BD%D0%B5%D1%81-%D1%83%D0%BA%D1%80%D0%B0%D0%B9%D0%BD%D0%B0-%D0%B8%D0%B7%D0%B1%D0%B8%D1%80%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news835752.html", "text": "С подобна преднина Зеленски спечели и първия тур от президентските избори на 31 март. Тогава едва 15,95% подкрепиха настоящия президент Петро Порошенко, а гласовете за комика бяха почти двойно повече (30,24%). Само за няколко месеца Зеленски се превърна в носител на надежда за избирателите. Неговите големи козове са популярността му като комик и фактът, че е новак в политиката. Втори тур на президентските избори се провежда днес в Украйна. В него един срещу друг се изправят настоящият президент Петро Порошенко и комикът Володимир Зеленски . Предизборната надпревара завърши с безпрецедентен дебат между двамата на националния стадион в Киев. Гласоподавателите обаче останаха разочаровани и определиха дебата като шоу, а не като политически градивно събитие. Според последните социологически проучвания на балотажа „за“ Зеленски ще гласуват около 72% от украинците, а за Порошенко - 25%. След години на политически турбуленции и корупционни афери копнежът на много украинци за нови лица в политиката е толкова силен, че изглежда те са склонни да експериментират с един политически новак като държавен глава . Зеленски печели много и от една от своите роли в киното. В телевизионния сериал \"Слуга на народа\" той играе учител по история, който става президент. Популистките му тиради срещу \"корумпираните и алчни\" украински политици в сериала допадат на много украинци. Настоящият президент Петро Порошенко поиска от украинците прошка за грешките , които е направил и ги призова да го подкрепят на втория тур. Според социолозите обаче само чудо може да доведе до победа на Порошенко. Кандидат-президентската надпревара приключи с политически спектакъл. Двамата опоненти проведоха дебат на олимпийския стадион в Киев пред 70 000 екзалтирани поддръжници . Безпрецедентният в историята на Украйна дебат продължи около час. Политическите аргументи бяха рядкост, а личните нападки - оръжие, използвано и от двамата кандидати. Гласоподавателите са разочаровани от дебата и ги определиха като шоу, а не като политически градивно събитие.Според последните социологически проучвания абсолютният дебютант в политиката Зеленски води с над 70%. Причината - разочарованието от ширещата се корупция, спада в стандарта на живот и  патовата ситуация в конфликта със сепаратистите в Източна Украйна. Сподели:", "date": "2019.04.21", "title": "Днес Украйна избира президент"}
{"url": "https://pik.bg/%D1%84%D0%B0%D0%BB%D0%B8%D1%82-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%85%D0%B0%D1%80%D1%87%D0%B8-%D0%BC%D0%B8%D0%BB%D0%B8%D0%BE%D0%BD%D0%B8-%D0%BE%D1%82-%D0%BF%D0%B0%D1%80%D1%82%D0%B8%D0%B9%D0%BD%D0%B0%D1%82%D0%B0-%D1%81%D1%83%D0%B1%D1%81%D0%B8%D0%B4%D0%B8%D1%8F-news835024.html", "text": "БСП са харчили повече от ГЕРБ през 2018 година. Това става ясно от отчетите на партиите в Сметната палата. Разходите на двете партийни централи бяха публикувани в сайта на Сметната палата, заедно с отчетите на общо 128 политически формации. Според данните от докладите разходите на БСП за 2018 година са 10 835 000 лева. А тези на ГЕРБ – 9 450 000 лева. От партията на премиера Бойко Борисов са дарили общо 165 000 лева, а административните разходи за цялата година са 5 115 000 лева. В същото време от „Позитано” 20 отчитат, че за заплати са изхарчени 3 219 000 лева. „Заплатите на персонала се начисляват ежемесечно. Изплащането на хонорари за извършени услуги става с предварително сключени договори и изготвяне сметка за изплатените суми”, пише в отчета на социалистите, подписан от лидера на партията Корнелия Нинова. В разходи от графа „други” от БСП са отчели 606 000 лева. От БСП са записали и разходи за „външни услуги” в размер на близо 6 млн. лева – общо 5 899 000 лева. От своя страна в отчета на ГЕРБ, който е подписан от зам.-председателя на партията Цветан Цветанов, се декларират приходи и финансов резултат – през 2018 година – от членски внос 161 000 лева, извънредни приходи – 21 000 лева и получена държавна субсидия в размер на 15 181 000 лева. Както е известно, всички партии трябваше да подадат в Сметната палата годишните си финансови отчети и списъците на дарителите си за 2018 г., а срокът изтече на 1 април. Сподели:", "date": "2019.04.21", "title": "ФАЛИТ: Корнелия Нинова харчи милиони от партийната субсидия"}
{"url": "https://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D0%BF%D0%BE-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D1%81%D0%B0-1-news835795.html", "text": "Продължава да се увеличава броят на жертвите на серията експлозии в Шри Ланка - по последни данни загиналите са 185, предава РИА „Новости”, цитирани от „Фокус”. Агеницята се позовава на данни от местни медии. По-рано се съобщаваше за 160 загинали, сред които най-малко 35 чужденци, включително от САЩ, Великобритания и Холандия. Серията експлозии в Шри Ланка избухнаха навръх Католическия Великден. По данни на полицията те са били общо шест – три в църкви и три в хотели, всички на територията и околностите на столицата Коломбо. Сподели:", "date": "2019.04.21", "title": "Продължава да се увеличава броят на жертвите в Шри Ланка: По последни данни загиналите са 185 (НА ЖИВО)"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%B5%D0%BD-%D0%BA%D0%BE%D1%80%D0%B0%D0%B1-%D0%B2%D0%BB%D0%B5%D0%B7%D0%B5-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news835751.html", "text": "Разузнавателният кораб HMS Echo на британския флот влезе в Черно море. Това е съобщено от „Босфор обзървър“, който следи за преминаващите през Босфора кораби, съобщиха РИА „Новости” и БГНЕС, цитирани от  Нова телевизия. Според информацията на следящите трафика в Черно море, корабът се е отправил на север. HMS Echo е предназначен за провеждане на разузнавателни операции в подкрепа на подводници или кораби-амфибии и може да предоставя информация в реално време. Корабът е снабден с три 6,6-милиметрови картечници M134, два 20-мм зенитни оръдия и четири картечници с голям калибър. Последно HMS Echo е бил в черноморски води през декември миналата година. Сподели:", "date": "2019.04.21", "title": "Британски разузнавателен кораб влезе в Черно море"}
{"url": "https://pik.bg/in-memoriam-%D0%B2%D0%B8%D0%BE%D0%BB%D0%B5%D1%82%D0%B0-%D0%B3%D0%B8%D0%BD%D0%B4%D0%B5%D0%B2%D0%B0-%D0%BE%D1%82%D0%BA%D0%B0%D0%B7%D0%B0%D0%BB%D0%B0-%D1%80%D0%BE%D0%BB%D1%8F-%D0%B2-%D0%BD%D0%B0-%D0%B2%D1%81%D0%B5%D0%BA%D0%B8-%D0%BA%D0%B8%D0%BB%D0%BE%D0%BC%D0%B5%D1%82%D1%8A%D1%80-%D0%B8-5-%D0%B3%D0%BE%D0%B4%D0%B8%D0%BD%D0%B8-%D0%B1%D0%B8%D0%BB%D0%B0-%D0%B1%D0%B5%D0%B7-%D1%80%D0%B0%D0%B1%D0%BE%D1%82%D0%B0--news835879.html", "text": "Виолета Гиндева е родена в Сливен на 14 юни през 1946 година. Завършва ВИТИЗ \"Кръстьо Сарафов\" през 1968 г. Театрална и филмова актриса с високи постижения в българското сценично и киноизкуство на ХХ век. Изиграла десетки роли в Народния театър “Иван Вазов”, Нов драматичен театър “Сълза и смях”, Кафе-театър “Кадър” - бар София”, Драматичен театър “София“, Драматичен театър “Сава Огнянов“-Русе. Създала незабравими образи в киното - \"Сватбите на Йоан Асен\", \"Князът\", \"Черните ангели\", \"Иконостасът“ и др. Виолета Гиндева се оказва сред най-обичаните и емблематични актриси на българското кино още с първите си изяви на големия екран. Има шанса да работи с Въло Радев, Борислав Шаралиев, Христо Христов, Вили Цанков, да играе с големи актьори като Апостол Карамитев, Стефан Данаилов, Йосиф Сърчаджиев. Носителка на десетки национални и престижни международни награди. Като доцент по актьорско майсторство за драматичен театър преподава в Театралния колеж \"Любен Гройс\" и в Пловдивския университет \"Паисий Хилендарски\". Пробва се в сферата на бизнеса, като участва в разработването на козметичен салон. Изявявала се е като журналист. Четири години е заместник-кмет на Пазарджик. Но избира да се върне към амплоато, което най-добре ѝ приляга – това на актриса. И го прави след 20-годишна пауза в актьорската си кариера. Виолета Гиндева получава един специален урок по театър от Апостол Карамитев. Той ѝ казва: „Ако искаш да станеш добра актриса, трябва да се научиш да се режисираш“. Тогава младата актриса изпада в паника. Такова нещо във ВИТИЗ никога не е толерирано. Но с времето тя разбира какво е искал да ѝ каже Карамитев: да имаш позиция вътре в себе си, да имаш гледна точка и да кажеш нещо важно на публиката. Помни от баща си, че „във всяка ситуация има и зрънце добро“. Виолета Гиндева има награди: Заслужил артист (1977), Народен артист (1984), Орден „Кирил и Методий“, II награда за филма Един снимачен ден на МКФ (Карлови Вари, Flag of the Czech Republic.svg Чехословакия 1968), I награда за ролята на (Катерина) от филма „Иконостасът“ на ФБФ (Варна, 1969), I награда (колективна) за филма „Черните ангели“ на МКФ (Карлови Вари, Flag of the Czech Republic.svg Чехословакия 1970), Специалната награда (колективна) за филма „Черните ангели“ на ФБФ (Варна, 1970), III награда „за женска роля“ за ролята на (Едел) от „Червено и кафяво“ на Националния преглед на българската драма и театър (1974), Наградата „за екранизация на произведение от литературната ни класика“ за филма „Снаха“ в лицето на режисьора Васил Мирчев на ФБИФ (Варна, 1976). През 1993 година тя е уволнена от Народния театър, след като открито се обявява против пенсионирането на големите български актьори. Много след случката споделя, че тогава останала без работа, а била самотна майка на две деца. В едно от интервютата си Гиндева споделя, че е отказала роля в хитовия сериал \"На всеки километър\". След това остава 5 години без роли в киното и театъра. \"Видя ми се много наивен, звучеше ми като детско-юношески! Това беше причината\", разказа преди време актрисата и добавя, че Стефан Данаилов й се сърдел много, защото не харесвала \"На всеки километър\". През годините Виолета Гиндева разкри още, че директорът на Народния театър я карал да направи аборт по политически причини. Актрисата обаче отказала, напуснала Народния театър и се присъединила към театър \"София\". Сподели:", "date": "2019.04.21", "title": "IN MEMORIAM: Виолета Гиндева отказала роля в \"На всеки километър\" и 5 години била без работа (ГАЛЕРИЯ)"}
{"url": "https://pik.bg/%D0%B2%D1%8A%D0%BD%D1%88%D0%BD%D0%BE-%D1%81%D1%8A%D0%BE%D0%B1%D1%89%D0%B0%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0%D0%BD%D0%BD%D0%B8-%D0%B7%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D0%B0%D0%B4%D0%B0-%D0%BD%D0%B0-%D1%88%D1%80%D0%B8-%D0%BB%D0%B0%D0%BD%D0%BA%D0%B0-news835792.html", "text": "Министерството на външните работи Към момента няма информация за пострадали българи при нападенията в Шри Ланка, съобщи пресцентърът на . По информация на посолството ни в Индия към 11.00 часа няма данни за пострадали български граждани при терористичните атаки в три църкви и три хотела в Шри Ланка. При необходимост от съдействие българските граждани могат да се свържат с посолството в Индия на дежурен телефон : +919910999498. Сигнали и молби за съдействие при бедствени ситуации на български граждани се приемат денонощно и на телефонните линии на Дирекция „Ситуационен център“: +359 2 948 24 04 или имейл: crisis@mfa.bg. По последни данни загиналите при серията експлозии в Шри Ланка навръх Католическия Великден са най-малко 160 души. По данни на полицията са избухнали общо шест експлозии – три в църкви и три в хотели, всички на територията и околностите на столицата Коломбо. Най-малко 35 от загиналите са чужденци. Сподели:", "date": "2019.04.21", "title": "Външно съобщава: Няма данни за загинали българи в ада на Шри Ланка"}
{"url": "https://pik.bg/%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%BE-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B7%D0%B0-%D0%BA%D1%80%D1%8A%D0%B2%D0%BE%D0%B4%D0%B0%D1%80%D1%8F%D0%B2%D0%B0%D0%BD%D0%B5-news835762.html", "text": "Традиционна кампания за кръводаряване организират за Разпети петък от Районния център по трансфузионна хематология (РЦТХ) във Варна. Това каза пред радио „Фокус-Варна” директорът на Кръвния център д-р Жанина Йорданова. По думите й инициативата ще се проведе в храма „Св. Цар Борис“ в квартал „Аспарухово“. Днес Кръвният център провежда традиционната кампания за доброволно кръводаряване. Всеки, който желае да помогне може да отиде на място в звеното в двора на Окръжна болниц до 16:00 часа. В кампанията отново ще се включат членове от Сдружението „Благотворителност и спорт“. По думите на д-р Йорданова в момента тече и кампания по доброволно кръводаряване с мобилни пунктове в различни средни и висши учебни заведения в града. Сподели:", "date": "2019.04.21", "title": "Традиционно: Във Варна ще се проведе кампания за кръводаряване"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BF%D1%80%D0%B8%D1%87%D0%B8%D0%BD%D0%B5%D0%BD%D0%B0-%D0%BE%D1%82-%D1%88%D0%BE%D1%84%D1%8C%D0%BE%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news835785.html", "text": "Неправоспособен шофьор предизвика катастрофа между селата Рогозен и Сираково, след която загина един от спътниците му, съобщават от полицията във Враца, цитирани от „Конкурент”. Сигнал за инцидента е бил подаден малко след 21:30 часа снощи. Ченгетата установили, че „Фиат Брава“, управляван от собственика си – 23-годишният Г.В. от Добролево, е катастрофирал в канавката отляво по посока на движението. Водачът е неправоспособен, уточниха от ОД на МВР. При ПТП-то са пострадали двама пътници от Рогозен в колата, които били откарани в центъра за спешна медицина в Бяла Слатина. Въпреки намесата на лекарите, 18-годишният М.К. е починал, а 19-годишният М.М. е транспортиран до ортопедичното отделение на врачанската болница с наранявания, които не застрашават живота му. От полицията допълват, че щетите по италианската кола са сериозни. Шофьорът е изпробван за алкохол и наркотици, като пробите му са отрицателни. По случая е образувано досъдебно производство в РУ – Козлодуй. Сподели:", "date": "2019.04.21", "title": "ТРАГЕДИЯ: Тийнейджър загина след катастрофа, причинена от шофьор без книжка във  Врачанско"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4-28-%D1%85%D0%B8%D0%BB%D1%8F%D0%B4%D0%B8-%D0%B4%D1%83%D1%88%D0%B8-%D1%81%D0%B0-%D1%83%D1%87%D0%B0%D1%81%D1%82%D0%B2%D0%B0%D0%BB%D0%B8-%D0%B2-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BD%D0%B0-%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8-%D0%B2-%D1%81%D1%8A%D0%B1%D0%BE%D1%82%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news835743.html", "text": "“Интефакс“, цитиран от \"Фокус\". В протестите на „жълтите жилетки“ в събота във Франция са участвали 28 хиляди души,съобщиха от МВР на Франция, цитирани от руската агенция Организаторите на протестите обаче не са съгласни с тези данни и са убедени, че е имало по-голям брой участници. Според МВР само в Париж са се събрали 9 000 демонстранти. Протести е имало в Бордо, Тулуза и други големи градове. Това е 23-тия пореден съботен протест на :жълтите жилетки“. Френските власти съобщават, че в събота полицията и жандармеристите са задържали 249 демонстранти, като 182 от тях са арестувани в полицейските управления. В допълнение, МВР отбеляза, че 14 полицаи са били ранени по време на бунтовете. През деня имаше и съобщения за ранени протестиращи. Най-напрегната е била ситуация в Париж, където полицията многократно е трябвало да използва водни оръдия, сълзотворен газ и гумени куршуми. Сподели:", "date": "2019.04.21", "title": "РЕКОРД: 28 хиляди души са участвали в протестите на \"жълтите жилетки\" в събота във Франция"}
{"url": "https://pik.bg/%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%B3%D0%B0%D0%B2%D1%80%D0%B8%D0%B8%D0%BB-%D1%81-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D0%B5-%D0%B7%D0%B0-%D1%82%D0%BE%D0%B2%D0%B0-%D0%B7%D0%B0%D1%89%D0%BE-%D0%BD%D1%8F%D0%BC%D0%B0-%D0%BE%D0%B1%D1%89%D0%BE-%D0%B1%D0%BE%D0%B3%D0%BE%D1%81%D0%BB%D1%83%D0%B6%D0%B5%D0%BD%D0%B8%D0%B5-%D0%BD%D0%B0-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B8-%D0%B8-%D0%BA%D0%B0%D1%82%D0%BE%D0%BB%D0%B8-news835765.html", "text": "Ловчанският митрополит Гавриил обясни пред БНР защо няма общо богослужение на православни и католици. Той разясни, че по канон православни и католици не могат да извършват общо служение. По този начин, той коментира отказа на Светия синод за идеята за обща молитва за мир, когато у нас след дни пристигне папа Франциск. „Ние правим това, което сме правили винаги – можем да общуваме с католици, но не можем да служим заедно – каза Гавриил.-  Всички го знаят това нещо. Ако започнехме да служим с тях, щеше още по-голям шум да има. Същите тези хора ще кажат: „Вижте ги, те предадоха своите принципи. Тогава щаха да настроят и вярващите хора срещу нас“. Сподели:", "date": "2019.04.21", "title": "Митрополит Гавриил с обяснение за това, защо няма общо богослужение на православни и католици"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%B5%D0%B4%D0%BC%D0%B8-%D0%B2%D0%B7%D1%80%D0%B8%D0%B2-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D1%83%D0%B6%D0%B0%D1%81%D1%8A%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news835796.html", "text": "Седми взрив окървави Шри Ланка, съобщиха световните агенции. Атентатът е недалеч от столицата на страната. Взривът е избухнал в хотел. Загинали са двама души. 187 са загиналите досега. Серията експлозии в Шри Ланка избухнаха навръх Католическия Великден. По данни на полицията те са били три в църкви и четири в хотели, всички на територията и околностите на столицата Коломбо. Сподели:", "date": "2019.04.21", "title": "ИЗВЪНРЕДНО В ПИК: Седми взрив в Шри Ланка, ужасът продължава (ОБНОВЕНА)"}
{"url": "https://pik.bg/%D1%81%D1%82%D0%B0%D0%BD%D0%B0%D1%85%D0%B0-%D1%8F%D1%81%D0%BD%D0%B8-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D0%B7%D0%B0-%D1%88%D0%B5%D1%84-%D0%BD%D0%B0-%D0%BF%D1%80%D0%B5%D1%81%D1%81%D0%BB%D1%83%D0%B6%D0%B1%D0%B0%D1%82%D0%B0-%D0%BD%D0%B0-%D0%BE%D0%BA%D1%80%D1%8A%D0%B6%D0%BD%D0%B8%D1%8F-%D1%81%D1%8A%D0%B4-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news835764.html", "text": "Три дами искат да станат пресаташе на окръжния съд във Враца.  Това показват резултатите от подбора по документи, извършен от институцията, съобщава „Конкурент”. До 1 април, когато изтече възможността за подаване на документи, каниддатурите си са представили Албена Миланова, настоящ репортер на RMTV, Даниела Хитова, която сега работи във врачанското „Дарик радио“, и Венера Върбанова. Кандидатките за поста вече трябва да са предали концепциите за работата, която ще вършат, а следващата стъпка в конкурса е интервю. Две от претедентките – Даниела Хитова и Албена Миланова, имат зад гърба си стаж като пресаташета. Първата в НАП – Враца и общинската управа в града под Околчица, а втората – в областна администрация и местната управа на Мездра. Сподели:", "date": "2019.04.21", "title": "Станаха ясни кандидатите за шеф на пресслужбата на Окръжния съд във Враца"}
{"url": "https://pik.bg/%D1%80%D0%B5%D0%B9%D1%82%D0%B8%D0%BD%D0%B3%D1%8A%D1%82-%D0%BD%D0%B0-%D1%82%D1%80%D1%8A%D0%BC%D0%BF-%D1%83%D0%B4%D0%B0%D1%80%D0%B8-%D0%B4%D1%8A%D0%BD%D0%BE-%D1%81-%D0%BC%D0%B8%D0%BD%D1%83%D1%81-3-%D0%BF%D1%83%D0%BD%D0%BA%D1%82%D0%B0-news835716.html", "text": "Рейтингът на американския президент Доналд Тръмп е паднал с 3 пункта след публикуването на доклада на специалния прокурор Робърт Мюлер и стигна най-ниските си нива за 2019 година, пише американското издание The Hill. Проучване на общественото мнение на Reuters/Ipsos показва, че 37% от участниците в допитването одобряват представянето на Тръмп като държавен глава, докато анкета, проведена на 15 април преди публикуването на доклада за руската намеса на изборите в САЩ през 2016 година, отчете 40% одобрение за президента. Проучването, проведено в четвъртък и петък, е първото, което измерва позицията на президента пред обществеността, след като Министерството на правосъдието публикува констатациите на Мюлер от разследването му за намеса на Русия и евентуално възпрепятстване на правосъдието. Анкетата идва, след като правосъдният министър Уилям Бар публикува преработена версия на 400-страничния доклад на Мюлер за Конгреса и обществеността. Сподели:", "date": "2019.04.21", "title": "Рейтингът на Тръмп удари дъно с минус 3 пункта"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BA%D1%8A%D0%B2-%D0%B2%D0%B5%D0%BB%D0%B8%D0%BA-%D1%83%D1%81%D0%BF%D0%B5%D1%85-%D0%BF%D0%BE%D1%81%D1%82%D0%B8%D0%B3%D0%BD%D0%B0-%D0%B3%D1%80%D0%B8%D0%B3%D0%BE%D1%80-%D0%B3%D0%B5%D0%BE%D1%80%D0%B3%D0%B8-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B4%D0%B6%D0%B5%D0%BA%D0%B8-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-news835673.html", "text": "- Вижте, в тениса - те както играят турнир през седмица, през две, е нормално да има такива не сривове, но амплитуди. Той не може да побеждава постоянно. Виждате, че в съвременния тенис, особено последните десетина години, всеки може да надвие всеки. Защото по-младите вече се развиват с бързи темпове. Дори Надал, Федерер, Джокович записват загуби от тенисисти, които са далеч по-ниско ранкирани в сравнение с тях. А Гришо, той е тенисист, който обича да играе за публиката и това понякога може и да му пречи. Защото има тенисисти, които имат не толкова атрактивен стил, а по-скоро насочен към абсолютна рентабилност. Григор пък обича ефектите, примерно навремето както беше Макенроу. Но в момента почти вече няма такива играчи. Според мен дори Гришо Димитров прилича повече на Надал, отколкото на Федерер. Макар, че го сравняваха с Роджър Федерер. - Във въпросното естество, да. Роджър Федерер не обича някакви трикове, подобни отигравания. Докато Рафаел Надал ги прави по-често, особено на клей като играе - там почти никой не може да го победи и ако го надвие някой то е изключително трудно. Докато Федерер е много ефективен. Той затова на 37-38 години все още играе, но той вече е извънземен, рядко може да се роди такъв като него. - Разбира се. При тях няма това двуличие, като тук при нас. Ако може да правим сравнения въобще между Надал, Димитров и спортисти на родна почва. Ако сте забелязали тук само най-некадърните казват, че могат. Докато при най-големите асове в света, те са откровени. Никой топ шампион няма да каже добри думи за друг, от който не става нищо, защото ще му се смеят. Така, че мнението на Рафаел Надал е достатъчен показател за Григор Димитров като спортист. И тук е важно да се каже, че като играе на надпревари в чужбина, независимо в коя държава, хората знаят, че Григор е от България. Гледам, че го засягат, че участва в прояви с деца в други страни, някакви рекламни сесии и прочие, ами тук при нас просто няма толкова много подобни прояви. И това, че не е участвал на турнира тук в София, това не значи нищо, според мен. Но тук се търси най-малката причина да бъде упрекнат Григор Димитров за нещо. - То, става все по-трудно не само за Григор, а за всеки тенисист да спечели надпревара от Шлема. Виждате, че в тези турнири трябва повече постоянство. Той скоро ще навърши 28-години. Разбира се, че е по-постижимо да вземеш трофей от Мастърс, отколкото купа от Големия шлем. С контузиите, с толкова много мачове, огромна конкуренция в тениса, просто няма гаранция за нищо. Всичко е възможно обаче. Кой е очаквал Федерер на 30 и колко години да се върне победоносно в Шлема и да спечели мисля, че бяха 3 титли - две в Австралия и една на Уимбълдън. Така, че всичко е възможно при Григор, само да е здрав, проблемът е с контузиите. - Не мога да предскажа това или да знам какво ще се случи. Тъй като в спорта има много условности. Там хората, около Григор знаят най-добре. Ето виждате Федерер на 37-38 години, сякаш е на 25. Всичко зависи от самия човек. Това е до ген, не всеки може да се радва на такава форма. И някои казват \"този или онзи ползва непозволени средства\"? Каквото и да взимаш, когато организмът ти не е готов за тези неща - не е възможно, нито допинг, нито нищо. Както казват хората - това е Божа работа. Господ го е дарил с тези неща. А Григор Димитров, той нито се бори да сваля килограми, защото има и такива състезатели, като Надал, който е податлив има проблеми с колена постоянно. Димитров играе с по-голяма лекота отколкото Рафаел Надал например, защото Рафа виждате как неимоверни усилия полага всеки мач. Такъв му е начинът на игра на Надал. Дали ще ни радва Григор още дълги години - много е важно да се опази от сериозни контузии, също е важно какъв календар ще избере относно турнирите, на които участва, но това е и от мениджърите вече. - Вижте, когато има световни величини като Агаси, както и Борис Бекер. Иван Лендъл беше на Мъри. Виждате, че състезателите постигат успехи, защото тези фигури са минали през това и си предават опита. Това е. Някой, който е минал по този път, най-добре може да му каже за какво става на въпрос и какво да го посъветва. Защото тези хора, които са учили само от учебници и са гледали отстрани е едно, друго е, когато си преминал през това нещо. А тук става въпрос за специалисти на много високо ниво. Само може да му е от полза Агаси. - Даже и не смеем да си помислим, че Моуриньо може да дойде да води български отбор. Пък при Григор се натискат, при него има много желаещи, той може да си избира между топ треньори, това е. - Вижте, при нас такива фигури с огромен талант като Григор Димитров хората ги уважават, според мен. Но също така съм на мнение, че се получава ситуация, при която други имат желание да лансират съвсем различни лица като известни, а не искат такива като Григор. Докато Григор Димитров го знаят навсякъде. А тука, това, че не се връща толкова често не значи нищо. Той играе за България. Нали имаше проблем, че не се подвизавал за Дейвис Къп. С кой да играе? Да дойде тука, да направи 1 мач, а другите като загубят каква е ползата, никаква? Да останем в \"Африканската лига\"? Мен не ми е работа, но ме дразни това нещо, защото той е голям спортист и в един момент започват да го упрекват за неща, които нищо общо нямат с тениса на най-високо ниво. Нашият мъжки тенис никога не е бил на равнището, на което се намира Григор Димитров. Гледам световен и български тенис от много години, подобно ниво - едва ли скоро някой може да достигне. Гледам ги Кузманов, Лазаров, как бяха тези момчета, те са далеч, далеч от Григор. - По никакъв начин не ги засягам, подценявам. Говорим като сравнение. Да стигнеш Топ 3 в света. Това не всеки го може. При това Григор го постигна в компанията на Федерер и Надал. - Не мога да го предвидя. Те са от по-друго поколение израсли. Виждате при тях те са някак много по-сериозни и концентрирани в тези турнири, поне с подобно впечатление оставам. Докато младите, спортът стана с много реклама в него, навлязоха най-различни и много повече ангажименти за състезателите. И ако успееш тези неща да не те разконцентрират, имаш по-добри шансове за успехи. Примерно трябва да тренираш, да ходиш на рекламни сесии и на други такива събития като коктейли. Ние при нас сякаш изместваме същността на събитията за тенисистите. Те са задължителни за тези хора, защото рекламодателите на състезанията също трябва да печелят. И на тенисистите сигурно не им е много приятно да ходят на подобни мероприятия, но трябва да рекламират спорта си. И затова тези от по-опитното поколение, може да имат известно предимство. Защото спортът по принцип се развива по по-друг начин в момента. Говори се за много пари, а въпросните средства, тези които ги дават - трябва да ги изработят по някакъв начин. Никой не губи от спорта, а най-добрите тенисистите са лицата на въпросния спорт и трябва да са навсякъде. И ако може да ги съчетаеш тези неща, без да ти пречи на изявите на корта - е много добре. Все пак дали ще си първи в ранглистата, дали ще си спечелил някоя купа от Шлема, това остава само в историята. . Сподели:", "date": "2019.04.21", "title": "САМО В ПИК: Какъв велик успех постигна Григор? Георги Димитров-Джеки с горещ коментар"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BC%D0%B5%D0%B7%D0%B4%D1%80%D0%B0-%D1%81%D0%B5-%D0%BE%D1%82%D1%87%D0%B5%D1%82%D0%B5-%D0%BF%D1%80%D0%B5%D0%B4-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D0%B5%D0%BB%D0%BE-%D0%BE%D1%81%D0%B5%D0%BB%D0%BD%D0%B0-news835619.html", "text": "Кметът на Мездра инж. Генади Събков отчете дейността си, както и тази на администрацията през изминалата година пред жителите на село Оселна, съобава „Конкурент”. В реновирания салон на кметството инж. Събков подчерта важната роля на социалните услуги в Общината. „Правим всичко възможно за да сме в услуга на жителите на Общината, особено на тези в селата – каза той. -  Салонът е станал прекрасен, ще ви осигурим 50 стола и маси, за да може да се събирате, да общувате и да се радвате на живота“. Инж. Събков отчете над 66 000 лв. инвестиции в Оселна през изминалата година и сподели, че политиката на социална подкрепа ще продължи. „Децата до 3 години посещават яслите напълно безплатно, а таксите за по-големите деца са на абсолютния минимум – посочи още кметът на Мездра. - Още с началото на мандата си реших, че нивата на местните данъци и такси няма да бъдат вдигани. Трудно ни е, но не можем за сметка на некоректните платци да товарим редовните“. Инж. Иван Събков изказа благодарност на всички служители в администрацията, в Социалния комплекс, работниците в ОП „Чистота“ и заетите в хуманитарната сфера отчитайки съществената им роля за всички постигнати успехи. „Тези хора приеха мисията да помагат на своите съграждани – каза още той. - За сравнително ниските заплати, които получават, те дават всичко, което имат – сили, енергия и вдъхновение“. Оселчани поставиха въпроси, свързани с реновирането на част от наличните маси пейки на селото и цената на водата. „Това, което ви трябва, ще намерим начин да го осигурим. – обеща кметът на Мездра. -  Вие използвайте поводите да се събирате, да се веселите, и да се радвате. За цената на водата – проблемът идва от абдикирането на КЕВР от регулаторните си задължения. ВиК дружествата трябва да работят на минимална печалба, но това не е точно така. Водоснабдяването, електрификацията и газопреноса са жизненоважни сфери, в които интересите на гражданите трябва да са максимално защитени. Изравняването на цените в дадено ВиК дружество без отчитане на специфичните условия и конкретни разходи не е справедливо“. Жителите на Оселна се оплакаха също от честите спирания на електрозахранването в селото. „Направихме няколко срещи с мениджъри на ЧЕЗ, но като виждам инвестиционната им политика – проблемът ще продължи. Не съм се отказал обаче, няма да оставим нещата по този начин. Каквото касае нас, Общината, смятайте за извършено. Днес всички села в Общината имат ефективно улично осветление“, завърши инж. Събков. Сподели:", "date": "2019.04.21", "title": "Кметът на Мездра се отчете пред жителите на село Оселна"}
{"url": "https://pik.bg/%D0%BF%D0%BE%D0%B4%D0%BC%D0%B8%D0%BD%D0%B0-%D0%BD%D0%B8-%D0%B0%D1%81%D1%82%D0%B5%D1%80%D0%BE%D0%B8%D0%B4-%D0%BA%D0%BE%D0%BB%D0%BA%D0%BE%D1%82%D0%BE-%D0%BA%D1%8A%D1%89%D0%B0-news835686.html", "text": "Астероид с размерите на къща прелетя край Земята на разстояние 219 000 км от нея, съобщи порталът Space.com, позовавайки се на NASA. Астероидът GC6 бе засечен на 9 април. Вчера преди обяд той доближил Земята на максимално близко разстояние – малко повече от половината разстояние до Луната. Скоростта му в този момент била 2300 километра в час. NASA класифицира астероида като \"потенциално опасен околоземен обект\". Сподели:", "date": "2019.04.21", "title": "Подмина ни астероид колкото къща"}
{"url": "https://pik.bg/%D0%BD%D0%BE%D0%B2%D0%BE-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5-%D0%BE%D0%B1%D0%BB%D0%B0%D1%86%D0%B8%D1%82%D0%B5-%D1%81%D0%B8-%D0%B4%D0%B0%D0%B2%D0%B0%D1%82-%D1%81%D1%80%D0%B5%D1%89%D0%B0-%D0%BD%D0%B0%D0%B4-%D1%81%D0%B5%D0%B2%D0%B5%D1%80%D0%BE%D0%B8%D0%B7%D1%82%D0%BE%D1%87%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D1%8F%D1%82%D1%8A%D1%80%D1%8A%D1%82-%D1%89%D0%B5-%D0%BE%D1%82%D1%81%D0%BB%D0%B0%D0%B1%D0%BD%D0%B5-%D0%BD%D0%BE-%D1%81-news835651.html", "text": "Днес над по-голямата част от страната временно ще се изясни, по-значителна облачност ще има над Североизточна България. Вятърът ще отслабне, в западната половина на страната и ще стихне. Там на места ще се образуват слани. По-късно през деня облачността ще е променлива, на отделни места, главно в източните райони, ще превали слаб дъжд. Минималните температури ще са между 1 и 6 градуса, максималните - предимно между 13-18 градуса. Атмосферното налягане ще се понижи, но ще остане по-високо от средното за месеца. В планините ще има променлива облачност, на отделни места със слаби превалявания от дъжд, над 1800 м - от сняг. Ще духа слаб до умерен северозападен вятър. Максималната температура на 1200 м ще е около 7 градуса, на 2000 м - около 0 градуса. Над Черноморието облачността ще е променлива, често значителна. Ще духа слаб изток-югоизточен вятър. Максималните температури ще са 12-14 градуса. Температурата на морската вода е 11-13 градуса. Вълнението на морето ще е 2-3 бала. Сподели:", "date": "2019.04.21", "title": "НОВО ЗАТОПЛЯНЕ: Облаците си дават среща над Североизточна България. Вятърът ще отслабне, но са възможни слани"}
{"url": "https://pik.bg/%D0%B1%D0%B8%D0%B2%D1%88-%D0%B5%D0%BA%D0%B2%D0%B0%D0%B4%D0%BE%D1%80%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%B4%D0%B6%D1%83%D0%BB%D0%B8%D0%B0%D0%BD-%D0%B0%D1%81%D0%B0%D0%BD%D0%B4%D0%B6-%D1%81%D1%82%D0%B0%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%B7%D0%B0%D0%B3%D0%BE%D0%B2%D0%BE%D1%80-news835625.html", "text": "Бивш дипломат в еквадорското посолство в Лондон заяви, че Джулиън Асандж се е отнасял напълно с уважение към персонала в посолството, но е станал жертва на заговор на правителството да бъде изгонен от сградата, съобщава БНР. В ексклузивно  интервю за „Скай нюз” Фидел Навалес, който е бил консул и първи секретар в посолството през шест от седемте години, прекарани в него от Асандж, опроверга съобщенията, че основателят на \"Уикилийкс\" е нападал хора от охраната, че не е почиствал стаята си и не се е грижил за котката си. Според него, новият президент на Еквадор Ленин Молено публично е критикувал Асандж, за да създаде впечатление, че правителството е уморено от неговото лошо поведение. Навалес допълва, че не може да си спомни за нито един инцидент, свързан с неправомерно поведение на Асандж до напускането си на посолството през юли 2018 година. Дипломатът казва още, че през годините дори е станал добър приятел с Асандж. По-рано този месец Асандж беше арестуван след като еквадорските власти прекратиха убежището му в посолството в Лондон. Той е застрашен от екстрадиране в Швеция по обвинение в сексуално насилие и в САЩ за разпространяване на секретна информация. Сподели:", "date": "2019.04.21", "title": "Бивш еквадорски дипломат: Джулиан Асандж стана жертва на заговор"}
{"url": "https://pik.bg/%D0%BD%D0%B8%D0%BA%D0%BE%D0%BB%D0%B0%D0%B9-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D1%81%D0%B2%D1%8A%D1%80%D1%88%D0%B8%D1%85%D0%BC%D0%B5-%D1%81%D0%B8-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%B2-%D0%B7%D0%B0%D1%89%D0%B8%D1%82%D0%B0-%D0%BD%D0%BE-%D0%BD%D0%B5-%D0%B2%D0%BA%D0%B0%D1%80%D0%B0%D1%85%D0%BC%D0%B5-news835728.html", "text": "Левски си свърши работата в защита, но не вкара гол, заяви вратарят Николай Михайлов след равенството 0:0 срещу ЦСКА-София в мач от 30-ия кръг на Първа футболна лига. \"Запазихме мрежата суха, просто ни липсваше гол. Благодаря на нашите фенове, които отново свършиха прекрасна работа. През второто полувреме и двата отбора се отвориха, защото те играеха за задължителни три точки, а ние играем за победа във всеки двубой. Направихме хубави контри, но не съумяхме изобщо да уцелим вратата като че ли. Ударихме греда, но и те го направиха. И двата отбора се опитахме да играем добре, залогът беше голям\", заяви Михайлов след края на мача. \"Радостно е, че доста юноши влизат в отбора и оправдават доверието. Това е пътят и аз го казах, когато дойдох. Не е сериозно в Левски и ЦСКА да играят по деветима чужденци. Политиката на Левски е такава, надявам се през лятото да направим добър отбор и да се борим за титлата\", добави най-добрият играч в мача според феновете. \"През този сезон ни остават шест мача, в които искаме шест победи. Има доста точки да се разиграват и нашата работа е да печелим, пък ще видим какво ще стане\", завърши той. Сподели:", "date": "2019.04.21", "title": "Николай Михайлов: Свършихме си работата в защита, но не вкарахме"}
{"url": "https://pik.bg/%D0%BD%D0%B5-%D0%BC%D1%83-%D0%BF%D1%83%D0%BA%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B0-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%BE%D0%B1%D0%B8%D0%BA%D0%B0%D0%BB%D1%8F-%D0%B5%D0%B2%D1%80%D0%BE%D0%BF%D0%B0-%D1%81-%D0%BD%D0%BE%D0%B2%D0%BE%D1%82%D0%BE-%D0%B3%D0%B0%D0%B4%D0%B6%D0%B5---%D0%B3%D0%B5%D0%BE%D1%80%D0%B3%D0%B8-%D1%8F-%D0%B7%D0%B0%D0%B2%D0%B5%D0%B4%D0%B5-%D0%BD%D0%B0-%D1%80%D0%BE%D0%BC%D0%B0-news835349.html", "text": "Докато певицата Мария Илиева сменя образ след образ в \"Като две капки вода\", бившият й възлюбен и баща на сина й Георги Михайлов сменя град след град в Европа, а компания му прави новата му половинка Владислава Йорданова. Георги и блондинката изглеждат по-влюбени от всякога на снимките от романтичния Париж и забележителния Брюксел. Младата двойка, за която се твърди, че дори е сгодена, е в компанията на свои приятели, а трипът им прилича на семейна ваканция. На фотосите, както пред Айфеловата кула, така и пред Триумфалната арка в Брюксел, неизменно позира и домашният им любимец - тяхното сладко кученце. Георги е обвиняван от мнозина, че е зарязал Мария Илиева и сина им Александър, без грам да му пука. Други твърдят, че не Мария, а той е жертвата, след като тя забременяла и решила да задържи детето. Георги многократно й е заявявал, че няма сериозни намерения към нея и всичко между тях е флирт, пише ежедневник. Сподели:", "date": "2019.04.21", "title": "НЕ МУ ПУКА: Бившият на Мария Илиева обикаля Европа с новото гадже - Георги я заведе на романтична екскурзия в Париж (СНИМКИ)"}
{"url": "https://pik.bg/%D1%80%D0%B8%D1%81%D0%BA-%D1%81%D0%BA%D0%B0%D0%BB%D0%B8%D1%82%D0%B5-%D0%B2-%D0%BA%D1%80%D0%B5%D1%81%D0%BD%D0%B5%D0%BD%D1%81%D0%BA%D0%BE%D1%82%D0%BE-%D0%B4%D0%B5%D1%84%D0%B8%D0%BB%D0%B5-%D0%B8-%D0%BD%D0%B0-%D0%BF%D1%80%D0%B5%D0%B4%D0%B5%D0%BB%D0%B0-%D1%81%D0%B5-%D1%81%D1%8A%D0%B1%D1%83%D0%B4%D0%B8%D1%85%D0%B0-news835694.html", "text": "Повишена опасност от падащи камъни има в Кресненското дефиле и в района на Предела. Това съобщиха от Областно пътно управление – Благоевград. До този момент няма регистрирани тежки пътни инциденти. Не е имало сигнали и за паднали камъни, които да затрудняват трафика по републиканската пътна мрежа. Движението по път IІ-19 Симитли – Разлог в участъка от Симитли до проход Предела от км 0+000 до км 21+400, се осъществява с повишено внимание поради косене на трева и изрязване на храсти. Водачите да се движат с повишено внимание и съобразена скорост, съобразно създадената организация на движение. От Областно пътно управление - Благоевград, отправят апел към водачите на моторни превозни средства шофьорите да се движат със съобразена скорост, да карат внимателно и да спазват правилата за движение. Сподели:", "date": "2019.04.21", "title": "РИСК: Скалите в Кресненското дефиле и на Предела се събудиха"}
{"url": "https://pik.bg/3500-%D0%BD%D0%B0%D0%B1%D0%BB%D1%8E%D0%B4%D0%B0%D1%82%D0%B5%D0%BB%D0%B8-%D1%81%D0%BB%D0%B5%D0%B4%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%8F-%D0%B2%D0%BE%D1%82-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news835691.html", "text": "Около 3500 наблюдатели - местни и чуждестранни, ще следят днес за нередности на президентските избори в Македония, предава скопската телевизия \"Канал 5\". От Държавната избирателна комисия (ДИК) уточниха, че са акредитирали 419 международни наблюдатели и 3094 местни. Допуснати ще бъдат и 289 преводачи, 16 наблюдатели от Европейския съюз и Парламентарната асамблея на Съвета на Европа. Те са разпределени в 80 общински избирателни района. Повечето от местните наблюдатели са от МОСТ, а от чуждестранните най-многобройни ще бъдат наблюдателите на мисията на ОССЕ/СДИПЧ - общо 240. \"Международната наблюдателна мисия за изборите има общо 240 наблюдатели. Мисията се състои от различни групи наблюдатели - такива, изпратени от държавите участнички в ОССЕ - те са най-голямата група - 150 души. Към нас ще се присъединят Парламентарната асамблея на ОССЕ и Парламентарната асамблея на Съвета на Европа\", поясни ръководителят на мисията Корине Йонкер. Цялата информация за хода на гласуването ще бъде обявена на четири пресконференции. Голям интерес към изборите има и от страна на чуждестранни журналисти. Акредитирани са общо 20. Омбудсманът откри безплатна телефонна линия за всички граждани, които искат да съобщят за нарушения в изборния ден. Сподели:", "date": "2019.04.21", "title": "3500 наблюдатели следят президентския вот в Македония"}
{"url": "https://pik.bg/%D0%BF%D0%B0%D1%8F%D0%BA-%D1%81%D0%BC%D0%B0%D1%87%D0%BA%D0%B0-%D1%81%D0%BA%D1%8A%D0%BF-%D0%B4%D0%B6%D0%B8%D0%BF-%D0%BD%D0%B0%D1%80%D1%83%D1%88%D0%B8%D1%82%D0%B5%D0%BB-%D1%81%D0%BD%D0%B8%D0%BC%D0%BA%D0%B8-news835671.html", "text": "Паяк потроши скъп джип в Пловдив. За това информира очевидец. Инцидентът е станал в жилищния квартал \"Тракия\" до Форума. Причините за случилото се все още не са ясни, уточнява TrafficNews. Сподели:", "date": "2019.04.21", "title": "Паяк смачка скъп джип нарушител (СНИМКИ)"}
{"url": "https://pik.bg/%D0%BE%D1%89%D0%B5-7-%D0%BB%D0%B8%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%80%D0%B0%D0%B1%D0%BE%D1%82%D0%B0-%D0%B2-%D0%BA%D0%BC%D0%B5%D1%82%D1%81%D1%82%D0%B2%D0%B0%D1%82%D0%B0-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D1%88%D1%83%D0%BC%D0%B5%D0%BD-news835630.html", "text": "Нови седем лица с увреждания са назначени на работа в кметствата на територията на община Шумен, съобщиха от Общината, цитирани от „Фокус”. Осигуряването на заетост за хора с трайни увреждания, регистрирани в дирекциите „Бюро по труда“ към Агенцията по заетостта, се реализира по проекта „Обучения и заетост“ за лица с трайни увреждания на възраст над 29 години. Заетостта е за период от две години, а възнаграждението е в размер на минималната работна заплата. До края на месеца още девет души ще започнат работа по проекта в общинската администрация и кметствата. Проектът се реализира с финансовата подкрепа на Европейския социален фонд на Европейския съюз по Оперативната програма „Развитие на човешките ресурси“. До момента общо 25 жени и мъже с увреждания са назначени на работа по проекта в общинската администрация и в кметствата. Сподели:", "date": "2019.04.21", "title": "Още 7 лица с увреждания започват работа в кметствата на територията на община Шумен"}
{"url": "https://pik.bg/%D1%88%D0%B5%D1%81%D1%82-%D1%83%D1%87%D0%B8%D0%BB%D0%B8%D1%89%D0%B0-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%82-%D0%BF%D0%BE-5-000-%D0%BB%D0%B2-%D0%B7%D0%B0-%D0%B5%D0%BA%D0%BE%D0%BF%D1%80%D0%BE%D0%B5%D0%BA%D1%82%D0%B8-news835633.html", "text": "Предприятието за управление на дейностите за опазване на околната среда (ПУДООС) обяви кои екопроекти на училища в цялата страна ще финансира тази година, съобщава „Конкурент”. Според информацията, от 585 разработки са одобрени 134, които ще получат до 5 000 лв. Шест проекта са одобрените от Северозапада. Във Врачанско пари има за разработката на професионалната гимназия по каменообработване в Кунино. Три проекта от Видинско също получават финансиране - това са разработките на  СУ \"Христо Ботев\" в Грамада, за създаване на специализиран кабинет и облагородяване на училищния двор от СУ \"Христо Ботев\" с. Арчар, община Димово и за обособяване на зона за отдих и игри в СУ \"Никола Вапцаров\", с. Дреновец, община Ружинци В Монтанско ще се финансират: зелена идея \"Аз и игрите\" от ОУ \"Св.Св. Кирил и Методий\" с. Замфирово, община Монтана и \"Обичам природата и аз участвам\" - ІV ОУ \"Иван Вазов\" в града на Огоста. Сподели:", "date": "2019.04.21", "title": "Шест училища в Северозападна България получават по 5 000 лв. за екопроекти"}
{"url": "https://pik.bg/%D0%BA%D0%B0%D0%BA%D0%B2%D0%B8-%D1%81%D0%B0-%D0%BE%D0%B1%D0%B8%D1%87%D0%B0%D0%B8%D1%82%D0%B5-%D0%BD%D0%B0-%D1%86%D0%B2%D0%B5%D1%82%D0%BD%D0%B8%D1%86%D0%B0-%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-news835705.html", "text": "Неделята, седмица преди Великден, е известна като Връбница или Цветница, а в Родопите, празникът има предимно църковен характер. Това каза за радио „Фокус“ – Смолян Ваня Йорданова – етнолог в Регионален исторически музей „Стою Шишков“ – Смолян. Тя обясни, че преди обяд задължително се ходи на църква, всеки взема от свещеника осветена върба, с която свива венче и го поставя на домашната икона. С тази върба, жените често кадят болен или урочасан добитък през годината. Йорданова отбеляза, че на Цветница е и последният лазарски обичай „кумичане“, с който приключва и цикъла от момински пролетни игри. „Момите, които са ходили на Лазар – лазарките се събират до близката река, като всяка от тях хвърля по течението на водата колаче или венче. На която мома венчето или колачето излезе най-отпред се провъзгласява за кумица или кръстница на лазарките и до Цветница през следващата година, тя е много почитана и уважавана. С песни това моминско шествие се връща до селото, носейки кумицата на ръце до дома й. Там всички се събират на богата трапеца, с който завършва и обредния празничен комплекс“, разказа Йорданова. Тя допълни, че по традиция лазарките говеят, тоест не говорят пред кумицата три дни след Великден, когато й гостуват и тя символично им прощава. С целия този кръг от лазарски обичаи, девойките навлизат в един друг социален статус и вече са готови да се омъжат, каза още етнологът. Сподели:", "date": "2019.04.21", "title": "Какви са обичаите на Цветница в Родопите"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D1%86%D0%B2%D0%B5%D1%82%D0%BD%D0%B8%D1%86%D0%B0-%D0%B5---%D0%BD%D0%B0%D0%B9-%D1%86%D0%B2%D0%B5%D1%82%D0%BD%D0%B8%D1%82%D0%B5-%D0%B8%D0%BC%D0%B5%D0%BD%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%B2%D1%81%D0%B5%D0%BA%D0%B8--news835708.html", "text": "- дошло времето за голготското жертвоприношение, което Господ Иисус Христос е сторил за изкупване човечеството от греха. Трябвало народът да знае, че Христос е обещаният Месия ­ Спасител, Който идва за спасение на тия, които повярват в Него. Шест дни преди Пасха Иисус Христос отишъл във Витания, дето възкресил престоялия четири дни в гроба Лазар, брат на сестрите Марта и Мария, и оттам тръгнал за Иерусалим. И когато с учениците Си наближил града и дошли до Витфагия при Елеонската планина, Той пратил двама от тях да идат в селото. Казал им, че с влизането ще видят вързана ослица и с нея осле; да я отвържат и докарат. Ако някой ги попита защо правят това, да кажат, че е потребно на Господа. Стопаните, като разбрали, че са пратени от Иисуса, не им попречили. Учениците нахвърляли дрехите си на ослето и Христос го възседнал ­ така тържествено влязъл в Иерусалим. Изпълнили се думите на пророк Захарий: \"Ликувай от радост, дъще Сионова, тържествувай, дъще Иерусалимова: ето, твоят Цар иде при тебе, праведен и спасяващ, кротък, възседнал на ослица и на младо осле, син на подяремница\" (Зах. 9:9). За празника в града надошли от близки и далечни страни, не само иудеи, а и много прозелити във вярата. Вестта за възкресението на Лазар се носела из града. Хиляден народ се стекъл към Витания да види Христос, Великия Чудотворец, и възкръсналия Лазар. Христос, като древните царе, яхнал на осле, придружен от учениците Си, тръгнал за Иерусалим. Лицето Му излъчвало величие, сила, а същевременно и смирение. Народът помислил, че е дошло времето за политическото му освобождение от римско иго и почнал да отдава на Христос почести като на земен цар. Народът, виждайки в Христа очаквания Спасител, с възторг размахвал палмови клонки, постилал дрехи, дето минавал Той, хвърлял цветя. Деца и народ пеели и възклицавали: . Шествието продължило и от височината на Елеонското възвишение, отдето в чудна красота се открили градът и храмът, Христос предсказал бъдещата му съдба и разрушение. Влязъл в Иерусалим, дошъл в храма и с царствена власт изгонил оттам събралите се в двора му продавачи и купувачи на разни стоки и извършил множество изцерения на слепи, хроми и недъгави. На тоя ден в църква с нарочна молитва се благославят върбови клонки, раздават се на богомолците и те ги отнасят по домовете Си за благословение. Върбовите клники напомнят палмовите вейки - символичните знаци на победата. Сподели:", "date": "2019.04.21", "title": "ГОЛЯМ ПРАЗНИК! Цветница е - най-цветните имена празнуват! Ето какво трябва да направи всеки днес"}
{"url": "https://pik.bg/%D0%B2%D0%B7%D1%80%D0%B8%D0%B2%D0%BE%D0%B2%D0%B5-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B0%D1%82%D0%B0-%D1%81%D0%BB%D1%83%D0%B6%D0%B1%D0%B0-news835748.html", "text": "Най-малко 80 души са били ранени при два взрива в църкви в Шри Ланка, докато поклонници са присъствали на службата за Великден, съобщи служител на Националната болница в Коломбо, предаде БГНЕС и Нова телевизия. \"Осемдесет души вече са приети, а още все още влизат\", каза той. Единият храм, в който е имало взрив, се намира в северната част на столицата Коломбо. Другата пострадала църква е в близкия до столицата град Негобо. Сподели:", "date": "2019.04.21", "title": "Взривове в Шри Ланка по време на Великденската служба"}
{"url": "https://pik.bg/%D0%B8%D0%BD%D1%81%D0%BF%D0%B5%D0%BA%D1%86%D0%B8%D1%8F%D1%82%D0%B0-%D0%BF%D0%BE-%D1%82%D1%80%D1%83%D0%B4%D0%B0-%D0%BE%D1%82%D0%BA%D1%80%D0%B8-27-%D0%BE%D0%BF%D0%B0%D1%81%D0%BD%D0%B8-%D1%81%D1%82%D1%80%D0%BE%D0%B5%D0%B6%D0%B0-news835711.html", "text": "Общо 18 проверки са извършени от Инспекцията по труда в Пазарджик във връзка с безопасна работа на височина, съобщиха от пресцентъра на Изпълнителна агенция „Главна инспекция по труда“. Проверени са 75 работници в 23 предприятия. Проверките бяха насочени приоритетно към превенция на риска падане от височина, който е най-честата причина за трудовия травматизъм в сектора, както и за трудовите злополуки, водещи до трайна неработоспособност или до смърт. При осъществения по време на Националния ден контрол са установени 27 нарушения на територията на Област Пазарджик, създаващи предпоставки за падане от височина. От тях 22 броя са свързани с необезопасени стълбищни рамене и плочи, отвори в конструктивни елементи и контури на етажни плочи. Нарушенията, свързани с необезопасеността на работното оборудване, основно необезопасени скелета – са 5 броя, които пряко са застрашавали живота и здравето на работещите. Заварени да работят без лични предпазни средства са 10 работници, за което контролните органи на Агенцията са потърсили административнонаказателна отговорност. Сподели:", "date": "2019.04.21", "title": "Инспекцията по труда откри 27 опасни строежа"}
{"url": "https://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%BC%D0%BE%D0%BC%D0%B8%D1%87%D0%B5-%D0%BD%D0%B0%D0%BC%D0%B5%D1%80%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0-%D0%BE%D0%B3%D1%80%D0%BE%D0%BC%D0%B5%D0%BD-%D0%B7%D1%8A%D0%B1-%D0%BE%D1%82-%D0%BC%D0%B5%D0%B3%D0%B0%D0%BB%D0%BE%D0%B4%D0%BE%D0%BD-news835668.html", "text": "Ученичка, посетила с родителите щата Северна Каролина, откри на плажа на град Норт Топсейл огромен зъб на мегалодон отпреди 3 млн. години, предаде агенция ЮПИ. Ейвъри Фот не могла да повярва на своята находка. Мегалодоните са били гигантски акули, които са изчезнали преди милиони години. Фосилизираният зъб бил леко заровен в пясъка. Ейвъри отначало разкрила върху му, и започнала усилено да копае, докато го изрови целия. И сестрите на ученичката открили зъби на плажа, но те били значително по-малки - от голяма бяла акула, далечен съвременен роднина на мегалодона, пише БТА. Сподели:", "date": "2019.04.21", "title": "НАХОДКА: Момиче намери на плажа огромен зъб от мегалодон"}
{"url": "https://pik.bg/%D0%BB%D0%B5%D0%BA%D0%B0%D1%80%D0%B8-%D0%BE%D1%82-%D0%BF%D0%B8%D1%80%D0%BE%D0%B3%D0%BE%D0%B2-%D0%BF%D1%80%D0%B5%D0%B3%D0%BB%D0%B5%D0%B4%D0%B0%D1%85%D0%B0-%D0%B1%D0%BB%D0%B8%D0%B7%D0%BE-350-%D0%B4%D0%B5%D1%86%D0%B0-%D0%BE%D1%82-%D1%8F%D0%BC%D0%B1%D0%BE%D0%BB-%D0%BD%D0%B0-%D0%BB%D0%B0%D0%B7%D0%B0%D1%80%D0%BE%D0%B2%D0%B4%D0%B5%D0%BD-%D1%81%D0%BD%D0%B8%D0%BC%D0%BA%D0%B8-news835685.html", "text": "На Лазаровден екипът на Национална програма \"Детско здраве-Пирогов\" прегледа близо 350 деца от гр. Ямбол. Високопсециализираните профилактични прегледи извършиха травматолозите проф. Асен Балтов - изпълнителен директор на \"Пирогов\" и д-р Николай Цуцумански - завеждащ Детската травматология, шефът на УНГ отделението д-р Асен Меджидиев и д-р Калоян Чилингиров, детският хирург д-р Янко Пъхнев, детският уролог д-р Теофил Пелов, неврохирургът д-р Георги Юруков, кардиологът д-р Галина Петкова, специалистът по очни болести д-р Лариса Пенева, специалистът по образна диагностика д-р Ваня Страхинова и анестезиологът д-р Илиян Томов. Лекарите от \"Детско здраве-Пирогов\" посетиха Ямбол по покана на директорът на болницата д-р Диманов. Екипът от детски специалисти констатира, че при много от децата има плоскостъпие, сколиози, трети сливици, отити, инфекции на пикочните пътища и фимози, тежки бъбречни заболявания, за които е препоръчително оперативно лечение, вродени катаракти и астигматизъм, предсърдни дефекти и междукамернни дефекти и наднормено тегло. Пироговските специалисти увериха д-р Диманов, че той и екипът му винаги могат да разчитат на подкрепата на лекарите от Национална програма \"Детско здраве-Пирогов\" и на екипа на УМБАЛСМ \"Н. И. Пирогов\" като цяло. По този повод предстои двете болници да подпишат договор за сътрудничество. Следващият град, в който ще преглежда НП \"Детско здраве-Пирогов\" е Кърджали. Специалистите ще посетят града в Деня на детето 1-ви юни. Сподели:", "date": "2019.04.21", "title": "Лекари от \"Пирогов\" прегледаха близо 350 деца от Ямбол на Лазаровден (СНИМКИ)"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B5-%E2%84%961-%D0%BF%D0%BE-%D1%88%D0%BE%D0%BA%D0%BE%D0%BB%D0%B0%D0%B4-%D0%BD%D0%B0-%D0%B1%D0%BB%D0%BE%D0%BA%D1%87%D0%B5%D1%82%D0%B0-news835675.html", "text": "Германия е кралицата на шоколада, поне що се касае до неговото производство, предава ДПА. Според статистическите агенции на Евросъюза шоколадът е много популярен във всички страни от общността, но само няколко държави доминират при производството му. Германия държи короната, като осигурява 32% от продукцията в Европейския съюз (ЕС) и 1,3 млн. тона шоколад на блокчета. След нея се нарежда Италия с 18%, равняващи се на 700 000 тона. На Франция и Холандия се падат по 9% от общото производство на лакомството в Евросъюза, възлизащо съответно на 400 000 тона. Следва Великобритания със 7% и 300 000 тона. А Белгия, Полша и Испания, взети заедно, допринасят за 16% от годишното производство на това сладко изкушение. Споменатите осем държави са отговорни за 90% от шоколадовата продукция в ЕС. Тя се равнява на 4 млн. тона на стойност 18,3 млрд. евро. Сподели:", "date": "2019.04.21", "title": "Германия е №1 по шоколад на блокчета"}
{"url": "https://pik.bg/%D1%81%D0%B4%D0%B5%D0%BB%D0%BA%D0%B0-%D0%B1%D0%B8%D0%BE%D0%BD%D1%81%D0%B5-%D1%89%D0%B5-%D0%BF%D0%BE%D0%BB%D1%83%D1%87%D0%B8-%D0%BE%D1%82-%E2%80%9E%D0%BD%D0%B5%D1%82%D1%84%D0%BB%D0%B8%D0%BA%D1%81%E2%80%9D-60-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D1%82%D1%80%D0%B8-%D0%BF%D1%80%D0%BE%D0%B5%D0%BA%D1%82%D0%B0-news835611.html", "text": "Певицата Бионсе ще получи от „Нетфликс” 60 млн. долара за три проекта, съобщава Variety, като се позовава на свои добре запознати източници. Уточнява се, че един от проектите, за който Бионсе ще прибере около 20 млн. долара, е задкулисен документален филм за спектакъла й Coachella през 2018 година. Добавя се, че представители на изпълнителката са отказали коментар на сделката. Сподели:", "date": "2019.04.21", "title": "Сделка: Бионсе ще получи от „Нетфликс” 60 млн. долара за три проекта"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%81-%D0%BF%D0%B0%D0%B4%D0%BD%D0%B0%D0%BB%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D0%BE%D1%80%D0%B8%D0%B7%D0%B0%D1%80%D0%B8-%D0%BC%D0%BE%D0%B6%D0%B5%D0%BB%D0%B0-%D0%B4%D0%B0-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B5-%D0%B2-%D0%BC%D0%B0%D1%81%D0%BE%D0%B2%D0%B0-%D0%BA%D0%B0%D1%81%D0%B0%D0%BF%D0%BD%D0%B8-news835754.html", "text": "Кметът на село Оризари Йордан Тотев коментира пред сутрешния блок на Нова телевизия трагедията с падналия край селото малък самолет. Както е известно, при трагедията, която се разигра вчера, загинаха двама души. „Инцидентът се разследва от екип на Националната следствена служба от София – каза Тотев. - На стадиона имаше мероприятие с дронове. Самолетът е трябвало да поздрави участниците. По време на полета самолетът опитва да поздрави участниците със заклащане. Така на стадиона пада част от крилото му, а след това пада самолета и загиват двамата души в самолета. Къщите са в невероятна близост до селото и можеше да стане невероятна трагедия, ако самолетът се бе разбил в тях. Щастие е, че при падането на крилото на стадиона, то не е ударило хора”. Сподели:", "date": "2019.04.21", "title": "ГОРЕЩА ТЕМА: Трагедията с падналия самолет в Оризари можела да се превърне в масова касапница. Вижте разкритията на кмета"}
{"url": "https://pik.bg/%D0%BD%D0%B0-%D0%B8%D0%BC%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%87%D0%B5%D1%81%D1%82%D0%B8%D1%82%D0%B8-%D1%86%D0%B2%D0%B5%D1%82%D0%BD%D0%B8%D1%86%D0%B0-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D1%86%D0%B2%D0%B5%D1%82%D1%8F-news835753.html", "text": "Днес отбелязваме един от най-красивите християнски пролетни празници, а именно Цветница! Това написа във фейсбук зам.-председателят на ГЕРБ Цветан Цветанов. На този ден Христос влиза в Йерусалим, а вярващите разстилат пред него лаврови и маслинови клонки. По традиция осветените в църквата върбови венчета и китки се носят вкъщи и пазят от уроки и болести. Честит празник на всички празнуващи днес! Пожелавам ви здраве, късмет и семейна хармония, написа още той. Сподели:", "date": "2019.04.21", "title": "НА ИМЕНИЯ СИ ДЕН: Цветанов честити Цветница на всички цветя"}
{"url": "https://pik.bg/%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%BD%D0%B8%D0%BC%D0%BA%D0%B8-%D0%B8%D0%B7%D0%B3%D1%80%D1%8F%D0%B2%D0%B0%D1%89%D0%B0-%D1%84%D0%BE%D0%BB%D0%BA%D0%BF%D0%B5%D0%B2%D0%B8%D1%86%D0%B0-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%B4%D1%80%D0%B5%D1%85%D0%B8-news835723.html", "text": "Изгряващата фолкпевица Александра остана без дрехи след снимките на новия си клип. Самата тя се оплака, че някой мистериозно е взел тоалетите й. „Не казвам, че са откраднати, но не бяха там, където ги оставих. Може някой по погрешка да ги е прибрал, но така и не се намериха. Вече бях освободила всички от екипа и така за кратко останах мокра и по бельо. Трябваше някак да се добера до автомобила си, където, за щастие, имах сухи дрехи. Беше доста смущаващо, но сега си спомням с усмивка за случая“, разказа за преживяването си певицата, цитирана от столичен всекидневник. Сподели:", "date": "2019.04.21", "title": "ПО ВРЕМЕ НА СНИМКИ: Изгряваща фолкпевица остана без дрехи"}
{"url": "https://pik.bg/%D0%BD%D0%BE%D0%B2%D0%B0-%D0%B2%D0%B8%D0%B7%D0%B8%D1%8F-%D0%BC%D0%B0%D1%80%D0%B8%D0%B0%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D1%81%D0%BC%D0%B5%D0%BD%D0%B8-%D0%BF%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0---%D1%82%D1%80%D1%83%D0%B4%D0%BD%D0%BE-%D1%89%D0%B5-%D1%8F-%D0%BF%D0%BE%D0%B7%D0%BD%D0%B0%D0%B5%D1%82%D0%B5-%D1%81%D0%BD%D0%B8%D0%BC%D0%BA%D0%B0-news835718.html", "text": "Певицата Мариана Попова изненада последователите си с нова визия. 40-годишната изпълнителка си направи афроплитки и публикува снимки в официалния си профил в социалната платформа Инстаграм. Прическата й не бе стопроцентово одобрена от меломаните, част от тях споделиха, че дългите плитки открояват прекалено много челото и изострят чертите на иначе нежното й лице, писа „Телеграф“. Други защитиха любимката си и драстичната промяна във външния й вид, подчертавайки, че плитките са изключително актуални през топлите месеци, които предстоят. Сподели:", "date": "2019.04.21", "title": "НОВА ВИЗИЯ: Мариана Попова смени прическата - трудно ще я познаете (СНИМКА)"}
{"url": "https://pik.bg/%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-%D1%81%D1%8A%D1%81-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%BB%D1%83%D0%BD%D0%B0%D1%82%D0%B0-news835610.html", "text": "Китай и Русия проучват възможностите за съвместно изследване на Луната през 2023 година с помощта на руския апарат „Луна-26“ и китайския „Чан-7“. Това заяви пред РИА Новости заместник-директорът на центъра за изследване на Луната и космоса към Китайското национално космическо управление Юй Гобин, предава Агенция \"Фокус\". „Руският орбитален апарат „Луна-26“ ще проведе наблюдения на естествения спътник на Земята от орбитата. Моментът на изстрелването на „Луна-26“ практически съвпада с планираното пращане на нашата космическа сонда „Чан-7“, така че ще можем да провеждаме наблюденията едновременно и да споделяме получената информация“, разказа той. Юй Гобин добави, че в момента екипи от специалисти от двете страни провеждат задълбочени обсъждания на конкретни детайли от този проект за сътрудничество. В отговор на въпрос, определен ли е вече графикът на мисията на китайския апарат, събеседникът на агенцията отбеляза, че „полетът е планиран за 2023 година, но е трудно да се каже дали той ще продължи дълго“. Китайският представител подчерта, че „сътрудничеството между Русия и Китай в космоса започна много отдавна и ние имаме подкомисия за космическо сътрудничество, в рамките на която има работна група за изследване на Луната. Нашите страни подписаха съответните меморандуми и споразумения, като и двете страни отдават голямо значение на това сътрудничество и го ценят високо“. Освен това той спомена за бъдеща пилотируема китайска мисия на Луната със слизане на нейната повърхност. „Предполагам, че Китай също разглежда възможностите в тази област, но, най-вероятно, това няма да се случи скоро“, отбеляза Юй Гобин. Сподели:", "date": "2019.04.21", "title": "Русия и Китай със съвместна програма за изследване на Луната"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BF%D1%80%D0%B5%D0%B4%D0%B8-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D1%87%D0%B5-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%BE-%D0%B0%D0%B3%D0%BD%D0%B5%D1%88%D0%BA%D0%BE-%D0%B7%D0%B0%D0%BB%D0%B8%D0%B2%D0%B0-%D0%BF%D0%B0%D0%B7%D0%B0%D1%80%D0%B0-%D0%BD%D0%B8-news835756.html", "text": "Какво агнешко месо можем да открием в магазините преди Великден и как да разпознаем какво купуваме. Това коментираха пред сутрешщния блотк на Нова телевизия Симеон Караколев от Националната организация на овцевъдите и ветеринаря доктор Станимир Спасов. „Миналата седмица се натъкнахме на любопитна гледка, след като попаднахме на македонско месо – разказа симеон Караколев. - Подали сме сигнал до агенцията на храните за нарушаване на правата. Призоваваме агенцията по храните да са крайни в мерките. Месо, което е било предназначено за Гърция, но като е върнато, са го пласирали тук. Категоричен съм, че българските производители могат в момента да задоволят пазара за празниците”. „Започнали сме проверки още от 15 април – каза ветеринарят доктор Станимир Спасов. - . Вчера постъпи сигнал, че в една от веригите се предлага месо, цели охладени агнешки трупчета с нечетлив печат. Открихме месо, отгледано и заклано в България с всички необходими документи и новозендалнско замразено – също с документи. В друг магазин открихме нечетлив печат. Веднага наложихме забрана и започнахме обратна проверка. Всичко в рамките на закона ще направим да видим откъде е дошло това месо. Това, което знаем към момента е, че е дошло от регистрирани складове, които предстои да бъдат проверени. Данните ни са, че това месо е проверено от гръцки ветеринари”. Сподели:", "date": "2019.04.21", "title": "ОПАСНОСТ ПРЕДИ ВЕЛИКДЕН: Експерти алармират, че македонско агнешко залива пазара ни"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-42-%D0%B4%D1%83%D1%88%D0%B8-%D1%81%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B2%D0%B7%D1%80%D0%B8%D0%B2%D0%BE%D0%B2%D0%B5%D1%82%D0%B5-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-news835758.html", "text": "Най-малко 42 души са убити след серията от взривове в хотели и църкви в Шри Ланка навръх честването на Католическия Великден, предава „Франс Прес”, цитирана от „Фокус”. Агенцията се позовава на информация от местната полиция. Експлозиите разтърсиха три луксозни хотела в Коломбо. Както стана ясно по-рано, вззрив разтърси и няколко църкви, включително една в града и друга в източната част на страната. Поне една от жертвите е убита в Гранд хотел „Канемона\" в Коломбо, разположен близо до официалната резиденция на премиера. Експлозията там бе задействана в ресторант, потвърди представител на хотела. Сподели:", "date": "2019.04.21", "title": "Най-малко 42 души са жертвите на взривовете в Шри Ланка"}
{"url": "https://pik.bg/%D1%81%D0%B0%D1%89-%D0%B4%D0%B0%D1%80%D1%8F%D0%B2%D0%B0%D1%82-%D0%B1%D0%BB%D0%B5%D0%BA-%D1%85%D0%BE%D1%83%D0%BA-%D0%BD%D0%B0-%D0%B0%D0%BB%D0%B1%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%B2%D1%81-news835696.html", "text": "САЩ даряват хеликоптери \"Блек хоук\" на Военновъздушните сили на Албания, предава македонската телевизия \"Сител\", като уточнява, че договорката е в рамките на посещението на военния министър на Тирана Олта Джачка във Вашингтон по-рано тази седмица. По време на престоя си в САЩ Джачка посети Националната гвардия на Ню Джърси, където бе приета от бригаден генерал Джемал Бил, командир на базата. В същото време между Министерствата на отбраната на двете страни бе подписано двустранно споразумение за даряването на няколко хеликоптера \"Блек хоук\". Броят им не се уточнява. Джачка обаче оцени жеста като огромна помощ, предоставена на Албания от страна на САЩ. \"Подкрепата, която САЩ осигуряват на Албания, не само модернизира нашите възможности, но и увеличава готовността и оперативността на нашите военновъздушни сили\", цитира телевизията думите на военния министър на Тирана. Това лято пилотите и техниците от албанските ВВС ще започнат обучение в Националната гвардия на Ню Джърси, която ще управлява и ще се грижи за поддръжката на хеликоптерите. В началото на април тази година албанските въоръжени сили получиха 37 бронирани превозни средства, дарение от правителството на САЩ. Става въпрос за International Max Pro MRAP. Сподели:", "date": "2019.04.21", "title": "САЩ даряват \"Блек хоук\" на албанските ВВС"}
{"url": "https://pik.bg/%D0%BE%D0%BA%D1%80%D1%8A%D0%B6%D0%BD%D0%B8%D1%8F%D1%82-%D1%81%D1%8A%D0%B4-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BC%D1%8F%D1%80%D0%BA%D0%B0-%E2%80%9E%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B5-%D0%BF%D0%BE%D0%B4-%D1%81%D1%82%D1%80%D0%B0%D0%B6%D0%B0%E2%80%9C-%D0%B7%D0%B0-%D0%BF%D0%B5%D1%82%D0%B8%D0%BC%D0%B0%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BF%D1%80%D0%B8-%D1%81%D0%BF-news835760.html", "text": "Мярка „задържане под стража“ определи Окръжния съд във Варна за петимата задържани при спецакция във Варна, съобщават от пресцентъра на Окръжен съд – Варна, цитирани от „Фокус”. Те са задържани по обвинение за държане на високорискови наркотични вещества с цел разпространение. Акцията на органите на реда е била осъществена на 18 април. Претърсени са били 11 адреса, както и автомобили. Иззети са над 350 грама марихуана, над 600 мл. течност и над 44 грама кремообразна маса, съдържащи активното вещество тетрахидроканабинол, както и 3,27 грама амфетаминопроизводни. Част от течния наркотик, бил поставен в спринцовки, като субстанцията известна като масло от марихуана, била извлечена по непозната до този момент технология. При операцията е иззета и голяма сума пари. Като обвиняеми са привлечени 63-годишният Руси Д., 40-годишният му син Стоян Д., 54-годишният Кирил Д., 34-годишният Константин К. и 51-годишният Росен К. Според обвинението, петимата сами и в съучастие като съизвършители без надлежно разрешително държали с цел разпространение различни високорискови наркотични вещества. Престъплението, в което са обвинени е тежко, като предвиденото наказание в Наказателния кодекс е „лишаване от свобода“ от 2 до 8 години и глоба от 5 хил. до 20 хил. лв. Защитата на обвиняемите поиска от съда определянето на мерки за неотклонение различни от „задържане под стража“. Обвинението посочи, че всеки един от обвиняемите има предишна съдимост за други престъпления от общ характери, както и че част от тях са с висящи дела през Специализирания наказателен съд. Пред съда 63-годишният Руси Д., който е с висящо дело в Специализирания наказателен съд (СНС), заяви че част от откритото количество марихуана у него било за лична употреба. С висящо дело в СНС е и синът на Руси – Стоян Д. Пред съда той изтъкна, че страда от сънна апнея, чувства се зле в ареста, а липсата на близък, който да се грижи за него може да му коства живота. Стоян Д. заяви, че не е притежател на открития в дома му крем смесен с марихуана, който бил купен от билкар на пазара. От прокуратурата посочиха, че за установяване на здравословното му състояние е била назначена съдебно-медицинска експертиза. Обвинението посочи, че Стоян Д. е привлечен като обвиняем в изпитателния срок по присъда за предишно престъпление. Росен К. посочи в своя защита, че през 2001г. претърпял катастрофа и за да се справи с болките използвал наркотика. Отделно се грижел за болните си родители. Пред съда 34-годишният Константин К. заяви, че очаква мярка за неотклонение „домашен арест“, за да се грижи за двете си деца и болния си баща. Държавното обвинение, обаче посочи че семейното положение на обвиняемия не му е подействало възпиращо, а освен това Константин К. е многократно осъждан. И срещу Кирил Д. има висящо производство в Специализирания наказателен съд. Защитата на 54-годишният мъж оспори подсъдността на делото пред ВОС и поиска делото да се гледа от СНС. Съдът обаче отхвърли искането като неоснователно, тъй като към момента по делото не са налични доказателства за друга квалификация на престъплението. Като разгледа събраните до момента доказателства, протоколи от претърсвания и изземвания, съдът прецени че съществува обосновано подозрение Руси Д., Стоян Д., Кирил Д., Константин К. и Росен К., да са автори на деянието. Предвид тежестта на престъплението и предишната съдимост на обвиняемите, съдебният състав прецени, че съществува реална опасност лицата да извършат престъпление и определи като най- подходяща за петимата мярката за неотклонение „задържане под стража“. Определенията на Окръжен съд – Варна може да бъдат обжалвани пред Апелативен съд – Варна, като делата ще бъдат разглеждани на 30 април. Сподели:", "date": "2019.04.21", "title": "Окръжният съд във Варна определи мярка „задържане под стража“ за петимата задържани при спецакция за разпространение на наркотици"}
{"url": "https://pik.bg/%D0%BD%D0%B0%D0%B4-200-%D1%85%D0%B8%D0%BB%D1%8F%D0%B4%D0%B8-%D0%BF%D1%87%D0%B5%D0%BB%D0%B8-%D0%BE%D1%86%D0%B5%D0%BB%D1%8F%D1%85%D0%B0-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80%D0%B0-%D0%B2-%D0%BD%D0%BE%D1%82%D1%80-%D0%B4%D0%B0%D0%BC-news835648.html", "text": "Около 200 хиляди пчели, обитаващи кошери в катедралата \"Нотр Дам\" в Париж са оцелели след пожара в началото на седмица, обяви пчеларят Никола Жан, който е отговорен за тях. \"Пчелите са живи. До тази сутрин нямах никакви новини“, каза пчеларят Никола Жан, който се грижи за кошерите, които се държат на върха на ризницата, която граничи с катедралата. \"Първоначално мислех, че трите кошера са изгорели, но нямах информация\" след пожара в понеделник, каза Жан пред АФП. \"Тогава видях от сателитни снимки, че това не е така и тогава говорителят на катедралата ми каза, че те влизат и излизат от кошерите.“ Той каза, че този вид пчела не изоставя кошера си, вместо това се гмурва в меда и не изоставя пчелата-майка. Всеки кошер в Нотр Дам произвежда средно около 25 килограма мед всяка година, който се продава на персонала на катедралата. Във френската столица става все по-обичайно да се поставят пчелни кошери на привидно невероятни места, включително и в Парижката опера. Сподели:", "date": "2019.04.21", "title": "Над 200 хиляди пчели оцеляха след пожара в Нотр Дам"}
{"url": "https://pik.bg/%D1%81%D0%BB%D0%B5%D0%B4-%D0%B0%D1%82%D0%B5%D0%BD%D1%82%D0%B0%D1%82%D0%B8%D1%82%D0%B5-%D0%B2-%D0%BA%D0%BE%D0%BB%D0%BE%D0%BC%D0%B1%D0%BE-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-52-%D0%B4%D1%83%D1%88%D0%B8-news835761.html", "text": "Броят на жертвите, загинали при серията взривове в хотели и църкви в Шри Ланка, достигна до 52-ма души, предава „Франс Прес”, цитирана от „Фокус”. По-рано бе съобщено да най-малко 42 жертви на серията терористични актове. По последни данни на полицията, са избухнали общо шест експлозии – три в църкви и три в хотели, всички на територията и околностите на столицата Коломбо. Поне една от жертвите е убита в луксозния Гранд хотел „Канемона\" в Коломбо, разположен близо до официалната резиденция на премиера. Експлозията там е задействана в ресторант, потвърди представител на хотела. Сподели:", "date": "2019.04.21", "title": "След атентатите в Коломбо: Жертвите достигнаха 52 души"}
{"url": "https://pik.bg/%D1%81%D0%B8%D1%80%D0%B8%D1%8F-%D0%B4%D0%B0%D0%B2%D0%B0-%D0%BF%D0%BE%D0%B4-%D0%B0%D1%80%D0%B5%D0%BD%D0%B4%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5-news835742.html", "text": "TACC, цитирана от \"Фокус\". През следващата седмица Сирия може да отдаде под аренда на Русия пристанището Тартус за 49 години за икономическо използване, съобщи вицепремиерът Юри Борисов след среща със сирийския президент Башар Асад., цитира думите му През 2017 г. Москва и Дамаск подписаха споразумение за разполагане на логистичния център на Руската флота в продължение на 49 години в Тартус. \"Ключовият въпрос, който трябва да даде положителна динамика, са въпросите за използването на пристанището на Тартус. Пътуването укрепи всички тези споразумения. Ние се договорихме много добре по този въпрос и се надяваме, че в рамките на една седмица договорът ще бъде подписан, а за 49 години пристанището на Тартус ще бъде в експлоатация от руския бизнес ”, - каза Борисов. Според него решението за отдаване под наем на сирийското пристанище на Русия е взето на заседание на междуправителствената комисия. Борисов отбеляза, че това ще засегне положително търговския оборот между Руската федерация и Сирия. \"Надявам се, че това ще играе в полза, на първо място, на сирийската икономика\", каза вицепремиерът. Сподели:", "date": "2019.04.21", "title": "Сирия дава под аренда на Русия пристанище"}
{"url": "https://pik.bg/%D0%B0%D0%BB%D1%8A%D1%88-%D0%B2%D0%B5%D1%80%D0%B8%D1%88-%D0%B2-%D0%BC%D1%80%D0%B5%D0%B6%D0%B0%D1%82%D0%B0-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D0%BF%D0%BE%D0%B1%D0%B5%D1%81%D0%BD%D1%8F---%D0%B7%D0%B0-70-%D0%BB%D0%B2-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BD%D0%B5%D0%B9%D0%BD%D0%B0-%D0%BA%D1%83%D0%BF%D0%B0-%D0%BC%D0%B5%D0%BD%D1%82%D0%B5-%D0%B2-%D1%81%D0%B0%D0%B9%D1%82%D0%B0-%D0%B7%D0%B0--news835420.html", "text": "Илиана Раева изпищя от хитра секулантка, тръгнала да печели пари на нейн гръб. Шефката на Федерацията па художествена гимнастика разобличи търгашката в профила си във \"Фейсбук\", видя ПИК. Раева се шокирала, когато нейни приятели в социалните мрежи й изпратили снимки от обява в популярен сайт. В текста към нея пишело, че се продава купа, спечелена от самата нея на турнир в Холандия, а след това подарен на дядото, на когото е кръстена. \"Внимание! Измама! Тази купа не е моя! Не я купувайте! Предлагат я за 70 лв. Не! Не е моя. Моят дядо почина 1981 г. А на надписа на купата годината е 1986! Да не говорим за мистериозния факт, как точно тази \"подарена\" на дядо ми от мен купа е попаднала в госпожа или госпожица Даря?! Истински се позабавлявах с \"талантливата\" Даря!Живеем в свят с изумително \"изобретателни\" хора\", разкри схемата Раева. Публикацията й явно е стигнала и до въпросната дама, която продава менте-купата, тъй като малко по-късно обявата бе премахната от сайта за търговия. \"Поне като лъже, да беше се осведомила г-жата ли г-цата, че 1986 г. вече си спряла да се състезаваш, та да беше написала малко по-ранна година\", избухнаха в иронични коментари приятелите на Илиана. Сподели:", "date": "2019.04.21", "title": "АЛЪШ-ВЕРИШ В МРЕЖАТА: Илиана Раева побесня - за 70 лв. продават нейна купа-менте в сайта за безплатни обяви (СНИМКИ)"}
{"url": "https://pik.bg/%D1%81%D0%BB%D1%8F%D0%BF-%D1%8F%D0%BF%D0%BE%D0%BD%D0%B5%D1%86-%D0%BF%D1%80%D0%B5%D0%BA%D0%BE%D1%81%D0%B8-%D0%BF%D0%B0%D1%81%D0%B8%D1%84%D0%B8%D0%BA%D0%B0-%D1%81-%D0%BB%D0%BE%D0%B4%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news835724.html", "text": "Да прекосиш Тихия океан на борда на 12-метрова яхта вероятно не звучи като нещо непостижимо. Но за незрящият пътешественик - японеца Мицухиро Ивамото, това е постижение, достойно за рекорд на Гинес, съобщава „Рашъ тудей“. 52-годишният мъж успя да сътвори история, като прекоси разстоянието от Сан Диего, Калифорния до японския град Фукушима за близо два месеца. Ивамото беше придружен от своя приятел - американеца Дъг Смитм, с когото се редували за навигацията, опъването на платната и вахтата зад руля. Незрящият моряк не скри сълзите си, когато лодката му „Дрийм уийвър“ беше приветствана от огромна тълпа на японското пристанище, след приключването на 14 000-километровото приключение. Ивамото има пълното право да се наслади на момента, след като предишният му подобен опит през 2013 г. се провали, защото кит удари лодката му край японския бряг. Приключенецът сега има пълното право да запише името си в Книгата на рекордите на Гинес, тъй като е единственият незрящ моряк в историята, прекосил Пасифика. Японецът губи зрението си на 16-годишна възраст и успява да се справи с последвалата депресия, като започва да се занимава с мореплаване и бягане. Сподели:", "date": "2019.04.21", "title": "Сляп японец прекоси Пасифика с лодка (СНИМКИ)"}
{"url": "https://pik.bg/%D1%81%D1%8A%D0%B4%D0%BE%D0%B2%D0%B8-%D1%85%D0%B8%D1%80%D1%83%D1%80%D0%B7%D0%B8-%D0%BF%D1%80%D0%B5%D0%B3%D0%BB%D0%B5%D0%B6%D0%B4%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%B2-%D0%BF%D0%B0%D0%BD%D0%B0%D0%B3%D1%8E%D1%80%D0%B8%D1%89%D0%B5-news835726.html", "text": "Безплатните профилактични прегледи от съдови хирурзи, които се извършват ежемесечно в болницата в Панагюрище, ще се проведат от 22 до 25 април, съобщиха от пресцентъра на лечебното заведение. Консултациите ще са от 9,00 до 13,00 часа всеки ден. Клиниката по съдова хирургия в болницата в Панагюрище, с началник доц. д-р Андриан Тонев, осигурява най-модерно диагностициране и лечение на почти всички артериални и венозни заболявания. Специалистите от лечебното заведение припомнят, че оплакванията, свързани с венозни заболявания, най-често се изразяват в оток, тежест, дискомфорт, мравучкане или сърбеж по долните крайници. При т.нар. запушвания на вени се появяват симптоми като зачервяване, болка и затопляне на кожата над възпалената повърхностна вена или масивен оток, напрегнатост, болка, промяна в цвета на засегнатия крайник – при запушване на дълбока вена. В тези случаи е препоръчително да се потърси лекарска помощ. До края на 2019 година ще продължи инициативата на съдовите хирурзи от болницата в Панагюрище да бъдат провеждани профилактични прегледи през последната седмица от всеки месец, за което няма да е необходимо направление. Сподели:", "date": "2019.04.21", "title": "Съдови хирурзи преглеждат безплатно в Панагюрище"}
{"url": "https://pik.bg/%D1%81%D0%B5%D0%B4%D0%B5%D0%BC-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-30-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B8%D0%BD%D0%B4%D0%B8%D1%8F-news835767.html", "text": "Най-малко седем души са загинали и близо 30 са ранени при тежка катастрофа между пътнически автобус и камион в индийския щат Утар-Прадеш, съобщава NDTV, цитирани от РИА „Новости”. Уточнява се, че трагедията се е разиграла близо до град Майнпури. По данни на телевизионния канал, инцидентът е бил предизвикан от шофьора на автобуса, който опитвал изпреварване и навлязъл в насрещното движение. В резултат на опасната маневра се е стигнало до челен сблъсък с камион. По предварителни данни, сред седемте жертви на катастрофата е и шофьорът на автобуса. Ранените са били настанени в болници. Обстоятелствата около катастрофата се разследват. Сподели:", "date": "2019.04.21", "title": "Седем загинали и 30 ранени при тежка катастрофа в Индия"}
{"url": "https://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BA%D0%BE%D0%BC%D0%B0%D0%BD%D0%B4%D0%BE%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0-%D0%B8%D1%81%D0%BA%D0%B0%D0%BD-%D0%BF%D0%BE%D0%B4%D0%BA%D1%83%D0%BF-%D0%B7%D0%B0-%D0%BA%D0%BE%D0%BB%D0%B0-news835810.html", "text": "Съдът остави в ареста командоса от отряда за борба с тероризма, който бе задържан, защото предложил съдействие за връщане на откраднат автомобил срещу 11 000 лв. откуп, съобщи Нова телевизия. Задържан е в момента, в който получавал парите. В залата обаче той заяви, че е набеден. Сподели:", "date": "2019.04.21", "title": "Оставиха в ареста командоса, задържан за искан подкуп за кола"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D1%82%D0%B0%D1%80%D0%B7%D0%B0%D0%BD-%D1%81%D1%8A%D1%81-110-%D1%81%D0%B0%D0%BD%D1%82%D0%B8%D0%BC%D0%B5%D1%82%D1%80%D0%BE%D0%B2%D0%B0-%D0%BA%D0%BE%D1%81%D0%B0-%D1%81%D1%82%D0%B0%D0%BD%D0%B0-%D0%BC%D0%B8%D1%81%D1%82%D1%8A%D1%80-%D1%81%D0%BE%D1%84%D0%B8%D1%8F---%D1%82%D0%B5%D0%B7%D0%B8-%D0%B3%D0%BE%D1%80%D0%B5%D1%89%D0%B8-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%B7-news835432.html", "text": "Българският Тарзан, Георгиос Сърбинов, бе провъзгласен за най-красивия софиянец за 2019 г. 32-годишният \"Мистър София\" е коса, дълга над 110 см ,висок е 180 см, професионален фитнес модел, актьор и шоумен. Подгласници на победителя станаха Мариян Георгиев, Тодор Миков и Даян Карев. В Топ 5 на най-атрактивните софиянци влезе и Симеон Стефанов. Претендентите дефилираха с бански костюми, както и в стилните официални костюми. Най-голям интерес обаче предизвика тура на талантите, в който финалистите представиха различни умения - танци, фокуси, пеене, урок по влогърство, масажи, актьорски етюди и спортни представяния. Водеща на събитието бе Катрин Вачева. Специален гост на конкурса бяха Монти и Петя Алекса, фолк дивата Антонина и нежната Цвети Радойчева, който вдигна на крака цялата публика с изпълненията си. Председател на журито бе Ирина Папазова, а компания и правиха скандалната моделка Кристин Каменова, плеймейтката Нора Недкова, миските Тамара Георгиева, Антония Петрова, Елена Ангелова, Мариана Маринова. Миналогодишния \"Мистър София\" Ричард Величков връчи титлата на своя приемник с малко тъга, но с пожелание да я използва по най-добрия начин. Сподели:", "date": "2019.04.21", "title": "ГОРЕЩО В ПИК: Тарзан със 110-сантиметрова коса стана \"Мистър София\" - тези ГОРЕЩИ СНИМКИ на здравеняка Георгиос Сърбинов ще възбудят всяка жена"}
{"url": "https://pik.bg/%D0%B7%D0%B0%D0%B2%D1%8A%D1%80%D1%88%D0%B8-%D1%80%D0%B5%D1%85%D0%B0%D0%B1%D0%B8%D0%BB%D0%B8%D1%82%D0%B0%D1%86%D0%B8%D1%8F%D1%82%D0%B0-%D0%BD%D0%B0-14-%D0%BA%D0%BC-%D0%BE%D1%82-%D0%BF%D1%8A%D1%82%D1%8F-%D0%B4%D0%BE%D0%B1%D1%80%D0%B8%D1%87---%D0%BA%D0%B0%D1%80%D0%B4%D0%B0%D0%BC-news835772.html", "text": "На 22 април (понеделник) ще бъде открит рехабилитираният 14-километров участък от път II-29 Добрич - Кардам, съобщават от агенция „Пътна инфраструктура“ (АПИ), цитирани от БНР. Проектът се финансира от Оперативна програма „Региони в растеж“ 2014 - 2020 г. чрез Европейския фонд за регионално развитие и националния бюджет. На церемонията ще присъства директорът на дирекция „Изпълнение на проекти по ОПРР 2014 - 2020 и по програмите за териториално сътрудничество на ЕС“ в агенция „Пътна инфраструктура“ Николина Чапанова, кметове от региона, областна администрация Добрич и др. Основно ремонтираната отсечката е между разклона за с. Стефаново и кръговото кръстовище на Околовръстния път на Добрич и пътя за село Паскалево. Второкласният път е най-кратката връзка между Румъния с курортите по българското Черноморие и свързва Добрич и Варна. Сподели:", "date": "2019.04.21", "title": "Завърши рехабилитацията на 14 км от пътя Добрич - Кардам"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0---%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%B4%D0%B0-%D1%81%D0%B5-%D0%BF%D0%B0%D0%B7%D1%8F%D1%82-%D0%BE%D1%82-%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%B8-%D0%B3%D0%BE%D1%81%D1%82%D0%B8-%D0%B4%D0%B5%D0%B2%D0%B8%D1%82%D0%B5-%D1%82%D1%83%D1%88%D0%B8%D1%80%D0%B0%D1%82--news835739.html", "text": "За съжаление Съдбата няма да ви донесе спокойствие, защото сте орисани да се справяте с проблеми, породени от нечии капризи и неизпълними желания. Нищо чудно да ви споходят финансови и битови проблеми, които ще ви натоварят допълнително. Уговорете провеждането на делови разговори. Ползотворния делови разговор, проведен следобед ще ви ободри и зареди със сили и с нови надежди за реализация. Съдбата ви подлага на сериозно професионално изпитание, за да види дали сте склонни да рискувате необмислено и да се провалите. Семейството ви иска да посрещнете гости в края на седмицата и днес цели да ги покани. Не са ви приятни, но си наложте ги изтърпете няколко часа, защото вечерта ще закъснеете заради неотложни срещи и времето ви с тях ще е ограничено. Деловите срещи и разговори ще бъдат успешни, ако не се опитвате да наложите идеите си на всяка цена. На работното място се предпазвайте от конфликти. Искате да смените част от хората от деловото ви обкръжение, което по ваше мнение блокира пътя ви, но денят не е подходящ за целта. Напълно сте убедени в правотата и в знанията си. Ето защо с повече упоритост ще имате успех в начинанията. Успехите ви в този ден може да бъдат последвани и от неочаквани обрати. Не се хвалете и не създавайте повод за проява на завист от страна на вашите колеги. За да си спестите проявите на неприязън от знайни и незнайни ваши неприятели, се постарайте да не противоречите на никого. Бъдете умерени в думите и действията си. Имате сили да се справите с всички трудности в днешния ден и най-вече да приключите с възникналите преди дни проблеми на вашето работно място. Отложете планираното пътуване. Ако сте изнервени и избухливи ще си попречите сами при реализацията на плановете ви за деня. Стабилизирайте постигнатото. Изяснете с търпение проблемите в семейните и приятелските си отношения, които са нажежени заради финансов спор. Не позволявайте да ви използват, за да избегнете бъдещи проблеми. Не давайте заеми. Занимаващите се с научна дейност могат да предприемат полезни промени, които ще им донесат успех. Завършете задачите си на работното място. Не ви препоръчвам да се занимавате с търговия или финансови сделки, защото ще сте губещи. Запазете самообладание, въпреки че спорите с ваши роднини и доказвате правата си върху наследство, което сте получили преди години. Не допускайте финансови загуби, които ще се отразят неблагоприятно и на отношенията с деловите ви партньори. Силното желание да промените нещо в напрегнатото ежедневие може да ви принуди да предприемете пътуване. Сторете го ако няма да навредите на служебните си задължения. Срещнете се с делови партньори, чрез които да обмислите разширяване на дейността си, ако сте заети в сферата на частния бизнес. Промените ще ви помогнат да се справите успешно със задача, която има кратък срок на изпълнение. Не ви съветвам да предприемате делово пътуване, ако няма кой да ви замести. Бъдете предпазливи при запознанства, за да избегнете разочарованията заради присъствието на злонамерени хора, които искат да се възползват от вас и от които трудно ще се освободите.  Не е изключено да ви принудят да премълчите мнението си по важен  въпрос, заради нечие недоволство. На работното си място не се преуморявайте. Вашите морални принципи ще се окажат в противоречие с финансовите предложения на деловите ви партньори. Не предприемайте действия във вреда на вашия авторитет. Общуването с вашите близки никак не ви е приятно. Претенциите им към вас са безпричинни. Сподели:", "date": "2019.04.21", "title": "САМО В ПИК: Хороскопът на Алена -  Близнаците да се пазят от неприятни гости, Девите тушират конфликтите на работното място"}
{"url": "https://pik.bg/%D0%B2%D1%8A%D0%BD%D1%88%D0%BD%D0%BE-%D1%81-%D0%B2%D0%B0%D0%B6%D0%BD%D0%BE-%D1%81%D1%8A%D0%BE%D0%B1%D1%89%D0%B5%D0%BD%D0%B8%D0%B5-%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D0%B5%D0%B4%D0%B8%D0%BD-%D0%BE%D1%82-%D0%B2%D0%B7%D1%80%D0%B8%D0%B2%D0%B5%D0%BD%D0%B8%D1%82%D0%B5-%D1%85%D0%BE%D1%82%D0%B5%D0%BB%D0%B8-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-news835809.html", "text": "По информация на посолството на България  в Индия към 12:00 часа няма данни за пострадали български граждани при терористичните атаки в три църкви и три хотела в Шри Ланка, съобщиха от пресцентъра на Министерството на външните работи на България. Взривни устройства бяха задействани в църквите Kochikade Church, Katuwapitiya Church и Church in Batticaloa, както и в хотелите Shangri La hotel, Cinnamon Grand Hotel и Kingsbury Hotel. В един от пострадалите хотели - Shangri La Hotel се намират шестима български граждани, които са в безопасност. Те имат връзка с посолството в Делхи, с оглед оказване на съдействие при необходимост. Посолството на Република България в Делхи е в постоянен контакт по линия на местното консулско сътрудничество с посолството на страните от ЕС в Делхи, където се подава актуална информация от Коломбо, в тази частност и от Делегацията на Европейския Съюз (ДЕС). Препоръчително е българските граждани в Шри Ланка да избягват места, в които се провеждат религиозни прояви или в близост до религиозни храмове, а също и да проявяват предпазливост, ако са в близост до големи събирания на хора, протести или демонстрации. Сподели:", "date": "2019.04.21", "title": "ВЪНШНО С ВАЖНО СЪОБЩЕНИЕ: Има българи в един от взривените хотели в Шри Ланка"}
{"url": "https://pik.bg/%D1%81%D0%B2%D0%B5%D1%82%D1%8A%D1%82-%D0%B2-%D1%88%D0%BE%D0%BA-%D0%BD%D0%B0%D0%B2%D1%80%D1%8A%D1%85-%D0%BA%D0%B0%D1%82%D0%BE%D0%BB%D0%B8%D1%87%D0%B5%D1%81%D0%BA%D0%B8%D1%8F-%D0%B2%D0%B5%D0%BB%D0%B8%D0%BA%D0%B4%D0%B5%D0%BD---%D0%BE%D1%81%D0%BC%D0%B8-%D0%B2%D0%B7%D1%80%D0%B8%D0%B2-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D0%B3%D0%BE%D1%80%D1%8F%D1%82-%D1%85%D0%BE%D1%82%D0%B5-news835811.html", "text": "Нов, осми по ред взрив разтърси столицата на Шри Ланка Коломбо, предава „Франс Прес”. Агенцията се позовава на данни от полицията. Уточнява се, че последната експлозия е в северно предградие на града. Малко по-рано седма експлозия избухна в хотел в предградията на столицата. В резултат загинаха още двама души. По последни данни, разпространена преди последните два взрива, загиналите са 185, сред които най-малко 35 чужденци, включително от САЩ, Великобритания и Холандия. Информация за пострадали или загинали българи към 12:00 часа българско време нямше, потвърдиха от МВнР в София. Серията експлозии в Шри Ланка се случва навръх Католическия Великден. По данни на полицията те са осем- три в църкви и четири в хотели, всички на територията и околностите на столицата Коломбо. За мястото на последния взрив все още няма информация. Сподели:", "date": "2019.04.21", "title": "СВЕТЪТ В ШОК: Навръх католическия Великден - осми взрив в столицата на Шри Ланка! Горят хотели, 185 жертви и десетки загинали туристи (СНИМКИ/НА ЖИВО)"}
{"url": "https://pik.bg/%D0%BF%D1%80%D0%B0%D0%B2%D1%8F%D1%82-%D0%B2%D0%BE%D0%B5%D0%BD%D0%BD%D0%BE%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-1876-news835740.html", "text": "Военноисторическата възстановка „Българският Великден 1876” ще върне жители и гости на Добрич към героични моменти от Априлското въстание. Това съобщи Пламен Николов, член на Регионален клуб (РК) „46-ти пехотен Добрички полк“ към Национално дружество „Традиция“. Над 100 участници от клубове на Национално дружество „Традиция“ в цялата страна и реконструктори от чужбина ще върнат публиката към величавите и драматични дни на Априлската епопея, чиито герои с кръвта си са очертали пътя към свободата. Автентични оръжия от епохата, облекла, униформи и снаряжение, изработени в пълно съответствие с оригиналите ще пренесат почти век и половина назад във времето, към дните на всеобщ народен подем, ще помогнат да бъдат почувствани героизма и трагизма на дръзналите да потърсят свободата с оръжие в ръка. Провеждането на военноисторическата възстановка е възможно благодарение на подкрепата, оказана от родолюбивото добруджанско семейство Диана и Владимир Боневи от с. Белгун. Община Добрич също е подпомогнала провеждането на възстановката със средства от Програмата за развитие на туризма. Организатор на възстановката е РК „46-ти хехотен Добрички полк”. В пресъздаването на драматичните събития от Априлската епопея ще се включат възстановчици от клубовете на Национално дружество „Традиция” във Велики Преслав, Добрич, Панагюрище, Плевен, Силистра, Троян-Априлци-Севлиево, Шумен, Ямбол, военноисторическите клубове „Възраждане” – Търговище, „Жива история” – Шумен, Миноносец Дръзки – Варна. За първи път в България възстановка на Априлското въстание ще е с международно участие. Потвърдено е присъствието на реконструктори от Обществената организация „Живая история” от украинския град Виница. Във възстановката ще се включат германка и танзаниец. Ще бъдат представени ключови епизоди от Априлската епопея, като обявяването на въстанието в Панагюрище, освещаването на знамето и потеглянето на Хвърковатата чета, отбраната на революционната столица, клането в Батак и защитата на Перущица. Домакините от РК „46-ти пехотен Добрички полк” ще представят за първи път на възстановката в Добрич изработеното от тях пълно копие на черешовия топ, което ще бъде използвано при пресъздаването на бойните действия. Машината на времето ще се задвижи в АЕМО „Старият Добрич” тази неделя от 11.00 часа. Организаторите канят граждани и гости на Добрич, всички родолюбиви българи да посетят военносторическата възстановка и по този начин да бъде почетен подвига на героите, жертвали живот и имот в името на свободата. Сподели:", "date": "2019.04.21", "title": "Правят военноисторическа възстановка \"Българският Великден 1876\""}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D0%BE%D0%B8-%D1%80%D0%B0%D0%B9%D0%BE%D0%BD%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%89%D0%B5-%D0%BE%D1%81%D1%82%D0%B0%D0%BD%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BD%D0%B0-22-%D0%B0%D0%BF%D1%80%D0%B8%D0%BB-news835807.html", "text": "„Софийска вода” временно ще прекъсне водоснабдяването в някои части на столицата на 22 април (понеделник), съобщават от пресцентъра на дрдужеството, цитирани от „Фокус”. , се налага спиране на водоподаването от 09:00 до 19:00 часа на клиентите на „Софийска вода”, живеещи в района на: по улица „Яков Крайков“ от улица „Св. Георги Софийски“ до улица „Виктор Григорович“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: улица „Яков Трайков“ ъгъла с улица „Даскал Манол“. След възстановяване на водоснабдяването е възможно временно повишаване мътността на водата. , се налага спиране на водоподаването от 09:00 до 18:00 часа на клиентите на „Софийска вода”, живеещи в района на: улица „Сливница“ (четни номера), улица „Младежка“, улица „Летец“, улица „Професорска“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: улица „Сливница“ на ъгъла с улица „Младежка“. След възстановяване на водоснабдяването е възможно временно повишаване мътността на водата. , се налага спиране на водоподаването от 09:30 до 17:30 часа на клиентите на „Софийска вода”, живеещи в района на: улица „Свети Спас“, по улица „Рудината“ от улица „Сергин Сердарски“ до улица „Георги Бенковски“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: улица „Рашовец“ ъгъла с улица „Свети Спас“. се налага спиране на водоподаването от 10:00 до 17:00 часа на клиентите на „Софийска вода”, живеещи в района на: по улица „Богданци“ от улица „Мировци“ до улица „Гевгели“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: улица „Богданци“ ъгъла с улица „Мировци“. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството Сподели:", "date": "2019.04.21", "title": "Важно: Ето кои райони на столицата ще останат без вода на 22 април"}
{"url": "https://pik.bg/%D0%BE%D1%81%D0%BC%D0%B0%D1%82%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D0%B5-%D0%B7%D0%B0%D0%B4%D0%B5%D0%B9%D1%81%D1%82%D0%B2%D0%B0%D0%BD%D0%B0-%D0%BE%D1%82-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD-%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%B0-%D1%82%D1%80%D0%B8%D0%BC%D0%B0-%D0%BF%D0%BE-news835828.html", "text": "Осмият взрив в Шри Ланка е задействан от самоубийствен атентатор и в резултат от него са загинали трима полицейски служители. Това съобщи „Франс Прес”, цитирана от „Фокус”. Агенцията се позовава на информация от местните власти. Източник, пожелал анонимност, разкри, че нападателят е задействал взривно устройство при влизане на полицията в дома му в северно предградие на столицата Коломбо. Експлозията е станала причина за рухване на втория етаж на сградата, в резултат на което са загинали полицейските служители. Това е последният, осми взрив, които разтърсиха столицата на Шри Ланка през последните часове. Според различни оценки жертвите на поредицата експлозии са между 160 и над 190 души, сред които най-малко 35 чужденци, включително от САЩ, Великобритания и Холандия. Информация за пострадали или загинали българи няма, потвърдиха от МВнР в София. Сподели:", "date": "2019.04.21", "title": "Осмата експлозия в Шри Ланка е задействана от самоубийствен атентатор. Загинали са трима полицейски служители"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B8%D0%B7%D0%BF%D1%80%D0%B0%D1%82%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D1%82%D0%B5%D0%BB%D0%BD%D0%B0-%D1%82%D0%B5%D0%BB%D0%B5%D0%B3%D1%80%D0%B0%D0%BC%D0%B0-%D0%B4%D0%BE-%D1%81%D0%B2%D0%BE%D1%8F-%D0%BA%D0%BE%D0%BB%D0%B5%D0%B3%D0%B0-%D0%BE%D1%82-%D1%88%D1%80%D0%B8-news835814.html", "text": "Вицепремиерът и министър на външните работи Екатерина Захариева изпрати съболезнователна телеграма до Тилак Марапана, министър на външните работи на Шри Ланка, и осъди насилието във връзка с терористичните атаки в страната, довели до множество жертви и ранени. Това съобщиха от пресцентъра на МВнР, цитирани от „Фокус”. „Моля да предадете най-искрените ни съболезнования към семействата на жертвите и пожеланията ни за бързо възстановяване на всички ранени. Скърбим заедно с шриланкийския народ “, посочва Захариева. Вицепремиерът допълни, че България осъжда по най-категоричен начин тероризма във всичките му форми и вярва, че отговорните за тези атентати ще бъдат изправени пред правосъдието. Към момента в посолсвото ни в Делхи няма данни за пострадали български граждани. Сподели:", "date": "2019.04.21", "title": "Вицепремиерът Екатерина Захариева изпрати съболезнователна телеграма до своя колега от Шри Ланка Тилак Марапана"}
{"url": "https://pik.bg/%E2%80%9E%D1%82%D0%B0%D0%B9%D0%BC%D1%81%E2%80%9D-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8%D1%82%D0%B5-%D1%89%D0%B5-%D0%BF%D1%80%D0%B8%D0%B7%D0%BE%D0%B2%D0%B0%D1%82-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B4%D0%B0-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news835797.html", "text": "Ръководителят на Управителния комитет на Консервативната партия на Великобритания Греъм Брейди има намерение да поиска на 23 април (вторник) премиерът Тереза Мей да подаде оставка. Това съобщи „Таймс”, като се позовава на информация на свои източници. По данни на изданието, членовете на британския парламент отново ще обсъдят въпроса за гласуване на вот на недоверие на правителството. Допълва се, че към настоящия момент вече около 70 процента от парламентарния състав е настроен негативно към Мей заради ситуацията около Брекзит. Сподели:", "date": "2019.04.21", "title": "„Таймс”: Консерваторите ще призоват Тереза Мей да подаде оставка"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%BF%D1%80%D0%B0%D1%82%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%B4%D0%BE-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D1%88%D1%80%D0%B8-%D0%BB%D0%B0%D0%BD%D0%BA%D0%B0-%D0%BE%D1%81%D1%8A%D0%B6%D0%B4%D0%B0%D0%BC%D0%B5-%D1%82%D0%B5%D0%B7%D0%B8-%D0%B6%D0%B5%D1%81%D1%82%D0%BE%D0%BA%D0%B8--news835808.html", "text": "Премиерът Бойко Борисов изпрати съболезнователна телеграма до министър-председателя на Шри Ланка Ранил Викремесингхе. “Потресен съм от новината за ужасяващите атентати в църкви и хотели в Шри Ланка, довели до загубата на живота на толкова много хора и стотици ранени. Осъждам най-категорично тези жестоки актове на тероризъм, които не биха могли да бъдат оправдани с никакви каузи”, пише премиерът Борисов. “От името на българското правителство и от свое име изказвам най-дълбоки съболезнования на Вас и близките на жертвите, както и най-искреното ни съчувствие към болката на приятелския народ на Шри Ланка. Пожелавам бързо възстановяване на всички пострадали”, посочва още Борисов. Сподели:", "date": "2019.04.21", "title": "ПЪРВО В ПИК: Борисов изпрати съболезнования до премиера на Шри Ланка: Осъждаме тези жестоки актове на тероризъм!"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D0%B5%D1%82%D0%BE-%D0%BA%D0%BE%D0%B3%D0%B0-%D0%B5-%D0%BF%D0%B8%D0%BA%D1%8A%D1%82-%D0%BD%D0%B0-%D1%81%D0%B5%D0%BA%D1%81%D0%B0-news835681.html", "text": "Дамите на средна възраст по-рядко се отдават на интимни ласки, но за сметка на това се радват на по-качествен сексуален живот в сравнение с по-младите представителки на нежния пол, пише в. \"Дейли стар\", позовавайки се на проучване, направено във Великобритания. Допитването е осъществено от фирмата за секс играчки Лавхъни и е обхванало 2100 души. Участвалите в него дами на възраст между 18 и 70 години е трябвало да отговарят на въпроса колко често правят секс, както и да оценят задоволството от половия си живот. Резултатите показват, че 39% от жените на възраст между 18 и 25 години - двойно повече в сравнение с дамите на средна възраст, \"мачкат чаршафите\" над два пъти седмично. Количеството обаче не означава непременно качество. Само 36% от по-младите жени споделят, че винаги получават оргазъм по време на полов акт, докато със същото могат да се похвалят внушителните 63% от жените над 45 години. В тази възрастова група 14% от анкетираните дами оценяват нивата на интимно щастие с 10/10. За сравнение - като напълно доволни от сексуалния си живот се определят само 11% жените под 25-годишна възраст. По-зрелите представителки на нежния пол смятат, че сексуалният им живот е по-задоволителен, защото имат по-стабилна емоционална връзка с интимните си партньори. От своя страна близо 50% от по-младите жени признават, че сексът ги прави по-самоуверени. Сподели:", "date": "2019.04.21", "title": "САМО ЗА ЖЕНИ: Ето кога е пикът на секса"}
{"url": "https://pik.bg/%D0%B4%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B3%D0%BE%D1%82%D0%B2%D0%B8-%D0%B2%D0%BE%D0%B5%D0%BD%D0%BD%D0%B0-%D0%B4%D0%B8%D0%BA%D1%82%D0%B0%D1%82%D1%83%D1%80%D0%B0-%D0%BD%D0%B0%D0%B1%D0%BB%D0%B8%D0%B6%D0%B0%D0%B2%D0%B0-19-%D0%BC%D0%B0%D0%B9-news835774.html", "text": "Готви ли Радев военна диктатура, попита Борисов. Въпросът е риторичен. От година президентът обединява около себе си паравоенни формирования, бивши ченгета от Държавна сигурност, анархокомунисти, отчаяни путинофили. Крепителното звено помежду им е жаждата за реванш и власт. Финансирането на цялата операция минава през Белград (Цветан Василев) и стига до Кремъл (ген. Решетников). Радев вербува и действащи офицери, като открито призовава генералитета към неподчинение на действащото правителство и действащия министър на отбраната. Схемата е следната. На евроизборите БСП трябва да получи с поне един депутат повече от ГЕРБ. Тогава опозицията и президентът призовават Борисов да подаде оставка, тъй като вече не се ползва с народното доверие. При отказ се активира вариант 2 - ограничен военен метеж. Натиск над министър-председателя  чрез демонстрация на армейска и полицейска сила. Въпросната \"демонстрация\" трябва да го убеди, че ако не отстъпи през метежниците, страната ще бъде потопена в кръв, а членството ни в ЕС - бламирано. Ето защо наистина е крайно време гражданското общество да реагира на откровените провокации на държавния глава, който отдавна се държи като \"антидържавен\". Опозицията тук не е Радев - Борисов, БСП - ГЕРБ. Опозицията е \"реставрация на авторитаризма или демокрация\". Един масов протест пред сградата \"Дондуков\" 2 трябва да анатемоса призраците на Пиночет и Решетников, които обитават българското президентство. Един протест на екзорсисти... Отдавна призовавам за това, но отговорът винаги е \"сега не е моментът\", \"ще се изтълкува погрешно, ще нагнети напрежение, ние не сме такива хора...\". Кога, ако не сега? Кой, ако не ние? Не гербаджиите - нормалните българи, които се притесняват за бъдещето на семействата и страната си и не искат да връщат часовника с 30 години назад. Какво още трябва да се случи, че да се събудим? По календар 19 май и без това чука на вратата... Сподели:", "date": "2019.04.21", "title": "ДА, РУМЕН РАДЕВ ГОТВИ ВОЕННА ДИКТАТУРА. Наближава 19 май..."}
{"url": "https://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%8A%D1%82-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%B7%D0%B5%D0%BB%D0%B5%D0%BD%D1%81%D0%BA%D0%B8-%D0%BD%D0%B0%D1%80%D1%83%D1%88%D0%B8-%D0%B7%D0%B0%D0%BA%D0%BE%D0%BD%D0%B0-%D0%BF%D1%80%D0%B8-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D1%81%D0%B8-news835824.html", "text": "Кандидатът за президент на Украйна Владимир Зеленски, който се очаква да спечели втория тур на президентските избори, е нарушил закона при гласуването си, съобщи украинският „Пети канал”. Според информацията, Зеленски е показал пред камерата избирателната си бюлетина по време на гласуването си. На записа се вижда, че шоуменът е отбелязал своето име. Според действащото украинско законодателство, заснемането или демонстрацията на попълнената бюлетина е нарушение на тайната на вота. За това нарушение може да бъде наложена санкция от глоба до лишаване от свобода. Сподели:", "date": "2019.04.21", "title": "Кандидатът за президент на Украйна Владимир Зеленски наруши закона при гласуването си"}
{"url": "https://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%B4%D0%BE%D0%BC%D0%B0%D1%88%D0%BD%D0%BE-%D0%BA%D1%83%D1%87%D0%B5-%D0%BD%D0%B0%D1%85%D0%B0%D0%BF%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D1%82%D1%80%D0%B8%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5%D0%BD%D1%86%D0%B5-news835832.html", "text": "Ужасният инцидент се е разиграл в периферията на Кърджали. Детето е било с множествени наранявания по лицето. Заради тежкото му състояние веднага след като му е оказана спешна помощ в кърджалийската болница е било транспортирано с линейка в пловдивска болница. 3-годишно детенце е било зверски нахапано от домашно куче съобщава 24rodopi.com. Сподели:", "date": "2019.04.21", "title": "ЗЛОВЕЩО: Домашно куче нахапа жестоко тригодишно детенце"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D0%BB%D0%B5%D0%B4-%D0%BA%D0%BE%D0%BC%D0%BF%D1%80%D0%BE%D0%BC%D0%B0%D1%82%D0%B8-%D0%B7%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D0%BC%D1%83-%D1%82%D0%BE%D0%B2%D0%B0-%D0%B5-%D0%BF%D1%80%D0%B5%D0%B4-news835912.html", "text": "От вчера се върти една информация за мой имот и недекларирана тераса. Аз не съм в България, но виждам, че това се тиражира в определени медии. Нека си проверят нещата, няма нищо недекларирано и нищо незаконно. Това заяви ексклузивно пред агенция ПИК вицепремиерът Красимир Каракачанов по повод компромати, излезли срещу него в определен кръг от медии. В тях се твърди, че министърът на отбраната не е декларирал тераса, а за жилището си е платил само 400 евро на квадратен метър. \"Всичко, което съм придобил, е от предишния собственик, който си е узаконил всички неща. Това е цялата работа. Нямам намерение да влизам от 1000 километра в сценарийчето и да влизам в обяснителен режим. Има си компетентни органи. Като се върна, ще покажа и нотариален акт, и други неща\", коментира пред медията ни вицепремиерът. На въпрос защо смята, че тази атака срещу него идва точно в този момент, той заяви: \"Вчера си представихме листата за евроизборите, как защо. Явно някой се притеснява от тази работа. Някой го е страх, че тяхното отборче няма да успее за сметка на ВМРО и затова е и тази атака от вчера и от днес.\" \"Целта на занятието е да им вляза в сценария. Нямам обаче такова намерение\", отсече той. \"В сряда вечер се прибирам. Ще покажа нотариалния акт, в него е описано всичко. В него са записани и разрешенията, които предишният собственик на това жилище е взел, за да направи подобрения. Ще покажа и фактурата. Тези допълнения са заплатени допълнително, платено е с ДДС. Когато човекът е правил подобренията, е взел нотариално заверено съгласие от съседите, архитектурен проект в общината. След като се изпълнява остъкляване на тези тераси, минава проверка, има си правото на ползване и т.н. Някой се опитва да ме вкара в сценарий да се оправдавам за нещо, което или не е проверил като хората, или не желае да провери, или не иска да даде цялата информация. Това е част от едно предизобрно сценарийче и аз няма да вляза в него\", заключи Красимир Каракачанов. Сподели:", "date": "2019.04.21", "title": "САМО В ПИК: Вицепремиерът Каракачанов изригна след компромати за апартамента му: Това е предизборно сценарийче, няма да влизам в него"}
{"url": "https://pik.bg/%D1%80%D1%83%D1%81%D0%B8%D1%8F-%D0%B2%D0%B7%D0%B5%D0%BC%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%BE%D1%82%D0%BE-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5-%E2%80%9E%D1%82%D0%B0%D1%80%D1%82%D1%83%D1%81%E2%80%9C-%D0%B7%D0%B0-74-%D0%B3%D0%BE%D0%B4%D0%B8%D0%BD%D0%B8-news835856.html", "text": "Сирийското средиземноморско пристанище „Тартус“ ще бъде дадено под аренда на Русия за срок от 49 години. Това съобщи руският вицепремиер Юрий Борисов след среща със сирийския президент Башар Асад. Решението за предоставянето на пристанището на руснаците беше взето на заседание на руско-сирийската междуправителствена комисия през декември миналата година, припомни Борисов. През 2017-а Москва и Дамаск подписаха споразумение за разширяване и модернизация на съществуващия в Тартус руски пункт за материално-техническо осигуряване на военноморския флот. Споразумението е за срок от 49 години. След изтичането му се предвижда автоматично удължаване с още 25 години, ако нито една от страните не поиска прекратяването му. Очаква се новият договор - за даване на пристанището под аренда, да бъде подписано до седмица. Според руския вицепремиер това ще придаде положителна динамика на стокообмена между двете страни и ще бъде полезно най-вече за сирийската икономика. Сподели:", "date": "2019.04.21", "title": "Русия взема сирийското пристанище „Тартус“ за 74 години"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D1%82%D0%BE%D0%BC%D0%B0%D1%88%D0%BD%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%BF%D0%BE%D0%B3%D1%83%D0%B1%D0%B8%D0%BB%D0%B8-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%B2%D0%B8%D0%BE%D0%BB%D0%B5%D1%82%D0%B0-%D0%B3%D0%B8%D0%BD%D0%B4%D0%B5%D0%B2%D0%B0-%D1%88%D0%B5%D1%84%D1%8A%D1%82-%D0%BD%D0%B0-%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D1%82%D0%B5%D0%B0%D1%82%D1%8A%D1%80-%D1%81-news835876.html", "text": "Гиндева е влязла в \"Пирогов\" по спешност заради чревни проблеми и й е била направена операция, която минала добре. След това са възникнали някои усложнения, а сърцето и не е издържало, довериха нейни близки. \"Валя винаги е била усмихната, винаги добронамерена - каза пред ПИК директорът на Народния театър Мариус Донкин. - Никога не е проявявала пренебрежение, високомерие. Уважаваше колегите си. Винаги, когато можеше да помогне, го правеше. - такава беше и към децата си, и към колегите. И сега не мога да се сетя някога да не е била усмихната. Толкова силни неща е изиграла! Толкова красиво момиче беше! Неотдавна дойде при мен и ми каза: \"Извикаха ме да играя в една пиеса, мога ли да остана?\". Казах и: \"Валя, какво значи това, разбира се!\". И я назначих на половин щат като всички пенсионери. И тя започна да играе - една пиеса, втора пиеса. Сега се подготвяше да започне репетиции с Недялко Йорданов. Беше много щастлива\". \"Разбита съм. До миналия месец игра представления. Мисля, че бях най-близкият й човек в театъра. Бог да я прости\", каза покрусена пред ПИК Аня Пенчева. Тя си партнираше с Гиндева в хитовия спектакъл \"Лунатици\". . Сподели:", "date": "2019.04.21", "title": "САМО В ПИК: Стомашни проблеми погубили актрисата Виолета Гиндева! Шефът на Народния театър с емоционален коментар пред медията ни за кончината й"}
{"url": "https://pik.bg/%D1%82%D1%8A%D0%B6%D0%BD%D0%B8-%D1%80%D0%B0%D0%B7%D0%BC%D0%B8%D1%81%D0%BB%D0%B8-%D0%BD%D0%B0-%D1%86%D0%B2%D0%B5%D1%82%D0%BD%D0%B8%D1%86%D0%B0-%D0%B4%D0%BE%D0%BA%D0%BE%D0%B3%D0%B0-%D1%89%D0%B5-%D0%BF%D0%BB%D0%B0%D1%87%D0%B5%D0%BC-%D0%BD%D0%B0-%D1%87%D1%83%D0%B6%D0%B4-%D0%B3%D1%80%D0%BE%D0%B1---%D1%81%D1%82%D1%80%D0%B0%D0%B4%D0%B0%D0%BC%D0%B5-%D0%B7%D0%B0-%D0%BD%D0%BE%D1%82%D1%80-%D0%B4%D0%B0%D0%BC-%D0%BD%D0%BE-%D0%BD%D0%B5%D1%85%D0%B0%D0%B5%D0%BC--news835780.html", "text": "Някога Франция беше християнска. Сега е страна на криворазбраната либерална мултирелигиозност. Някога за французите Света Богородица беше смисълът заради който си струва да се живее. Сега фалшивият нов идол са парите. Някога Париж беше културната люлка за нашата европейска цивилизация. Сега той е столица на Франция с безброй невероятни културни паметници от миналото и объркани псевдолиберални ценности с население от макрончета, в болшинството си отрекли се от Христа. Такива мисли ме връхлитат след пожара в Парижката Света Богородица и не спиращите по този повод коментари по цял свят. Да, няма как истински християнин да не почувства болка при вида на огнената стихия над тази величава красива катедрала, където се съхраняват много реликви и най-важната за нас, християните - Тръненият венец на Иисус Христос. Слава богу те бяха спасени от пожара. И аз съм ходила в Париж и съм се възхищавала на Парижката Света Богородица и на нейната уникалност. Пожарът в сърцето на Париж е страшно предупреждение как не бива да се отклоняваме от Господа. Ами не са ли същите тези безродници и безверници, които оставиха наши вековни манастири, не по-млади от Парижката Света Богородица, с безценни стенописи, оставени от безхаберие, а не от пожар, да се унищожават. Колко черкви се саморазрушиха в България. Ами къщите на наши гении, отдавна завоювали си място в културната ни история, които падат?! И никой не реве, не страда, не дава пари... Просто на никого не му пука. Това се питам днес на Цветница,  един от най-големите православни празници. Защо плачем на чужд гроб сега? Отговорът е един - защото е модерно. ЗА ОГРОМНО СЪЖАЛЕНИЕ! Сподели:", "date": "2019.04.21", "title": "ТЪЖНИ РАЗМИСЛИ НА ЦВЕТНИЦА: Докога ще плачем на чужд гроб - страдаме за \"Нотр Дам\", но нехаем за нашите храмове и реликви"}
{"url": "https://pik.bg/2000-%D0%B8%D0%B3%D1%80%D0%B0%D1%85%D0%B0-%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B0-%D1%81%D0%BF%D0%BE%D1%80%D1%82%D1%83%D0%B2%D0%B0%D0%B9-%D0%B2-%D1%82%D0%B2%D0%BE%D1%8F-%D0%B3%D1%80%D0%B0%D0%B4-%D1%81%D0%BD%D0%B8%D0%BC%D0%BA%D0%B8-news835846.html", "text": "Любителите на ърбан дисциплините се насладиха на уникално шоу на връх Цветница в Княжеската градина. Фестивалът „Спортувай в твоя град“ събра пред монумента на Съветската армия над 2000 участници и зрители на атрактивните градски спортове, така популярни напоследък сред младите. Част от тези дисциплини вече са включени в програмата на предстоящите олимпийски игри. Най-голям интерес фокусира първият фестивал по стрийт фитнес и фри рън. През целия ден най-добрите майстори в България показаха умения под погледите и овациите на многобройните зрители и гости на феста. Сред тях бе и легендарният гимнастик Йордан Йовчев, носителят на 4 олимпийски медала със своя спортен клуб „Street Work out Bulgaria“ от години върши апостолска работа в промотирането и развитието на стрийт фитнеса у нас. Йовчев откри фестивала „Спортувай в твоя град“ като благодари на Столична община и „София – европейска столица на спорта“ за усилията и ресурса отделяни в организацията на събития за масовия спорт, за физическата активност сред паркове, градинки, близо до дома и офиса. От името на кмета Йорданка Фандъкова участниците бяха поздравени от Анатоли Илиев, организационен секретар на София – евростолица на спорта и член на Управителния борд на ACES Europe. „Столична община продължава да има за свой приоритет предоставянето на повече възможности за спорт, за активен и здравословен начин на живот на гражданите и гостите на града. Ърбан дисциплините са част от новата градска среда, те стават все по-популярни и търсени от младите. Виждаме колко много хора се включват в активностите днес, а през септември ще организираме на същото място голям спортен празник „Ърбан зона София спорт“, с участието на няколко хиляди състезатели, сред тях над 400 гости от 12 държави,“ каза още Илиев. Много интересно бе и в зоната за паркура. Зрителите видяха уникални изпълнения от асовете на фрий ръна на специално изградена рампа. Всички резултати може да се видят в страницата на Спортен клуб „Street Workout Bulgaria“. Наред с това, всеки пристигнал на феста можеше безплатно да пробва акробатични умения при скокове върху въздушна възглавница. Суператракциите се допълваха от изпълненията на майсторите на юнисайкъла. Специално за феста от Швейцария бяха пристигали двама от най-добрите на едно колело в света, мнозина пробваха за първи път да карат моносайкъл под ръководството на специалистите, които организираха и състезание за непрофесионалисти. Сред присъстващите беше новата млада звезда на българския спорт Александра Фейгин, която прави истински фурор в световното фигурно пързаляне тази зима. Талантливата българка записа историческото 11-о място на Европейското първенство в Минск, след което се нареди на престижната 17-а позиция на Световното в Япония.  Тази година красивата спортистка е лице на инициатива „София – евростолица на спорта“. Фестивалът „Спортувай в твоя град се организира за осма поредна година, като в последните пет неизменно под егидата на „София – европейска столица на спорта“. Той е част от богатата програма на инициативата, която тази година включва над 90 събития. Сподели:", "date": "2019.04.21", "title": "2000 играха на фестивала \"Спортувай в твоя град\" (СНИМКИ)"}
