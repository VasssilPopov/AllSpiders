{"url": "http://pik.bg/%D0%B6%D0%B5%D0%BD%D0%B0-%D1%81%D0%BF%D0%B0%D1%81%D0%B8-%D0%BE%D1%82-%D0%B8%D0%B7%D0%BC%D1%80%D1%8A%D0%B7%D0%B2%D0%B0%D0%BD%D0%B5-%D0%BF%D0%B8%D1%8F%D0%BD-%D0%BC%D1%8A%D0%B6-%D0%B7%D0%B0%D0%BB%D0%B5%D0%BF%D0%BD%D0%B0%D0%BB-%D1%81%D1%8A%D1%81-%D0%B7%D0%B0%D0%B4%D0%BD%D0%B8%D1%82%D0%B5-%D1%81%D0%B8-%D1%87%D0%B0%D1%81%D1%82%D0%B8-%D0%BD%D0%B0-%D0%B0%D1%81%D1%84%D0%B0%D0%BB%D1%82%D0%B0-news720077.html", "text": "Историята за спасението на пиян мъж, замръзнал със задните си части за ледения асфалт, бе публикувана на една от страниците на Санкт Петербург в популярната в Русия социална мрежа \"ВКонтакте\". Жителка на северната руска столица разказва как сутринта на път към работата си забелязала непознат мъж, който седял на асфалта на едно от оживените кръстовища в града. Той бил облечен със сако, шапка и панталони, смъкнати до коленете. \"Приближих се към него и извиках Бърза помощ. Прегърнах го, за да го стопля и 25 минути очаквахме изгрева и лекарите. Лицето му беше изкривено. Очевидно покрай алкохолното препиване беше получил и инсулт\", пише жителката на Санкт Петербург. Повече от всичко обаче тя е разстроена от равнодушието на преминаващите, които отвръщали поглед от мъжа, който очевидно се нуждаел от помощ. \"Всички сме хора. Всички могат да пийнат повече, на всички може изведнъж да им стане лошо. На улицата, да му се не види, е минус 11, човекът бе залепнал за ледената земя, а на всички им беше все тая... Бъдете по-добри, бъдете хора\", пише още възмутената жена.", "date": "2018.01.16", "title": "Жена спаси от измръзване пиян мъж, залепнал със задните си части на асфалта"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%BD%D0%B0%D0%B4%D0%B5%D0%B6%D0%B4%D0%B0-%D1%8E%D0%BD%D0%BA%D0%B5%D1%80-%D0%B8-%D1%82%D1%83%D1%81%D0%BA-%D0%B2%D1%8F%D1%80%D0%B2%D0%B0%D1%82-%D1%87%D0%B5-%D0%BB%D0%BE%D0%BD%D0%B4%D0%BE%D0%BD-%D0%BC%D0%BE%D0%B6%D0%B5-%D0%B4%D0%B0-%D1%80%D0%B0%D0%B7%D0%BC%D0%B8%D1%81%D0%BB%D0%B8-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news720074.html", "text": "Ако британското правителство се придържа към решението си да напусне ЕС, това ще се случи през март догодина, освен ако няма промяна в мисленето и в сърцата на нашите британски приятели. Сърцата ни са още отворени за вас, заяви пред Европейския парламент председателят на Европейския съвет Доналд Туск. Единодушна е оценката, че е постигнат достатъчен напредък в преговорите с Лондон досега. Имаме нужда от повече яснота за виждането на Великобритания за бъдещите отношения. Най-трудната работа предстои, трябва да запазим единство при всяко положение, добави той при обобщаването на разговорите на последната за миналата година среща на държавните и правителствените ръководители от ЕС. Надявам се думите на Туск да бъдат чути в Лондон, заяви председателят на Европейската комисия Жан-Клод Юнкер. По повод декемврийското заседание на Европейския съвет той приветства съпричастността на държавите от ЕС по въпроса с миграцията. Юнкер поздрави държавите от Вишеградската четворка за приноса им към фонда за Африка. Квотното разселване на мигранти работи - над 95 на сто от отговарящите на изискванията за преместване мигранти бяха разселени, поясни той. Юнкер изрази очакването останалите пет процента скоро да бъдат преместени. Необходима ни е съвременна система за предоставяне на убежище, тази година трябва да бъде постигнато общото решение. Никога не съм призовавал държавите извън еврозоната веднага да се присъединят, но в договора за ЕС пише, че ако условията са изпълнени, те трябва да влязат, добави Юнкер. По въпроса за миграцията Туск отбеляза, че това предизвикателство няма да изчезне в следващите десетилетия и призова за единство при справянето с този въпрос. Първостепенна задача е никога повече да не допуснем повторение на кризата от 2015 г., засега няма съгласие как да постигнем това, посочи Туск. В последвалите изказвания на политическите групи в ЕП Европейската народна партия (ЕНП) определи въпроса с миграцията като хаос. Няма воля - това нанася политически щети и налива вода в мелницата на популистите, коментира ЕНП. Групата предупреди, че няма да подкрепи договорките за преходния период след напускането на Великобритания, ако не бъдат изпълнени всички необходими условия. ЕНП коментира, че в досегашните преговори единственото постижение за британската страна е да бъдат върнати сините корици на паспортите на британските граждани, макар виненият цвят на паспортите в ЕС да не е задължителен. Европейските реформатори и консерватори посочиха, че ЕС и Великобритания ще останат приятели и съюзници. Вярваме, че можем да постигнем взаимоизгодна сделка, добавиха те. Групата на АЛДЕ се пошегува, че нещо е било сложено в напитката на представителя на британската партия за независимост Найджъл Фараж при срещата му с главния преговарящ на ЕС Мишел Барние, защото след разговора Фараж подкрепи втори референдум във Великобритания. От АЛДЕ призоваха постигнатите с Лондон договорености в първата част на преговорите да залегнат бързо в документ. Групата \"Европа на народите и свободата\" коментира, че се търси унищожението на Великобритания. Пътят към федерализма води в задънена улица, добавиха от евроскептичната парламентарна група.", "date": "2018.01.16", "title": "ПОСЛЕДНА НАДЕЖДА! Юнкер и Туск вярват, че Лондон може да размисли за Брекзит"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F%D1%82-%D0%BF%D1%80%D0%B8-%D0%B3%D0%BE%D0%BD%D0%BA%D0%B0-%D0%BA%D1%80%D0%B0%D0%B9-%D0%BF%D0%BE%D0%BC%D0%BE%D1%80%D0%B8%D0%B5-%D1%81%D0%B5%D1%80%D0%B3%D0%B5%D0%B9-%D0%BE%D1%81%D1%82%D0%B0%D0%B2%D1%8F-%D0%B4%D0%B2%D0%B5-%D1%81%D0%B8%D1%80%D0%B0%D1%87%D0%B5%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%B8--news720100.html", "text": "Трагедията в поморийското село Страцин е неописуема след кървавото меле, при който загина 26-годишният Сергей Драганов. Младият мъж оставя 23-годишната си съпруга вдовица и две деца сирачета, които неутешимо ридаят, гледайки снимките му и чакат тати да се върне. . В тежката катастрофа участват колата на Сергей - Алфа Ромео и БМВ с немска регистрация. По официални данни от полицията зад волана на немското возило е бил 47-годишният Ангел Кирев, също от Страцин. Близките на Сергей обаче не вярват на тази версия. Според тях БМВ-то е шофирало синът на Ангел - 22-годишният Расим, по-прякор Данко. Той си е тръгнал от местопрестъплението, преоблякъл се и се върнал с баща си, който да поеме вината за инцидента, тъй като нямал българска шофьорска книжка, твърдят още роднините на Сергей. До сблъсъка се е стигнало след гонка на пътя. \"Всички знаят, че зад волана е бил Расим. Избягал, защото при подобен инцидент остави човек в инвалидна количка. Той и Сергей се срещнали в кафето и са решили да се състезават, тъй като Расим е твърдял, че има по-бърза кола. На прибиране към с. братовчед ми Сергей изпреварва с неговото Ромео БМВ-то и след това се удрят и са се забили в канавката. Когато отидох на място, гледката беше ужасна. Братовчед ми лежеше на земята, главата му беше сцепена. Не вярвах какво се е случило, паднах до него и започнах да плача и да го бутам, но вече не беше сред нас. Расим го нямаше, дойде след малко и помоли да отидем да издърпаме колата, за да може да си тръгне, защото щял да пътува за Германия“, разказва пред Флагман.бг братовчед на загиналия Сергей. Съпругата му Алиса също не вярва, че 47-годишният Ангел бил зад волана на БМВ-то. Младата жена през сълзи разказва, че Расим е предизвикал мъжа й да се състезават. Бил жесток на пътя, размазвал животните и предупреждавал хората да си пазят децата, пише Флагман.бг. \"В деня на катастрофата мъжът ми се прибра от работа и каза, че отива да сложи нафта на колата. Казах му да си дойде по-бързо, за да оправим кошарата за детето. Минаха 10,20,30 минути, но него го нямаше. Отидох в кафето да го търся и там ми казаха за инцидента, светът ми се срина, след като разбрах, че е загинал\", ридаеше съпругата на Сергей. Младата жена е в шок, не знае как ще се справи с болката от загубата. Най-много обаче се притеснява за децата си, които остават сирачета. Двете дечица постоянно питали за баща си, чакали тати да се върне от работа. \"Болката е жестока, децата постоянно питат за Сергей, как да им кажем, че е загинал, ще се съсипят, не можем да им причиним това, излъгахме, че е на работа\", разказва с тъга Алиса. Родителите на Сергей - Михаил и Райна, също са съсипани, погребали са единственото си дете. Те били на гурбет в Гърция, когато разбрали за трагедията от снаха си и веднага се прибрали у дома. Младият мъж бил много работлив, сам построил къщата, където да живее със семейството си щастливо. След загубата му тя остава празна, без Сергей, остават единствено спомените - за прекрасен съпруг, баща и приятел.", "date": "2018.01.16", "title": "ОГРОМНА ТРАГЕДИЯ! Загиналият при гонка край Поморие Сергей оставя две сирачета, съпругата и родителите му още са в шок (СНИМКИ)"}
{"url": "http://pik.bg/%D1%82%D0%B0%D0%B9%D0%BB%D0%B0%D0%BD%D0%B4%D1%81%D0%BA%D0%B8-%D0%BF%D1%80%D0%B8%D0%BA%D0%BB%D1%8E%D1%87%D0%B5%D0%BD%D0%B8%D1%8F-%D0%BC%D0%B0%D0%B9%D0%BC%D1%83%D0%BD-%D0%BA%D0%BB%D0%B5%D0%BF%D1%82%D0%BE%D0%BC%D0%B0%D0%BD-%D0%BF%D0%BE%D1%81%D0%B5%D0%B3%D0%BD%D0%B0-%D0%BD%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news719999.html", "text": "Вече цяла седмица Преслава е в Тайланд и с гаджето си Павел Лазаров продължават да се забавляват с представителите на местната фауна. Приключението им започна от близо 3 м височина - от гърба на азиатски слон, който разходи фолк дивата и любимия й около 45-метровата стуя Bolshgo Buddha (Big Buddha), построена на върха на планината Nakked на остров Пукет. Влюбените посетиха и местната зоологическа градина, където Преслава нахрани с биберон малко тигърче. Пак там симпатична маймуна се впусна във флирт със звездата. Животинчето се впечатли от слънчевите очила на Преслава и посегна да си ги присвои, но тя успя да спаси скъпарския си аксесоар.", "date": "2018.01.16", "title": "ТАЙЛАНДСКИ ПРИКЛЮЧЕНИЯ! Маймун клептоман посегна на Преслава (СНИМКИ)"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BD%D0%BE%D0%B2%D0%B0-%D0%BA%D1%8A%D1%89%D0%B0-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-%D0%B4%D0%B2%D0%B5-%D1%81%D0%B5%D1%81%D1%82%D1%80%D0%B8-%D0%B4%D1%8A%D1%80%D0%B6%D0%B0%D0%BD%D0%B8-%D0%BF%D0%BE%D0%B4-%D0%BA%D0%BB%D1%8E%D1%87-20-%D0%B3%D0%BE%D0%B4%D0%B8%D0%BD%D0%B8-%D0%B2%D0%B8%D0%B6%D1%82%D0%B5-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8-%D0%BF%D0%BE%D0%B4%D1%80%D0%BE-news720090.html", "text": "Полицията и прокуратурата в Свищов разследват потресаващ случай с майка, която с години е държала двете си дъщери заключени в дома си. За къщата на ужасите в крайдунавския град сигнализирал във вторник пред органите на реда съсед на странното семейство. Пред криминалисти комшията заявил, че от 20 години двете сестри не са излизали навън. Незабавно били предприети действия. Полицаи и служители от социалните служби влезли в жилището, което било обитавано от трите жени. Инспектиращите заварили покъртителна гледка. Домът наподобявал бърлога и бил потънал в невъобразима мизерия. Двете сестри били одрипани и потънали в изпражнения и смрад, съобщава „Труд“. Едната е на 33 години, а другата на 34 години. Видимо обаче изглеждали изключително състарени, като едната имала вид на 80-годишна старица. И двете били неадекватни и некомуникативни. „Не е вярно, че са били насилствено държани 20 години в дома си. Няма следи от връзване или друг вид насилие. Дори двете сестри преди години са били изключително интелигентни и образовани. Завършили са висше образование и едната е работела в Народния театър в София. Преди време обаче явно нещо са преживели и са заболели психически“, са установили към момента разследващите. Работещите по случая в късния следобед във вторник разговаряха с майката. Тя обаче също отказвала да говори за дъщерите си. Твърдяла, че самите те не искали да излизат от дома си. Според нея момичетата и не са прекрачвали прага на семейното жилище от 5-6 години. „Двете жени ще бъдат настанени в социално заведение. С тях ще работят психолози, за да установят какво се е случило през годините“, каза кметът на Свищов Генчо Генчев. „Работим усилено по случая. Изясняваме какво точно се е случвало зад стените на тази къща“, заяви лаконично директорът на ОД на МВР във Велико Търново старши комисар Димитър Машов. Тепърва ще бъдат разпитвани съседи и близки на трите жени. Комшии обаче твърдят, че често са чували виене и плач от зловещото жилище.", "date": "2018.01.16", "title": "ЗЛОВЕЩО! Нова Къща на ужасите! Две сестри държани под ключ 20 години! Вижте потресаващи подробности..."}
{"url": "http://pik.bg/%D0%BC%D0%B5%D0%BB%D0%B5-%D1%85%D0%B2%D1%8A%D1%80%D1%87%D0%B0%D1%82-%D0%B5%D0%BA%D1%81%D1%82%D0%B5%D0%BD%D1%88%D1%8A%D0%BD%D0%B8-%D0%B3%D0%B0%D0%BB%D0%B5%D0%BD%D0%B0-%D0%BF%D0%BE%D0%BC%D0%BB%D1%8F-%D0%BE%D1%82-%D0%B1%D0%BE%D0%B9-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82%D0%BA%D0%B0-%D0%BF%D1%83%D1%81%D0%BD%D0%B0-%D0%B2%D0%B8%D0%B4%D0%B5%D0%BE-%D0%BE%D1%82-%D0%B2%D1%8A%D1%80%D0%B3%D0%B0%D0%BB%D0%B0-news719994.html", "text": "Галена пусна мейкинг на мащабното видео към най-новата си песен #ПростоШоу. Клипът впечатли зрителите още с премиерата си, а сега те могат да станат свидетели и на това, което се е случило зад кадър. Едни от най-впечатляващите сцени са към финала на клипа. Тогава Галена смила от бой конкурентката си. Кадрите от мейкинга издава част от тайните при реализацията на сложните каскади в лентата. За тях са били наети дубльори-каскадьори, а самата Галена се справя повече от успешно с актьорските си задачи. #ПростоШоу е проект, който обединява усилията на екип от професионалисти. Песента е по музика и аранжимент на \"Diamond Beat Production\", а текстът е написан от Анастасия Мавродиева и Росен Димитров. За този видеоклип Галена за първи път работи с режисьора Валери Милев и оператора Орлин Руевски.", "date": "2018.01.16", "title": "МЕЛЕ! ХВЪРЧАТ ЕКСТЕНШЪНИ! Галена помля от бой конкурентка! Пусна ВИДЕО от въргала"}
{"url": "http://pik.bg/%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%BE-%D0%B1%D0%BE%D0%B1%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-news720049.html", "text": "Президентът на БФС - Борислав Михайлов, за пореден път обяви, че се готви да спечели нов мандат начело на футболната ни централа. Михайлов не пропусна да заяви, че опозицията не го притеснява, акцентира \"Гол\". \"Опозицията не дава идеи, а само плюе. От тук нататък никой няма да говори по темата. Опозицията може и да се разрасне, може и да намалее. Ние се готвим да спечелим Конгреса и цялото ни внимание е насочено натам. Ако спечеля, ще продължа да разчитам на по-голяма част от настоящия Изпълком\", сподели президентът на БФС след днешния Изпълком на Централата. \"Мисля, че сме направили немалко във всяко едно естество. Да има 63% ръст на бюджета, без да сме се класирали на голям форум, е нещо огромно. На 16 февруари ще се гласува нов 4-годишен бюджет, като всички делегати ще бъдат запознати с него. Очакваме ръст всяка една година. Работим за доброто на клубовете. В техен интерес се споразумяхме с фирмата, която държи телевизионните права, до седмица да им преведе парите, за да могат да проведат нормална зимна подготовка и да са подсигурени за пролетта\", допълни още Боби. \"Не съм изненадан от факта, че Левски издигна кандидатурата ми. Цялото ми семейство е свързано с клуба, а не виждам с какво съм му попречил през годините. Много пъти съм го казвал - фенове и медии не печелят конгреси. Те имат право да са срещу когото решат, но дадена кандидатура се издига от клуба след съответните процедури и по решение на ръководството\", каза още настоящият ръководител на футболната ни централа.", "date": "2018.01.16", "title": "Предизборно! Боби Михайлов с тежък коментар"}
{"url": "http://pik.bg/%D0%B3%D1%8A%D0%BB%D1%8A%D0%B1-%D1%80%D1%83%D1%81%D0%BE%D1%84%D0%B8%D0%BB-%D1%81%D0%B2%D0%B8-%D0%B3%D0%BD%D0%B5%D0%B7%D0%B4%D0%BE-%D0%B2%D1%8A%D1%80%D1%85%D1%83-%D0%BA%D0%B5%D0%BF%D0%B5%D1%82%D0%BE-%D0%BD%D0%B0-%D0%B0%D0%BB%D1%8C%D0%BE%D1%88%D0%B0-%D1%81%D0%BD%D0%B8%D0%BC%D0%BA%D0%B8-news720057.html", "text": "Сякаш като знак на съдбата, точно в деня, в който Пловдив чества 140 години от Освобождението си, символът на мира - гълъбът, сви гнездо върху... шапката на Альоша. Предполагаме, че пернатото малко се е объркало - по-логично беше да направи дома си до капитан Бураго, но... прощаваме му това историческо невежество. Сега гълъбът гледа от високо Пловдив и тепетата му, наслаждава се на красивия ни град и на свободата си. А Альоша, преживял какво ли не през годините и все още оцелял, кротко търпи \"русофила\", спомня си за ужаса на войната и също като гълъба на главата си се радва на Пловдив и мира, съобщава \"Трафик Нюз\". Снимки с дрон: Авел Бялков", "date": "2018.01.16", "title": "Гълъб русофил сви гнездо върху кепето на Альоша (СНИМКИ)"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D1%80%D0%B0%D0%B7%D0%B3%D0%B0%D0%B4%D0%B0%D1%85%D0%B0-%D0%B5%D0%B7%D0%B8%D0%BA%D0%B0-%D0%BD%D0%B0-%D0%BA%D0%BE%D0%BA%D0%BE%D1%88%D0%BA%D0%B8%D1%82%D0%B5-news719974.html", "text": "Учени от Технологичния институт на американския щат Джорджия са създали преводач от кокоши език на човешки, пише в Scientific American. С помощта на изкуствен интелект специалистите разработили и изпробвали уникален алгоритъм, преобразуващ звуците, които издават кокошките, в подобие на човешка реч. За да бъде проучен езикът на пернатите обаче, се наложило и създаването на база данни с „думите” от техния език. После те били групирани по важност след серия съпоставки. Учените установили, че кокошките „разговарят” почти по същия начин като хората. Тембърът на произнасяните звуци зависел от външните обстоятелства - в стресови ситуации например птиците почти постоянно повишавали глас. Първият преводач от кокоши език на човешки анализира поведението на птиците и тяхната „реч”, а освен това съпоставя резултатите в реално време. Преводът се извършва след сигнали, подавани към инсталирани в птицефермите компютри. По този начин специалистите възнамеряват да повишат шансовете за оцеляване както на порасналите птици, така и на пиленцата, което ще доведе до понижаване на разходите за отглеждането им.", "date": "2018.01.16", "title": "ПЪЛЕН ШАШ! Разгадаха езика на кокошките"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D1%82%D0%B8%D0%B2%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%BF%D1%80%D0%B8-%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D1%81%D0%B8%D0%BA-news720058.html", "text": "Турският президент Реджеп Тайип Ердоган ще посети папа Франциск следващия месец за разговори, които вероятно ще бъдат съсредоточени върху спорното признаване от САЩ на Ерусалим за столица на Израел, предава Франс прес. Първото пътуване на Ердоган до Светия престол е насрочено за 5 февруари, поясниха от Ватикана. То е планирано след телефонен разговор между турския президент и предстоятеля на Римокатолическата църква, в рамките на който двамата са изразили съгласие, че статуквото по отношение на Ерусалим трябва да бъде запазено.", "date": "2018.01.16", "title": "Ердоган отива на посещение при папа Францсик"}
{"url": "http://pik.bg/%D0%BE%D1%82-%D0%B0%D0%BC%D0%B1%D0%B8%D1%86%D0%B8%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%BA%D0%B0-%D0%B5%D0%BB%D0%B8%D0%BC%D0%B8%D0%BD%D0%B8%D1%80%D0%B0-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D0%B8-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-news720056.html", "text": "Жителка на щата Северна Каролина уби сина и дъщеря си и след това сложи край на живота си. Полицаи откриха тялото на на 34-годишната Кристина Традуей в близост до нейното жилище. След това служителите на реда влязоха в жилището на самоубийцата и намериха телата на седемгодишния й син и тригодишната й дъщеря. Според разследването амбициите на майката е основната причина за тройната смърт. Кристина е искала да направи от децата си музикални звезди. Тя е публикувала техни изпълнения в YouTube, но явно дуетите на момичето и момчето не са се радвали на популярност.", "date": "2018.01.16", "title": "ОТ АМБИЦИИ: Американка елиминира децата си и се самоуби!"}
{"url": "http://pik.bg/%D0%B7%D0%B8%D0%BC%D0%B5%D0%BD-%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D0%B2-%D0%BD%D0%B0%D0%B9-%D1%81%D1%82%D1%83%D0%B4%D0%B5%D0%BD%D0%BE%D1%82%D0%BE-%D1%81%D0%B5%D0%BB%D0%BE-%D0%BD%D0%B0-%D1%81%D0%B2%D0%B5%D1%82%D0%B0-%D1%81%D0%B5-%D1%81%D1%87%D1%83%D0%BF%D0%B8-%D0%BF%D1%80%D0%B8--62-%D0%B3%D1%80%D0%B0%D0%B4%D1%83%D1%81%D0%B0-news720023.html", "text": "Новият електронен термометър в сибирското село Оймякон, признато за най-студеното на света, се повреди, когато температурата падна до минус 62 градуса Целзий, съобщава БТА. Според местните жители температурата е паднала още повече - до минус 67 градуса, което е с 1 градус по-ниско от рекорда, поставен през 1933 г. Официално обаче местната метеорологична станция отчете „едва” минус 59 градуса Целзий. Температурата в Антарктида пада и до по-ниски стойности, но там няма постоянни селища. В Оймякон живеят около 500 души. Селото се е появило като база за пастирите на елени през 20-те и 30-те години на миналия век. Името му означава \"вода, която не замръзва\" и произтича от факта, че там има минерален извор. Хората в Оймякон се борят с много проблеми в ежедневието - замръзва мастилото в химикалките, батериите спадат бързо, очилата се залепват за лицата на хората, миглите се заскрежават с излизането навън. В големите студове местните оставят автомобилите да работят непрекъснато, иначе няма да могат да ги запалят.", "date": "2018.01.16", "title": "ЗИМЕН АПОКАЛИПСИС! Термометърът в най-студеното село на света се счупи при -62 градуса"}
{"url": "http://pik.bg/%D0%BF%D0%B8%D1%8F%D0%BD%D0%B4%D0%B5-%D0%B4%D1%83%D1%85%D0%BD%D0%B0-%D0%B2-%D0%B4%D1%80%D0%B5%D0%B3%D0%B5%D1%80%D0%B0-%D0%BD%D0%B0%D1%81%D1%82%D1%8A%D0%BF%D0%B8-%D0%BF%D0%B5%D0%B4%D0%B0%D0%BB%D0%B0-%D0%B8-%D0%B1%D0%BB%D1%8A%D1%81%D0%BD%D0%B0-%D1%87%D0%B5%D0%BD%D0%B3%D0%B5-news720028.html", "text": "Пиян шофьор е ранил с колата си полицай. Инцидентът е станал в понеделник в 01.50 часа във Ветово. Униформените спрели за проверка 40-годишен мъж от града и с дрегер установили 1,69 промила алкохол в кръвта му, съобщава \"Струма БГ\". „Веднага след това мъжът се качил в колата си и е потеглил. При опит да бъде спрян от полицейски служител, водачът не е спрял, а е ударил с колата униформения в дясната ръка и го е влачил”, съобщиха от Областната дирекция на МВР в Русе. При последвалия медицински преглед е установено, че полицаят има рана на дясна предмишница.", "date": "2018.01.16", "title": "Пиянде духна в дрегера, настъпи педала и блъсна ченге"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0-%D0%B4%D1%80%D0%B0%D0%BC%D0%B0-%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D0%B1%D0%B8-%D0%BE%D1%82%D0%B1%D0%BE%D0%B9-%D0%B7%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-%D0%BD%D0%B0%D0%B3%D1%80%D0%B0%D0%B4%D0%B8-%D1%87%D0%B0%D0%BB%D0%B3%D0%B0-%D0%BA%D0%BE%D0%BA%D0%BE%D1%88%D0%B0%D1%80%D0%BD%D0%B8%D0%BA%D1%8A-news719673.html", "text": "Най-голямата продуцентска компания у нас, \"Пайнер\", за втора поредна година няма да излъчи своите отличници, научи ПИК. Миналата година Митко Димитров за пръв път от създаването на фирмата отмени наградите, след като хакери, вероятно близки до някои изпълнители, опорочиха зрителското гласуване. Пайнера нулира всички класации и взе безпрецедентно решение да остави чалга иконите без отличия. Както медията ни писа в началото на декември, продуцентът имаше намерение тази година да организира церемония, на която най-добрите и работливи чалга \"пчелички\" да получат своите статуетки. Пайнера потърсил съдействие от компютърни специалисти с надеждата да защитят сайта му от хакерски пробив и манипулиране на гласуването. Обяснили му обаче, че дори и с най-добрата защита няма 100-процентова спасение от компютърните пирати. Самият продуцент още миналата година абдикира от определянето на носителите на наградите, затова и реши да направи онлайн гласуване. След като на получил гаранция от хакване на класициите, Митко Димитров е решил и тази година да остави подчинените си без статуетки с надеждата, че това ще ги отрезви и ще спрат да ползват нерегламентирани начини, за да ги печелят.", "date": "2018.01.16", "title": "ПЪРВО В ПИК! НЕВЕРОЯТНА ДРАМА: Митко Пайнера би отбой за Годишните награди! Чалга кокошарникът за втора година без статуетки"}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B8-%D1%81-%D0%B0%D0%BB%D0%B1%D1%83%D0%BC%D0%B8%D1%82%D0%B5-%D0%BD%D0%B0-%D0%BA%D1%80%D0%B5%D0%BD%D0%B1%D1%8A%D1%80%D0%B8%D1%81-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B4%D0%BE%D0%BB%D0%BE%D1%80%D0%B5%D1%81-%D0%BE%D1%80%D0%B8%D1%8A%D1%80%D0%B4%D1%8A%D0%BD-news720051.html", "text": "Дан Уейт от звукозаписната компания \"Илевън севън\" поясни, че Долорес О'Риърдън му оставила вокално послание, в което заявява, че очаква с нетърпение предстоящите записи. \"От посланието се вижда, че тя е изпълнена с живот, шегува се и е развълнувана, че ще се срещне с мен и съпругата ми тази седмица\", каза Уейт. Междувременно стана ясно, че продажбите на нейните соло албуми и дисковете, които е записала с The Cranberries, рязко са се увеличили след смъртта ѝ, съобщи Контактмюзик. Продажбите на най-новия диск \"Something Else\" на The Cranberries са нараснали с над 900 процента, а тези на излезлия през 2007 г. дебютен соло албум \"Are You Listening?\" на Долорес О'Риърдън - с над 145 процента. Продажбите на хита \"Linger\" на The Cranberries пък са се увеличили с над 35 процента. Полицията съобщи, че смъртта на вокалистката на групата The Cranberries Долорес О'Риърдън не е подозрителна, предадоха Асошиейтед прес и Франс прес. О'Риърдън бе намерена мъртва в лондонски хотел. Полицията оповести, че смъртта ѝ е необяснима, но че нищо подозрително не е открито. 46-годишната ирландска певица бе в Лондон , за да запише кавър на хита \" \" на The Cranberries заедно с лосанджелиската рок банда Bad Wolves .", "date": "2018.01.16", "title": "Какво се случи с албумите на \"Кренбърис\" след смъртта на Долорес О''Риърдън "}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B8-%D1%81%D0%B8%D0%BD%D1%8A%D1%82-%D0%BC%D1%83-%D0%BF%D0%BE-%D1%87%D1%83%D0%B4%D0%BE-%D1%81%D0%B5-%D1%81%D0%BF%D0%B0%D1%81%D0%B8%D0%BB%D0%B8-%D0%BF%D1%80%D0%B8-%D0%BF%D0%BE%D0%BA%D0%B0%D0%B7%D0%BD%D0%B8%D1%8F-%D1%80%D0%B0%D0%B7%D1%81%D1%82%D1%80%D0%B5%D0%BB-%D0%BD%D0%B0-%D0%BF%D0%B5%D1%82%D1%8A%D1%80-%D1%85%D1%80%D0%B8%D1%81-news720084.html", "text": "Има нов пряк свидетел на разстрела на бизнесмена Петър Христов. Този следобед той е дал показания пред полицията във Велико Търново. Това е Георги Каббе, дългогодишен преподавател във Великотърновския университет. Мъжът живее и работи в Австрия, където превежда за полицията в град Инсбрук. Имал е бизнес интереси да строи сателитно селище с 22 къщи между великотърновските села Малък чифлик и Шереметя. По този повод е бил на среща с бизнесмена Петър Христов. \"Със сина ми дойдохме в 9.55 часа. Качихме се по стълбите. Неговият асистент господин Борислав Босев ни видя горе на площадката, дойде при нас и ни попита как сме. Точно в 10 часа пристигна джипът. Около 3 минути от джипа никой не излезе. Ние седяхме горе и го чакахме. Петър тръгна по стълбите и на предпоследното стъпало се спря. Чухме пукот като от новогодишни бомбички. Докато осъзнаем какво става, Петър падна с лице надолу на площадката, на цимента пред нас\", разказа пред БНР Каббе. \"Първо си помислих, че изстрелите идват от другата страна на бул. \"България\". Ако Петър беше направил още една крачка, синът ми беше зад него по посока на изстрелите\", коментира той. \"15 години съм преводач на полицията в Австрия, за мен това е отмъщение\", категоричен е Каббе.", "date": "2018.01.16", "title": "НОВИ РАЗКРИТИЯ! Бизнесмен и синът му по чудо се спасили при показния разстрел на Петър Христов"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%BE-%D1%86%D1%83%D0%BD%D0%B0%D0%BC%D0%B8---%D1%80%D0%BE%D0%BD%D0%B0%D0%BB%D0%B4%D0%BE-%D1%81-%D0%BA%D0%BE%D0%BB%D0%BE%D1%81%D0%B0%D0%BB%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news720055.html", "text": "Президентът на Реал Мадрид - Флорентино Перес, е готов да изслушва предложения за суперзвездата Кристиано Роналдо, твърди португалският вестник \"Рекорд\". Според медиите на Пиренеите CR7 е недоволен от отношението на боса на кралския клуб и обмисля напускане на \"Бернабеу\". От своя страна Перес е спокоен и чака предложения, които да задоволят финансовите изисквания на Реал. Испанският вестник \"АС\" убедено пише, че първото желание на Роналдо е да се върне в Манчестър Юнайтед, но според популярния журналист Гийем Балаге операцията е доста сложна. От Чамартин ще искат поне 100 милиона евро трансферна сума, а самият футболист ще настоява за годишна заплата от 50 млн. евро. За футболист, който след дни навършва 33 години, това изглежда нерентабилно в очите на \"червените дяволи\". Пари Сен Жермен е другият голям клуб, който не крие интереса си към номер 7. Най-много пари могат да дойдат от Китай, но Кристиано надали би напуснал Европа тази година, акцентра \"Новспорт\". През миналото лято от там изскочи оферта на стойност 200 млн. евро и годишна заплата от 120 милиона.", "date": "2018.01.16", "title": "Футболно цунами - Роналдо с колосален трансфер?"}
{"url": "http://pik.bg/%D1%89%D0%B0%D1%81%D1%82%D0%B8%D0%B5-%D0%B0%D0%BD%D0%B4%D1%80%D0%B5%D0%B9-%D0%B0%D1%80%D0%BD%D0%B0%D1%83%D0%B4%D0%BE%D0%B2-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-%D0%B5%D1%82%D0%BE-%D1%82%D0%B0%D0%B7%D0%B8-%D0%BC%D0%B0%D0%BD%D0%B5%D0%BA%D0%B5%D0%BD%D0%BA%D0%B0-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82%D0%B0-%D0%BD%D0%B0-%D1%84%D0%B5%D1%80%D0%BC%D0%B0%D1%82%D0%B0-%D0%B1%D0%B0%D1%89%D0%B0-news719637.html", "text": "Процудентът на \"Фермата\" Андрей Арнаудов е в трепетно очакване на  първата си рожба. Водещият на \"Сблъсък\" най-сетне ще влезе в отбора на татковците, а в него ще го изпрати Емануела Толева. Манекенката и бивша баскетболистка е бременна в четвъртия месец, а пола на бебето знаят само най-близките им. Емануела има близначка - Доротея Толева. Преди 4 години двете бяха сред най-изявените участници в риалитито по Би Ти Ви \"Африка: Звездите сигурно са полудели\". Заради високия й ръст и изваяното от спорта тяло, двете сестри са редовно търсени за ревюта и снимки. Половинката на Андрей е висока цели 181 см, а той едва 169. Това обаче не пречи на любовта им. Според столичен таблоид двойката ще застане пред олтара след раждането на бебето. Откакто е с Емануела, Арнаудов е станал мъж за пример - зарязал е нощния живот по баровете. В миналото си Андрей имаше доста и все бурни любови с доста ВИП-дама - с Бориса Тютюнджиева, с хореографката Маргарита Будинова, с Надя Иванова от \"Елит\". Водещият има и един брак зад гърба си - със сръбкинята Даниела Янков, който обаче изтрая твърде кратко.", "date": "2018.01.16", "title": "ЩАСТИЕ! Андрей Арнаудов чака бебе! Ето тази манекенка ще направи продуцента на \"Фермата\" баща"}
{"url": "http://pik.bg/%D0%B2-%D0%B1%D1%83%D1%80%D0%B3%D0%B0%D1%81-15-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B4%D0%B0%D0%BD%D0%B8%D0%B5%D0%BB-%D0%BF%D0%B5%D1%88%D0%B5%D0%B2-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%B1%D0%B0%D0%BD%D1%8F-%D0%B2-%D0%B6%D0%BA-%E2%80%9E%D1%81%D0%BB%D0%B0%D0%B2%D0%B5%D0%B9%D0%BA%D0%BE%D0%B2%E2%80%9C-news720043.html", "text": "Преди минути състав на Бургаския окръжен съд, ръководен от Георги Пепеляшев и Катя Господинова, призна за виновен Даниел Пешев за кървавата баня до бл. 68 в жк „Славейков“, извършена в края на август 2005 г. Бургаските магистрати дадоха 15 години затвор, тъй като обвинението срещу Пешев е за предумишлено убийство, извършено с особена жестокост и по мъчителен за жертвата начин. Заради големия размер на наказанието съдът постанови Пешев да бъде арестуван още в съдебната зала и да бъде отведен в затвора, съобщава \"Флагман\". Припомняме, че бургазлията беше издирван над 10 години от Интерпол и Европол, тъй като напусна страната веднага след бруталното престъпление. Нападнатият Пламен Младенов оцеля по чудо, след като бе наръган 7 пъти в сърцето и стомаха, но бе спасен след уникална операция от екип на УМБАЛ-Бургас. Присъдата, която е при първоначален строг режим, е почти същата по размер като тази на прокуратурата. Държавният обвинител Георги Чинев поиска 16 години и в блестяща пледоария описа много подробно всички факти около престъплението, извършено преди повече над 10 години. Решението на Бургаския окръжен съд подлежи на обжалване в 15-дневен срок.", "date": "2018.01.16", "title": "В БУРГАС! 15 години затвор за Даниел Пешев за кървавата баня в жк „Славейков“"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B8%D0%B7%D0%BA%D0%B0%D1%80%D0%B0%D1%85%D0%B0-%D1%81%D0%B5%D1%80%D0%B8%D0%B0%D0%BB%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D1%85%D0%BE%D0%BC%D0%BE%D1%84%D0%BE%D0%B1%D1%81%D0%BA%D0%B8-%D0%B8-%D1%81%D0%B5%D0%BA%D1%81%D0%B8%D1%81%D1%82%D0%BA%D0%B8-news720060.html", "text": "Прочутият американски сериал \"Приятели\" кара днешните младежи да чувстват неловко, докато го гледат, пише Би Би Си, цитиран от БГНЕС. Няма нищо по-отвратително за мен от Рос в епизода с мъжката гледачка на деца. Там той е такъв сексист и хомофоб, че ми се иска да вляза в телевизора и да го удуша, написа в Туитър потребителката сhristina. Друга бивша почитателка на сериала е написала в „Туитър“, че е била студентка през 90-те години, когато за пръв път го е гледала. Решавайки отново да го гледа днес, тя по друг начин е възприела шегите на „Приятели“. Шегите за „дебелата Моника“ и „гея Чандлър“ днес изглеждат неуместни, написа той. Неизбежна реакция Писателят Джеймс Болдок разказа в интервю за Би Би Си, че негативната реакция по отношение на „Приятели“ е била неизбежна. На хората от моето поколение им се струва, че събитията от „Приятели“ се случват в наши дни, но това е същата тази носталгична атмосфера от миналото, която предизвика преди 10-15 години сериала „Полиция: Маями“, сподели той. Писателката Ребека Рийд се е учудила колко много е остарял сериалът. Хомофобията поразява. Всяка шега на Рос, че неговата съпруга е лесбийка, все едно това е по негова вина и това е толкова смешно, че тя е лесбийка, каза тя. Сексизмът там е на пълни обороти... На всичкото отгоре това е най-белият сериал в света, добави Рийд. Въпреки това, тя все пак признава, че обича сериала по свой начин. Опасно е да се гледа през призмата на нашето днешно разбиране нещо, което е създадено отдавна, отбеляза Рийд. Други преживяват по този повод далеч по-малко.", "date": "2018.01.16", "title": "Потрес! Изкараха сериала \"Приятели\" хомофобски и сексистки"}
{"url": "http://pik.bg/%D1%81%D1%82%D1%80%D1%8F%D1%81%D0%BA%D0%B0%D1%89%D0%B0-%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D0%BC%D0%B5%D0%B7%D0%B4%D1%80%D0%B0-%D1%81%D0%B5-%D1%82%D0%BE%D0%BF%D0%B8-news719977.html", "text": "С 367 души е намаляло населението на община Мездра през 2017 година, сочи справката на отдел  \"Гражданска регистрация и административно обслужване\" /ГРАО/ на oбщината. От 21 790 души на 1 януари, към 31 декември те са вече 21 423. В града жителите са със 196 по- малко или 12 096 души. Родените деца са 74, а починалите повече от два пъти - 160. Почти същата е ситуацията и в селата. Само в 3 от тях жителите са се увеличили, като най- много са в Дърманци- с 33. Във всички останали села жителите са намалели, най- много в Зверино, следвано от Моравица, Типченица и Старо село. В 6 от 27-е села на общината няма родено нито едно бебе- това са Кален, Люти брод, Очин дол, Старо село, Типченица и Цаконица. 10 са новородените в Зверино, следвано от Моравица, Брусен, Долна Кремена и Крапец. С най-много жители си остава село Зверино - 1 642, следвано от Моравица- 696 и Боденец- 566 души. На другия полюс са Цаконица- само с 56 жители, следват Кален със 71 и Ослен Криводол с 83, съобщава \"Булнюз\". Тенденцията в последните години населението в община Мездра да намалява постепенно се е запазила и през 2017 година.", "date": "2018.01.16", "title": "СТРЯСКАЩА ТЕНДЕНЦИЯ! Мездра се топи"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9E%D0%BB%D0%BE%D0%B7%D0%B5%D0%BD%D0%B5%D1%86%E2%80%9D-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B5-news720087.html", "text": "Според протестиращите новата сграда ще затрудни значително придвижването на живеещите в квартала, ще се намали и зелената площ. За кратко те блокираха трафика на бул. „Черни връх”, като пресичаха на пешеходна пътека там, за да покажат какво ще стане с трафика, ако се построи високата сграда. Прокуратурата се намеси в скандала със строежа на друг небостъргач - в столичния квартал „Стрелбище”.", "date": "2018.01.16", "title": "Жители на столичния квартал „Лозенец” излязоха на пореден протест срещу изграждането на небостъргач"}
{"url": "http://pik.bg/%D0%B5%D0%BD%D0%BF-%D1%83%D0%B4%D0%B0%D1%80%D0%B8-%D1%80%D0%B0%D0%BC%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news720088.html", "text": "правителствената информационна служба. Министър-председателят Бойко Борисов се срещна днес с групата на Европейската народна партия в Европейския парламент. Това съобщиха от Разговорът на премиера с членовете на най-голямата парламентарна група беше посветен на приоритетите на Българското председателство на Съвета на Европейския съюз и премина при много голям интерес. Дискутирани бяха темите за стимулиране на икономическия растеж и социалното сближаване, които да гарантират бъдещето на Европа и на младите хора, пътищата за подобряване на свързаността на Западните Балкани и европейската перспектива пред страните и хората от региона, проблемите пред сигурността и стабилността на Съюза, както и повишаването на конкурентоспособността на икономиката чрез цифровизацията й и развитието на умения и компетентности, адекватни на предизвикателствата, пред които е изправена. Членовете на парламентарната група поздравиха министър-председателя за фокуса, който Българското председателство поставя върху Западните Балкани и за действията, предприети лично от Борисов и от правителството в София за стимулиране на диалога между държавите. Според техните коментари, сигурността в този регион ще допринесе за сигурността и просперитета на целия континент. Председателят на групата на ЕНП Манфред Вебер посочи: „Имаме силен лидер в лицето на Бойко Борисов, който винаги се е идентифицирал с Европа и с нейните ценности“. Премиерът Борисов благодари за подкрепата, която страната ни е срещнала от ЕНП и от институциите на ЕС при подготовката си за председателството, както и за даденото й доверие в първите дни след като пое председателството. „Това ни задължава да сме още по-активни за намирането на общи решения, които да дадат на всеки европейски гражданин усещането за сигурност, стабилност и солидарност, за перспектива“, посочи министър-председателят. Той изтъкна, че от разговорите си с австрийския канцлер Себастиан Курц е получил увереност в приемствеността, която ще бъде запазена по отношение на темите, започнати в Българското председателство. „Това ще е най-яркият израз, че единството ни прави по-силни като Съюз“, каза Борисов. Министър-председателят получи подкрепата на парламентарната група на ЕНП за приоритетите на Българското председателство и пожелания за успех при представянето им в Европейския парламент утре.", "date": "2018.01.16", "title": "ЕНП удари рамо на Борисов за приоритетите на българското председателство "}
{"url": "http://pik.bg/%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0-%D1%81-%D0%B3%D1%80%D0%B8%D0%BF%D0%BD%D0%B0%D1%82%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-news720048.html", "text": "Няма данни за обявяване на грипна ваканция във Варна, след като цифрите, които изпращат всекидневно директорите на 122 училища от областта до РУО-Варна, сочат нормална за зимния сезон заболяемост. Това съобщи просветната шефка Венцислава Генова. Според получените данни, посещаемостта в часовете вчера е била 87,20 %, като заради заболяване, без да се уточнява дали е от грип или други ОРЗ, учебните занятия са пропуснали общо 5040 ученици от общо 46 525 в цялата област. В първия учебен ден на седмицата, когато температурите паднаха, до класните стаи стигнаха 88,47 % от учениците във Варна и областта, като отсъстващите по болест бяха общо 4374. Най-много отсъстващи вчера имаше в СОУ „В.Левски“ във Вълчи дол, където 101 деца пропуснаха учебните занятия, поради болест. Общо 10 са училищата в областта с над 20% отсъстващи, каза още Генова, като отбеляза, че сред тях няма нито едно варненско. За да се обяви грипна ваканция обаче са необходими 30 процента от общия брой на децата по места, а решението за подобен принудителен отпуск се взема от директорите на училищата.", "date": "2018.01.16", "title": "Варненско се размина с грипната епидемия"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D1%81%D1%8A%D1%80%D0%B1%D0%B8%D1%82%D0%B5-%D0%B8%D0%BC%D0%B0%D1%82-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB%D0%BD%D0%B8-%D1%80%D0%B5%D0%B0%D0%BA%D1%86%D0%B8%D0%B8-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D1%81-%D0%BE%D0%BB%D0%B8%D0%B2%D0%B5%D1%80-%D0%B8%D0%B2%D0%B0%D0%BD%D0%BE%D0%B2%D0%B8%D1%87-news720061.html", "text": "Srbija Danas, цитирано от Фокус. Вицепремиерът на Косово Енвер Ходжай категорично осъди убийството на един от лидерите на косовските сърби Оливер Иванович, който бе прострелян в сутрешните часове на вторник, 16 януари, съобщава белградското електронно издание Ходжай увери, че съдебните власти вече са поели разследването на покушението, за да открият извършителите на убийството възможно най-скоро с цел да бъдат избегнати всякакъв вид политически манипулации със случая. Косовският вицепремиер подчерта, че \"импулсивните реакции\" от страна на властите в Белград открито заплашват с дестабилизиране на ситуацията и вредят на започнатия вече процес на нормализиране на двустранните отношения между Косово и Сърбия. \"Докато мотивите и извършителите на убийството все още не са известни, е тревожно да гледаме импулсивните и разрушителни реакции на сръбското правителство, които открито заплашват с дестабилизиране на ситуацията и с разваляне на процеса на нормализация\", категоричен бе Ходжай.", "date": "2018.01.16", "title": "Вицепремиерът на Косово: Сърбите имат разрушителни реакции по случая с Оливер Иванович"}
{"url": "http://pik.bg/%D1%83%D0%B6%D0%B0%D1%81-%D0%B2-%D1%80%D1%83%D1%81%D0%B8%D1%8F-125-%D0%B4%D1%83%D1%88%D0%B8-%D1%81%D0%B5-%D0%BD%D0%B0%D1%82%D1%80%D0%BE%D0%B2%D0%B8%D1%85%D0%B0-%D0%B2-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-news720052.html", "text": "125 души достигна броят на пострадалите от масово натравяне в руския град Улан Уде, като 76 от тях са били хоспитализирани, съобщават руските медии. Улан Уде се намира в Източен Сибир и е столица на руската република Бурятия. По-рано се съобщаваше, че у посетителите на местно заведение, минали през него в периода между 8 и 11 януари, е била регистрирана болестта салмонелоза. Заведението е било запечатано. Според властите в периода между 8 и 11 януари заведението е било посетено от около 2 500 души. \"Броят на пострадалите вече възлиза на 125 души, като сред тях са 18 деца и пет бременни жени. От тях са хоспитализирани 76 души. Диагнозата \"салмонелоза\" е потвърдена за 33-ма души\", уточниха местните медицински власти. Вчера ръководителят на Бурятия Алексей Циденов призова да бъдат наказани виновниците и разпореди на местното правителство да проведе срещи с представители на заведението за обществено хранене с участието на експерти от \"Роспотребнадзор\".", "date": "2018.01.16", "title": "Ужас в Русия! 125 души се натровиха в заведение"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B3%D1%83%D1%89%D0%B5%D1%80%D0%BE%D0%B2-%D0%BF%D0%BE%D0%B4%D0%B0%D1%80%D0%B8-%D0%BD%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D0%B4%D0%B6%D0%B8%D0%BF-%D0%B7%D0%B0-200-%D0%B1%D0%BE%D0%BD%D0%B0-%D0%B0-%D1%82%D0%BE%D0%B2%D0%B0-%D0%BA%D0%BE%D0%B5%D1%82%D0%BE-%D0%BD%D0%B0%D0%BF%D1%80%D0%B0%D0%B2-news720016.html", "text": "Християн Гущеров определено се оказа от мъжете, които държат на думата си. Вчера в къщата му е пристигнал черен джип \"Мерцедес\", модел AMG GLE 63 S, поръчан специално за изгората му - плеймейтката Светлана Василева. Преди броени минути тя сподели снимка на новата придобивка. От кадъра личи, че луксозният автомобил е допълнително тунингован. Снимката бе придружени с трогателно послание, насочено към Гущеров, който няма как да не се е разчувствал от думите на половинката си: \"През последните 2 години преминах през много трудни моменти, но както казват мъдрите хора - всяко зло за добро. А после животът ни срещна, мен и теб! Наложи се да преодолеем много препятствия, но въпреки тях днес сме заедно, един до друг. Благодаря ти за всичко, което правиш за мен! Благодаря за безбройните изненади и с цялото си искрено сърце днес искам да ти кажа: Благодаря, че те имам!!!\". Справка на ПИК в сайта на \"Мерцедес\" в интернет показа, че най-новият модел AMG GLE 63 S от тази година струва 112 хиляди долара, които се равняват на 180 хил. лева. Това обаче е цената без екстри. Припомняме, че Светлана Василева и Християн Гущеров се обвързаха през лятото. А този толкова скъп подарък е сигурен знак, че отношенията им все повече се задълбочават.", "date": "2018.01.16", "title": "ЕКСКЛУЗИВНО В ПИК! Гущеров подари на Светлана Василева джип за 200 бона! А това, което направи тя, трогна бизнесмена...(СНИМКА)"}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%B5%D0%BD-%D0%B0%D1%80%D0%B5%D1%81%D1%82-%D0%BD%D0%B0-%D1%81%D0%BB%D1%8A%D0%BD%D1%87%D0%B0%D0%BA%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D1%81-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news720099.html", "text": "Зрелищен арест извършиха вчера вечерта служители на РУ-Несебър в курорта Слънчев бряг. Екшънът се е разиграл около 22:30 ч. на бензиностанция „Петрол”. Полицаите забелязали съмнителен мъж, когото решили да проверят. След обиск на 29-годишния Атанас А. те открили различни видове наркотици. Ченгетата иззели свивка с канабис и бучка с бяло вещество, реагирала при последвалия наркотест на амфетамин. Бургазлията е задържан за срок до 24 часа. По случая е образувано бързо полицейско производство.", "date": "2018.01.16", "title": "Зрелищен арест на Слънчака! Полицаи закопчаха бургазлия с наркотици"}
{"url": "http://pik.bg/%D0%BE%D1%82%D0%BD%D0%BE%D1%81%D0%BD%D0%BE-%D0%B2%D1%8A%D0%B7%D1%85%D0%BE%D0%B4%D0%B0-%D0%BD%D0%B0-%D0%B3%D1%80%D0%B8%D0%B3%D0%BE%D1%80-%D0%BF%D0%B0%D1%82%D1%80%D0%B8%D0%BA-%D0%BC%D1%83%D1%80%D0%B0%D1%82%D0%BE%D0%B3%D0%BB%D1%83-%D1%81-%D0%BA%D0%BB%D1%8E%D1%87%D0%BE%D0%B2-%D0%B0%D0%BD%D0%B0%D0%BB%D0%B8%D0%B7-news720059.html", "text": "Патрик Муратоглу, бивш треньор на най-добрия български тенисист Григор Димитров, коментира, че в основата на силния сезон на хасковлията през 2017 година е подобреният му сервис. Муратоглу представи третия в световната ранглиста Димитров в рубриката \"Треньорът\" на \"Евроспорт\". \"През миналата година Григор Димитров безспорно изигра най-силния сезон в кариерата си. През ноември той спечели титлата на финалния турнир на АТП в Лондон и завърши годината под номер 3 в световната ранглиста. Едно страхотно постижение за играч, който година и половина по-рано се бе сринал до номер 40 в ранглистата и му бе сложен етикета \"Пропилян талант\", заяви Муратоглу. \"На какво обаче се дължи този невероятен прогрес в играта на българина? Ако трябва да се отличи един елемент, то това категорично е сервисът. През 2017 година Димитров спечели 77,5% от точките при първи начален удар, което е с цели 5,2% повече в сравнение с 2016-а. По този показател сервисът на Григор е също толкова добър, колкото на доказани специалисти в тази област като Томаш Бердих и Фелисиано Лопес\", допълни той. \"Какво обаче прави подаването на Димитров толкова ефективно? Скоростта му несъмнено е фундаментален компонент. Миналата година Димитров постигна средна скорост от 192 км/ч, което е със 7 км/ч повече в сравнение с предишния сезон. Както често се случва, малките промени имат голям ефект. Миналата година българинът спаси 68% от точките за пробив на съперниците, като по този показател се наблюдава ръст от 10% в сравнение със статистиката му от 2016 година. В това отношение резултатът на Григор е по-добър, отколкото на всеки друг. Включително и на Роджър Федерер\", каза още френският спец. Във втория кръг на Откритото първенство на Австралия Григор Димитров ще се изправи срещу квалификанта Макензи Макдоналд (САЩ), който заема 186-а позиция в световната ранглиста. Мачът ще се играе утре и ще бъде излъчен пряко по Евроспорт 1, като срещата ще започне след 10:00 часа българско време, акцентира \"Спортал\".", "date": "2018.01.16", "title": "Относно възхода на Григор! Патрик Муратоглу с ключов анализ"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D1%88%D0%B0%D1%80%D1%8A%D0%BD-%D1%81%D1%82%D0%BE%D1%83%D0%BD-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B2%D1%8A%D0%BF%D1%80%D0%BE%D1%81-%D0%B4%D0%B0%D0%BB%D0%B8-%D0%B5-%D0%B1%D0%B8%D0%BB%D0%B0-%D0%BF%D0%BE%D0%B4%D0%BB%D0%B0%D0%B3%D0%B0%D0%BD%D0%B0-%D0%BD%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news720064.html", "text": "Актрисата Шарън Стоун се разсмя, след като журналист й зададе въпрос дали е била подлагана на сексуален тормоз. \"В този бизнес съм вече 40 години. Можете да си представите какво беше, когато започвах кариерата си преди 40 години с моята външност. Дойдох в Холивуд без каквито и да било протекции, от \"някъде си\", щата Пенсилвания\", казва актрисата. Феновете на шеметната блондинка все пак се надяват, че тя ще спомене имената на мъжете, прекрачили границата на възпитанието и позволеното, които са си позволили да й отправят сексуални оферти през тези 40 години.", "date": "2018.01.16", "title": "Ето как Шарън Стоун отговори на въпрос дали е била подлагана на сексуален тормоз "}
{"url": "http://pik.bg/%D1%88%D0%B0%D1%80%D0%B0%D0%BF%D0%BE%D0%B2%D0%B0-%D0%B8-%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D1%80%D0%B0%D0%B1%D0%BE%D1%82%D0%B8%D0%BB%D0%B8-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%B2%D1%8A%D0%B2-%D0%B2%D1%82%D0%BE%D1%80%D0%B8%D1%8F-%D0%B4%D0%B5%D0%BD-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-news720104.html", "text": "Пресслужбата на Australian Open продължава да се опитва всячески да прикове интереса на феновете на тениса с любопитни факти от мачовете по кортовете в Мелбърн. Оказва се, че Мария Шарапова и Новак Джокович са работили най-много за победите си в първи кръг, защото имат най-висок коефициент на изразходена енергия средно на разиграване. Мария Шарапова е изразходила 14.2 килоджаула, което, например, е почти два пъти повече от показателя на Светлана Кузнецова. Новак Джокович пък е изразходвал по 13.2 килоджаула средно на разиграване и е лидер сред мъжете.", "date": "2018.01.16", "title": "Шарапова и Джокович работили най-много във втория ден в Мелбърн"}
{"url": "http://pik.bg/%D0%BF%D1%87%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD-%D0%B7%D0%B8%D0%BC%D0%B5%D0%BD-%D0%B8%D0%B7%D0%BB%D0%B5%D1%82-%D0%B2-%D1%82%D0%BE%D0%BF%D0%BB%D0%BE%D1%82%D0%BE-%D0%B2%D1%80%D0%B5%D0%BC%D0%B5-news720024.html", "text": "Меката и топла зима не е благоприятна за пчелните семейства. В продължение на много дни температурите в Родопите бяха доста над нулата, което подведе пчелите да излязат от кошерите. И тъй като не могат да намерят паша, пчеларят трябва да се погрижи да имат храна. Решението е да се добавят медени питки, за да могат пчелите спокойно да посрещнат предстоящите студове, каквито се очакват, а и да не умрат от глад, пише в. \"Марица\". Това съветва Иван Бялков - второ поколение пчелар и председател на Сдружение \"Родопска пчела\" - Смолян. Той посочва, че до 10% зимна смъртност на пчелите се приема за нормално. По-голям процент обаче е показател, че фермерът не е взел навреме мерки за здравословното състояние на пчелните семейства. Те имат железен стереотип на развитие и живот. При неправилна манипулация се нарушава техният ритъм и се получават сривове в развитието, посочва Бялков. По думите му последните 2 години не са били най-благоприятни за пчеларството в Родопите заради застудяванията и валежите през април и май, когато тръгва цъфтежът на плодните дървета. Това води до срив при пчелите, тъй като не могат да оползотворят цъфтежа. Въпреки това от бранша отчитат, че добивите през 2017 година са малко по-добри от 2016 година. Между 10 и 15 килограма на пчелно семейство са средните добиви мед в региона. В по-добри години сме стигали и до 30 килограма на семейство, каза Иван Бялков. Бялков е категоричен, че пчеларството е важна дейност, но се подценява от страна на държавата. Той е на мнение, че медът, колкото и да е полезен, не е лекарство, и трябва да се консумира ежедневно за по-добра имунна система. Родопчанинът поставя меда назад в класацията за здравословен ефект от всички пчелни продукти. Дава приоритет на  пчелното млечице, пчелния прашец и прополиса и дава следната рецепта: Една непълна лъжица пчелен прашец се слага вечер в чаша с кисело мляко, за препоръчване домашно, разбърква се и на сутринта се консумира, може да се овкуси по желание с мед. Така най-добре се усвоява от организма. За прополиса препоръчва 18-20 капки в чаша хладка вода сутрин на гладно половин час преди ядене и казва, че това е най-евтиното средство за поддържане на здрава имунна система. В сдружение \"Родопска пчела\" членуват близо 70 пчелари от Смолянско, сред които и млади хора. В началото на всеки месец фермерите се събират на обучение в Смолян с техни колеги от страната. Последното посещение бе преди броени дни, а гостите бяха пчелари от Варненско. На сбирките се провеждат обучения относно тънкостите в технологията на занаята.", "date": "2018.01.16", "title": "Пчелите на самоубийствен зимен излет в топлото време"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F%D1%82-%D0%BF%D0%B0%D0%B7%D0%B0%D1%80-%D1%81%D0%B5-%D1%82%D1%80%D0%B5%D1%81%D0%B5---%D0%BC%D0%B5%D0%B3%D0%B0-%D1%81%D0%B4%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D1%8E%D0%BD%D0%B0%D0%B9%D1%82%D0%B5%D0%B4-%D0%B8-%D0%B0%D1%80%D1%81%D0%B5%D0%BD%D0%B0%D0%BB-news720068.html", "text": "Манчестър Юнайтед и Арсенал са на финалната права от осъществяването на мега сделка. \"Червените дяволи\" и \"артилеристите\" може да разменят две от големите си звезди. Визира се смяна на клубната принадлежност на Хенрих Мхитарян и Алексис Санчес. Според френския журналист от арменски произход Тибо Везириан, сделката е почти сигурна, като Мхитарян вече е дал своето съгласие да заиграе в Лондон, пише \"Топспорт\". Не е известно какъв е отговорът на Санчес, за когото вчера се появи информация, съгласно която преговаря с Юнайтед. Самият мениджър на манчестърци Жозе Моуриньо засипа с похвали чилиеца, накланяйки с още една идея трансферната везна в посока \"Олд Трафорд\".", "date": "2018.01.16", "title": "Трансферният пазар се тресе - мега сделка между Юнайтед и Арсенал!?"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B8%D0%BD%D0%B4%D1%83%D1%81%D1%82%D1%80%D0%B8%D0%B0%D0%BB%D0%BD%D0%B8%D1%8F-%D0%BA%D0%B0%D0%BF%D0%B8%D1%82%D0%B0%D0%BB-%D0%BE%D1%82%D0%B4%D0%B0%D0%B2%D0%BD%D0%B0-%D0%BD%D1%8F%D0%BC%D0%B0-%D1%82%D0%B0%D0%BA%D0%BE%D0%B2%D0%B0-%D1%8F%D0%B2%D0%BB%D0%B5%D0%BD%D0%B8%D0%B5-%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%B4%D0%B0-%D0%B1%D0%B0%D0%B2%D0%B8-news720070.html", "text": "Парите за полицаите, които премиерът обеща, ги даваме всички ние, данъкоплатците. Това коментира пред Би Ти Ви Васил Велев, председател на Асоциацията на индустриалния капитал по повод недоволството му срещу отпускането на допълнителните 100 милиона лева. Според Велев системата е свръхфинансирана. Не заслужават пренебрегване дейците на културата, здравеопазването, образованието, смята той. Велев припомни, че полицаите взимат 20 заплати при пенсиониране, както и отпуск от два месеца, а и други доплащания към заплатата. Заплатите в страната са ниски, защото имаме най-ниската производителност на труда. Не само в МВР са ниски, смята председателят на асоциацията.  Според него в системата трябва да се направи реформа. С всяка изминала година забавянето на заплатите намалява. Отдавна няма явление, че бизнесът не плаща заплати. Той плаща 30 милиарда заплати, от които 30 милиона се забавят, посочи той. Велев коментира и предстоящия съвместен протест на бизнеса и синдикатите срещу по-високата цена на тока за бизнеса. Това ще бъде запомнящ се протест, каза той.", "date": "2018.01.16", "title": "Шефът на асоциацията на индустриалния капитал: Отдавна няма такова явление бизнесът да бави заплати"}
{"url": "http://pik.bg/%D0%B2%D0%B7%D1%80%D0%B8%D0%B2-%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D1%80%D0%B0%D0%BD%D0%B8-89-%D0%B3%D0%BE%D0%B4%D0%B8%D1%88%D0%B5%D0%BD-%D0%B4%D1%8F%D0%B4%D0%BE-news720075.html", "text": "89-годишен мъж е пострадал след взрив на неизправна газова бутилка в Пловдив. Това съобщиха от Областната дирекция на МВР. Сигналът за взрив в апартамент на ул. „Янтра” в Пловдив е подаден към 16.30 часа днес на тел. 112. Незабавно на адреса са изпратени екипи на полицията, пожарната и спешна медицинска помощ. По първоначални данни се е получила локална експлозия на отоплителна печка с технически неизправна газова бутилка. В болница за прегледи е откаран 89-годишният обитател на жилището.", "date": "2018.01.16", "title": "Взрив на газова бутилка рани 89-годишен дядо"}
{"url": "http://pik.bg/%D0%BF%D0%B8%D1%8F%D0%BD%D0%B8-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8-%D0%BF%D0%BE%D1%82%D1%80%D0%BE%D1%88%D0%B8%D0%BB%D0%B8-12-%D0%BA%D0%BE%D0%BB%D0%B8-%D0%B7%D0%B0-%D0%B5%D0%B4%D0%BD%D0%B0-%D0%BD%D0%BE%D1%89-news719961.html", "text": "Районна прокуратура-Пловдив привлече като обвиняеми и задържа двама непълнолетни, А. Д. /17г./ и К. Б. /16г./ за повреждане на 12 автомобила и кражба, съобщиха от пресцентъра на прокуратурата. До момента е установено, че на 14 януари 2018 г. в Пловдив, двамата обвиняеми, след употреба на алкохол, на път за вкъщи са счупили странични стъкла и огледала на 12 леки автомобила, паркирани в район \"Южен\" в Пловдив. Двамата обвиняеми извършили кражба и на чанта от един от автомобилите. На 14 януари 2018 г. те са били задържани за срок от 72 часа с постановление на наблюдаващия прокурор. Двамата не са осъждани. Спрямо тях се води разследване и за умишлен палеж на сергии от пазар в район \"Южен\", съобщават още от прокуратурата. По случая са назначени пожаротехническа и оценителна експертизи. Разследването по случая продължава.", "date": "2018.01.16", "title": "Пияни непълнолетни потрошили 12 коли за една нощ"}
{"url": "http://pik.bg/%D0%B1%D1%83%D0%BC-%D1%80%D0%B0%D1%81%D0%B8%D1%81%D1%82%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0%D1%82%D0%B0-%D1%80%D0%B0%D0%B4%D0%B8%D0%BD%D0%B0-%D0%B8-%D1%81%D0%B8%D0%BD%D0%B0-%D0%BD%D0%B0-%D0%BC%D0%B0%D0%B9%D0%BA%D1%8A%D0%BB-%D0%B4%D0%B6%D0%BE%D1%80%D0%B4%D0%B0%D0%BD-%D1%81%D0%BD%D0%B8%D0%BC%D0%BA%D0%B8-news719931.html", "text": "Истински расистки скандал се заформи в социалните мрежи, след като светът научи, че българката Радина Анева ще става снаха на баскетболната легенда Майкъл Джордан. Една от най-култовите рапърки на всички времена Трина, побесня, след като видя заглавие в американски сайт. В него синът на Въздушния Джефри Джордан, е зачислен към \"Отбора, който казва \"не\" на черните жени\". Въпросният хаштаг всъщност е в защита на смесените връзки и бракове, но името му оставя неприятен вкус сред афроамериканското население, което възнегодува и изкритикува остро заглавието на статията. \"Как се чувствате, когато видите този хаштаг\"? , попита видимо разочаровано рапърката Трина, а публикацията й предизвика истински фурор. В стотици коментари хората възнегодуваха срещу начина, по който е описана връзката между красивата Радина и 29-годишния известен наследник Джефри. В текста се разказва как Джефри едва ли не е поел по стъпките на баща си, който през 2013 година се ожени за кубинския модел Ивет Прието. На двамата влюбени въобще не им пука как останалите приемат новината за годежа им, защото най-хубавото за тях тепърва предстои, пише ежедневник.", "date": "2018.01.16", "title": "БУМ! Расистки скандал за сватбата на българката Радина и сина на Майкъл Джордан (СНИМКИ)"}
{"url": "http://pik.bg/%D0%B5%D0%BA%D1%81%D1%82%D1%80%D0%B0-%D0%BD%D0%B8%D0%BD%D0%B0-%D1%81-%D0%BF%D0%B0%D0%BB%D0%B0%D1%82-%D0%B7%D0%B0-1-%D0%BC%D0%B8%D0%BB%D0%B8%D0%BE%D0%BD-%D0%B5%D0%B2%D1%80%D0%BE-%D0%B2-%D1%82%D1%83%D1%80%D1%86%D0%B8%D1%8F-news720014.html", "text": "Чалга ветеранката Екстра Нина обитава баровска къща в богаташки квартал, в който имоти имат едни от най-популярните турски актьори. Въпреки, че има всичко в южната ни с ъседка, нейният приятел Адел е човекът, който я провокира да се върне на българската сцена. Точно заради него, преди година тя се върна в редиците на \"Пайнер\", издаде нов албум и изкара нови песни, както и дуетни парчета с Кристас Кесарас, който живее в Испания и е спряган за гадже на една от най-известните актриси в Испания - Ивана Бакеро. Гаджето на Екстра Нина я глези като принцеса й и осигурява петзвезден стандарт на живот, за който много от колежките й могат да й завидят. Певицата от няколко години живее и работи в Турция, където вече е позната не само на българите там, но и на голяма част от турската публика. Прехвърлилата 50 години изпълнителка има повече участия в южната ни съседка, отколкото в България, защото прекарва повече време край Босфора.", "date": "2018.01.16", "title": "Екстра Нина с палат за 1 милион евро в Турция"}
{"url": "http://pik.bg/%D0%BF%D0%B5%D1%82-%D1%81%D1%83%D0%BF%D0%B5%D1%80-%D1%85%D1%80%D0%B0%D0%BD%D0%B8-%D0%B7%D0%B0-%D0%B4%D0%B0-%D1%81%D1%82%D0%B5-%D1%81%D1%83%D0%BF%D0%B5%D1%80-%D0%B7%D0%B4%D1%80%D0%B0%D0%B2%D0%B8-news719939.html", "text": "За нормалното функциониране на човешкия организъм са необходими въглехидрати, протеини и мазнини в съответните пропорции.  Вижте пет супер храни, които всеки трябва да яде, за да е здрав: Всички плодове са полезни за здравето, но някои имат изключително важни за организма свойства. Например портокалите са пълни с витамин С, имат много антиоксиданти и фибри. В бананите пък има много калий и фибри. Ако искате да качите някои килограм, то ядките са вашите най-добри и здравословни помощници. Експертите съветват да хапваме поне по 5 порции зеленчуци на ден, за да си изградим силен имунитет и да се предпазим от болести. Броколите например са пълни с калии и витамин С. Съдържат още магнезии, желязо, цинк и манган. Освен това са богати на фибри и протеини. Имат и противовирусни свойства заради високото съдържание на селен. Те са също и идеално оръжие срещу стреса. Ако искате да вечеряте нещо здравословно, то сьомгата е много добро предложение за тази цел. В нея се съдържат по-големи количества витамин D и омега 3 мастни киселини, които са много важни за мозъка. В сьомгата също има и протеини. Така че ако комбинирате сьомгата с какъвто и да е зеленчук, ще си осигурите една здравословна вечеря. Ако не сте голям фен на сьомгата, може да я замените с риба тон. Тя е идеална за основно ястие, подходяща е също за сандвичи и салати. В нея има много протеини и ниско съдържание на калории. Много хора смятат, че яйцата са тежка и трудносмилаема храна. Но яйцата са много полезни. Те са пълни с протеини. Освен това могат да се приготвят по много и различни начини. В жълтъка на едно сварено яйце се съдържат витамините A, D, E, B1, B2, B6, B12, както и фосфор, желязо, калций, калии, йод, мед, кобалт, а също така и ценни белтъци и биорегулатори.", "date": "2018.01.16", "title": "Пет супер храни, за да сте супер здрави"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B2%D0%B8%D0%B4%D1%8F-%D0%B7%D0%B0%D0%B3%D0%BE%D0%B2%D0%BE%D1%80-%D0%B8-%D0%B1%D0%B8%D0%B7%D0%BD%D0%B5%D1%81-%D0%B8%D0%BD%D1%82%D0%B5%D1%80%D0%B5%D1%81%D0%B8-%D0%B2-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D1%81%D1%80%D0%B5%D1%89%D1%83-%D0%B2%D1%82%D0%BE%D1%80%D0%B8%D1%8F-%D0%BB%D0%B8%D1%84%D1%82--news720081.html", "text": "Протестите, които са против изграждането на втори лифт в Банско, не са носители на позитивна енергия, а са част от предизборна кампания. Доста политици са наредени там. Това заяви пред БНТ вицепремиерът и лидер на НФСБ Валери Симеонов във връзка с протестите за втория лифт в Банско. \"Присъствах на протеста в подкрепа на втория лифт в Банско, за да бъда сред хората. Поканиха ме и бях там не като политик, а като обикновен човек\", категоричен е той. \"ДСБ, ДЕОС. \"Да, България\" и още няколко партии заявиха чрез декларация, че са част от протестите против втория лифт в Банско\", разкри вицепремиерът. По думите му информациите, че 48% от природен парк \"Пирин\" ще бъдат застроени са напълно спекулативни. \"И 8% няма да бъдат застроени. Истината е, че концесионерът няма да спечели от втория лифт Банско. Той ще е на загуба и това е един вид благотворително негово решение. Основният мотив на концесионера не е бизнес интерес, а желанието му гражданите да получат по-добро обслужване\", отсече Валери Симеонов. \"Виждам заговор и бизнес интереси в нежеланието да се строи втори лифт в Банско\", коментира вицепремиерът. \"Концесионерът е подал заявление за изграждане на втори лифт. Този проект е съгласуван с екологичното министерство и има зелена светлина. Ангажирал съм се да съдействам на концесионера, за да може този проект да бъде реализиран максимално бързо\", увери лидерът на НФСБ. \"Към този момент коалиционните ни партньори абсолютно ни подкрепят. Има комуникация, има обсъждане на въпросите, има и обсъждане на въпросите на коляно. Разбирам решението на министър-председателят да отпусне тези 100 млн. лв. за полицаите. Отсега казвам, че ще се постараем тези пари да не отидат при чантаджиите - раздутата администрация в МВР\", категоричен е той. \"Търкания има навсякъде, но нещата скърцат, когато каруцата върви. Скърцания ще има и по-натам, но въпросът е коалицията да върви\", каза още Валери Симеонов. \"Не трябва да се преувеличава значението на Истанбулската конвенция в отношенията ни с ГЕРБ. Тя не фигурира в нашето коалиционно споразумение. Ние ще гласуваме \"против\", те ще гласуват \"за\" и продължаваме нататък\", разкри вицепремиерът. \"На 2 февруари започват редовните полети София-Одеса. Обръщам се към всички политици и журналисти, да отидем на 2 февруари до Одеса, на разгледаме забележителностите, да се почерпим в някоя кръчма и да направим тази линия печеливша\", заключи председателят на НФСБ.", "date": "2018.01.16", "title": "ЕКСКЛУЗИВНО! Валери Симеонов видя заговор и бизнес интереси в протестите срещу втория лифт в Банско и разкри скърца ли коалицията"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BE%D1%82%D0%BD%D0%BE%D0%B2%D0%BE-%D0%B7%D0%BE%D0%B2%D0%B0%D1%82-%D0%B7%D0%B0-%D0%BF%D0%B0%D0%B4%D0%B0%D0%BD%D0%B5-%D0%BD%D0%B0-%D0%B2%D0%B8%D0%B7%D0%B8%D1%82%D0%B5-%D0%B7%D0%B0-%D1%81%D0%B0%D1%89-news720013.html", "text": "Комисията по граждански права на Европейския парламент критикува Европейската комисия заради това, че не е предприела достатъчно категорични стъпки за защита правата на гражданите на пет страни - България, Румъния, Полша, Кипър и Хърватия за премахване на визите за САЩ. Европейската комисия трябваше да се съобрази с резолюция на Европейския парламент от април 2016, според която да въведе визи за американците, влизащи в ЕС. Евродепутатът Емил Радев каза, че той и колегите му отново са настояли Комисията да си свърши работата: \"Комисията за граждански свободи, правосъдие и вътрешен ред на Европейския парламент разгледа доклада на Европейската комисия относно визовата реципрочност. Отчетохме напредъка във връзка с освобождаването от визи за пътуване в Канада за Румъния и България, но критикувахме Европейската комисия за това, че на практика от 2016 година няма напредък във връзка с безвизовото пътуване на гражданите на пет страни членки. През април 2016 Европейската комисия, съгласно действащото законодателство, следваше да издаде делегиран акт, с който да се въведат реципрочно визи за САЩ. До този момент този акт не е факт и ние настояхме за пореден път Комисията да излезе с делегиран акт и Съветът и Европейският парламент да обсъдят от там нататък бъдещето на този делегиран акт, така че да може администрацията на президента Тръмп да направи следващи стъпки за освобождаване на тези пет държави членки, включително България, от визи за пътуване в САЩ\".", "date": "2018.01.16", "title": "Евродепутати отново зоват за падане на визите за САЩ"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%B5%D0%BA%D0%BE%D0%BB%D0%BE%D0%B3%D0%B8%D1%8F%D1%82%D0%B0-%D0%BE%D1%82%D1%82%D0%B5%D0%B3%D0%BB%D0%B8-%D1%81%D0%B2%D0%BE%D1%8F-%D0%B7%D0%B0%D0%BF%D0%BE%D0%B2%D0%B5%D0%B4-news719993.html", "text": "Министърът на околната среда и водите Нено Димов е оттеглил своя заповед, с която от границите на Природен парк „Витоша“ се изключват два имота с обща площ 10.3 декара, съобщават от МОСВ. Оттам уточяват, че имотите са изключени от границите на Природния парк в изпълнение на две съдебни решения на Върховния административен съд от 2016 и 2017 г., пише в. \"Труд\". С решенията на съда е отменен отказът на министъра на околната среда и водите да изключи тези имоти от територията на парка. Основание за оттеглянето на заповедта е постъпила жалба до Върховния административен съд от сдружение „Коалиция Природа България“. В жалбата са изложени доводи, че въпреки решенията на Върховния административен съд, компетентният орган е трябвало да извърши нарочна проверка дали описаните имоти имат характеристиките на защитени територии. С оглед максималната защита на обществения интерес и на Природен парк „Витоша“, министърът реши да назначи повторна проверка за изясняване на случая. Процедурата, в която са предложени за изключване двата имота от Природен парк „Витоша“ е започнала през 2003 г. На 27. 07. 2016 г. тричленен състав на ВАС отменя решение на министъра на околната среда и водите от 2013 г, с което се отказва намаляване на площта на Природен парк „Витоша“ с двата поземлени имота. На 4. 04. 2017 г. петчленен състав на ВАС потвърждава решението на тричленния. В изпълнение на тези решения, на 24. 11. 2017 г. министърът на околната среда и водите е издал заповед, с която територията на Природен парк „Витоша“ е намалена с площта на двата имота. С оглед максималната защита на обществения интерес и защитените територии на Природен парк „Витоша“, тази заповед се оттегля до приключване на проверката.", "date": "2018.01.16", "title": "Министърът на екологията оттегли своя заповед"}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%B7%D0%BB%D0%BE%D0%B2%D0%B5%D1%89%D0%BE-%D1%81%D1%8A%D0%BE%D1%80%D1%8A%D0%B6%D0%B5%D0%BD%D0%B8%D0%B5-%D0%BF%D0%BB%D0%B0%D1%88%D0%B8-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D1%81-%D1%84%D0%B0%D1%82%D0%B0%D0%BB%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D0%B8%D0%B4%D0%B5%D0%BE-news720062.html", "text": "Опасен стълб застрашава живота на стотици столичани, сигнализира читател на ПИК, изпратил и видео до редакцията. На него се вижда как стълб, който някога е ползван за улично осветление, се клати зловещо над главите над преминаващи пешеходци и автомобили. При това 5-метровото масивно съоръжение се намира на оживения столичен бул. \"Мария Луиза\", близо до Централна автогара, откъдето пътникопотокът е огромен ежедневно. \"Стълбът е с изгнила основа и затова се клати заплашително при всяко минаване на метрото отдолу, на трамваите и дори от порива на вятъра. До него има друг, по който минават жиците на трамваите, но той си е стабилен и не се люлее така. Просто този е изгнил и ще затрие някой всеки миг\", пише читателят ни и уточнява, че стълбът се намира на бул. \"Мария Луиза\" 92 на острова между велоалеята и локалното платно. Агенция ПИК сигнализира за проблема на Столична община и оттам се ангажираха веднага да изпратят мобилна група, която да провери съоръжението.", "date": "2018.01.16", "title": "СИГНАЛ ДО ПИК! Зловещо съоръжение плаши столичани с фатален инцидент (ВИДЕО)"}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2%D0%BA%D0%B0%D1%80%D0%B0%D0%BD%D0%B3%D0%B0-%D1%81%D1%85%D0%B5%D0%BC%D0%B0-news719982.html", "text": "ЦСКА е на 1 точка от Лудогорец след есенния дял на първенството.  \"Армейците\" също така са на полуфиналите за Купата, където ще спорят с Левски. \"Червените\" се целят в дубъл - титла и купа, а за целта нападателната мощ на тима към момента изглежда страховита. Фернандо Каранга най-после ще се присъедини към лагера на \"армейците\". Същевременно Кирил Десподов и Тиаго Родригес правят много силен сезон. Към \"червените\" се присъединиха Хеан Бланко и Роланд Алберг. Бившият играч на Порто - Укра също е близо до подпис със столичани. Енрике пък тепърва ще развива потенциала си на \"Армията\". Пинто, Лое и Малинов се борят за позицията на опорен халф Като Раул и Кристиян могат да се подвизават и ж по-предни позиции. Жеферсон замени Антон Недялков по левия фланг на защитата, от бразилецът се очаква да доставя и асистенции в нападение, освен да е солиден в отбрана. Манолев може да се подвизава на всички постове по десния фланг. Дюлгеров допълва дълбочината в защитата на тима, а Барт, Бодуров и Чорбадбжийски спорят за 2 места в центъра на отбраната. Ако от \"Армията\" съумеят да съхранят въпросното ядро (плюс подпис с Укра) и не се стигне до изходящи трансфери, ударната сила на \"червените\" на терена, изглежда  огромна за родните мащаби. Не е изключено и интегрирането на още родни  таланти в състава на ЦСКА. По всичко личи, че Стамен Белчев ще може да разчита на огромна вариативност. \"Армейците\" изглеждат стабилни в отбрана и що се отнася до опорните полузащитници. Проблемен пост може да се окаже вратарският, където Черниаускас и Китанов не винаги се изявяват достатъчно стабилно. В атака ситуацията обаче изглежда: \"Вкаранга\"! Ето с колко варианти може да разполага ЦСКА в нападение, при схема с цели 5 атакуващи футболисти.  Ще съумят ли \"армейците\" да изградят и запазят въпросната вихрена атака?", "date": "2018.01.16", "title": "Радост на \"Армията\"! Операция: Вкаранга (СХЕМА)"}
{"url": "http://pik.bg/%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BC%D0%B8%D0%BB%D0%B5%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%BE%D0%BB%D0%B8%D0%B2%D0%B5%D1%80-%D0%B8%D0%B2%D0%B0%D0%BD%D0%BE%D0%B2%D0%B8%D1%87-%D0%B7%D0%BD%D0%B0%D0%B5-%D1%81%D0%B5-%D0%BA%D0%BE%D0%B9-%D0%B8-%D0%BA%D0%B0%D0%BA%D0%B2%D0%BE-%D0%B5-%D0%BD%D0%B0%D0%BF%D1%80%D0%B0%D0%B2%D0%B8%D0%BB-news720045.html", "text": "Взимали са ми го и друг път, само че този път повече няма да се върне! Това заявява съпругата на убития лидер на косовските сърби Оливер Иванович - Милена Иванович, предава белградското радио В92. Милена Иванович е заявила пред представители на сръбските медии, че се чувства ужасно и е напълно отчаяна, като очаквания та й са, че „това няма да завърши добре, тъй като се знае кой и какво е направил“, съобщава \"Фокус\". Радиото разказва, че Милена Иванович е научила за смъртта на мъжа си пред болницата, в която работи.", "date": "2018.01.16", "title": "Проговори Милена, съпругата на убития Оливер Иванович: Знае се кой и какво е направил"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%BC%D0%BE%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D1%80%D0%B5%D0%B0%D0%BB-%D0%B2%D0%B0%D0%B4%D0%B8-%D0%BD%D0%B0%D0%B4-100-%D0%BC%D0%B8%D0%BB%D0%B8%D0%BE%D0%BD%D0%B0-%D0%B7%D0%B0-news720071.html", "text": "Реал Мадрид не се отказва от опитите си да привлече нападателя на Интер Мауро Икарди. Ръководството на \"белия балет\" е готово през лятото да плати откупната клауза за 24-годишния играч, която е на стойност 110 милиона евро, пише \"Топспорт\", позовавайки се на информации от Апенините. Договорът на аржентинеца с Интер е до лятото на 2021 г. Мауро е сочен сред най-класните голмайстори в световен мащаб. Междувременно се очаква активизация на Реал на трансферния пазар, предвид сериозното изоставане на \"белия балет\" спрямо Барселона в класирането на Примера.", "date": "2018.01.16", "title": "Огромна мобилизация на \"Бернабеу\"! Реал вади над 100 милиона за..."}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D1%88%D0%B0%D0%BC%D0%BF%D0%B8%D0%BE%D0%BD-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news720073.html", "text": "Бившият страж и треньор на вратарите на \"Армията\" - Ивайло Петров, се завръща на работа в \"Борисовата градина\". Пифа ще бъде треньор на вратарите на набор 1999, 2000, 2001 и 2002 в Академията на ЦСКА, съобщи клубният сайт на \"червените\". Ивайло Петров е роден на 3 май 1973 година. Той играе в ЦСКА в два периода - 2006-2008 година и през пролетта на 2009-а. Пази вратата на \"армейците\" в повече от 100 мача, като един от най-паметните е двубоят за Суперкупата срещу Левски през 2006 година, когато спасява три дузпи и помага на ЦСКА да спечели трофея. Петров има и отбелязан гол с екипа на \"червените\" - срещу Славия при успеха с 6:1 през есента на същата година. През 2008-а става шампион на България с \"армейците\". Ивайло се завърна в ЦСКА като треньор на вратарите през 2015 година, а през следващата спечели Купата на България с тима.", "date": "2018.01.16", "title": "Ето кой шампион се завърна на \"Армията\""}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D1%81%D0%B0%D0%B3%D0%B0%D1%82%D0%B0-%D0%BA%D0%B0%D1%80%D0%B0%D0%BD%D0%B3%D0%B0-%D0%B5-%D0%B2-news720047.html", "text": "Голмайсторът на ЦСКА - Фернандо Каранга, се завърна в България. Бразилецът не се яви за старта на зимната подготовка на \"червените\", като обяснението на клуба бе, че играчът трябва да урежда имотни въпроси в родината си, като това породи спекулации, че нападателят ще напусне ЦСКА още през този трансферен прозорец, акцентира \"Гол\". Осем дни след началото на подготовката на \"червените\", Каранга пристигна в София с полет през Париж и веднага се отправи към лагера на отбора в Сандански, придружаван от помощник треньора Даниел Моралес. \"Имах разрешение от ръководството да се присъединя по-късно, но закъснях още три дни на моя отговорност. Сега съм тук и съм готов за работа\", каза Каранга.", "date": "2018.01.16", "title": "Край на сагата! Каранга е в..."}
{"url": "http://pik.bg/%D1%85%D0%B8%D1%82-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%BB%D1%83%D0%B4%D0%B8-%D0%BF%D0%BE-%D0%B2%D1%80%D0%B0%D1%87%D0%BA%D0%B8%D1%82%D0%B5-news719941.html", "text": "През последното десетилетие хората в Русия са започнали по-силно да вярват, че има живот след смъртта и че \"умрелите роднини могат да влияят върху живите\", представя \"Комерсант\" изводи от проучване на центъра \"Левада\". Като цяло отношението към свръхестественото остава почти без промени: всеки седми жител на Русия поне веднъж е прибягвал към алтернативната медицина, а всеки десети е търсел врачка или астролог. \"По-скоро вярват в религиозни чудеса\" 31 на сто от анкетираните, други 13 на сто са напълно сигурни, че такива има. Четиирйсет и пет процента от жителите на федерацията вярват, че талисманите понякога носят късмет, а 51 на сто от запитаните смятат, че някои ясновидци могат да предричат бъдещето. Половината граждани на Русия са убедени, че \"някои духовни лечители\" притежават \"лечебни сили, дадени от Бога\". Поклонниците и противниците на хороскопите са почти равен брой в руското общество - 40 на сто вярват, а 43 на сто не вярват във влиянието на звездите. Нарастващият брой вярващи в свръхестествени явления сред руското население се дължи на религиозната пропаганда, засилена през последните години, коментира Наталия Зоркая от \"Левада\". Хората се приобщават към тенденцията, че да си религиозен и православен е нещо добро, но въпреки това един и същ човек може да иде и на църква, и при врачка, и на астролог, констатира анализаторката пред \"Комерсант\", цитиран от Би Би Си.", "date": "2018.01.16", "title": "ХИТ! Руснаците луди по врачките"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BF%D0%B8%D1%8F%D0%BD%D0%B8-%D1%88%D0%BE%D1%84%D1%8C%D0%BE%D1%80%D0%B8-%D0%BF%D1%80%D0%B5%D1%81%D0%BF%D0%B0%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-news719990.html", "text": "Пиян шофьор предизвика катастрофа в Пловдив и преспа в ареста. Около 15.20 часа в събота на бул. “Санкт Петербург” лек автомобил “Форд” не спазил дистанция и блъснал отзад лек автомобил от същата марка. В болница били прегледани и освободени за домашно лечение 64-годишният водач на втората кола и 70-годишна пътничка. При проверка с дрегер се оказало, че мъж от Тополовград, който управлявал първия “Форд”, е с 1,79 промила, съобщава \"Марица\". По случая е образувано бързо производство. Постижението на 34-годишния шофьор обаче е задминато от негов колега, който бе заловен да кара колата си с 2,40 промила алкохол. Той е спрян за проверка в първите минути на съботния ден на бул. “Дунав” от автопатрул на Трето РУ. Движението на лек автомобил “Сеат” се сторило съмнително на униформените. При проверка с дрегер се оказало, че 52-годишният водач е седнал зад волана сериозно почерпен. Той също е прибран в ареста с полицейска заповед за срок до 24 часа.", "date": "2018.01.16", "title": "Двама пияни шофьори преспаха в ареста"}
{"url": "http://pik.bg/%D1%85%D0%B8%D1%82-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D1%81%D0%B5%D0%BA%D1%81%D0%B8-%D0%BA%D0%B5%D0%BD%D0%B3%D1%83%D1%80%D1%83-%D0%BD%D0%B0%D0%BF%D1%80%D0%B0%D0%B2%D0%B8-%D1%84%D1%83%D1%80%D0%BE%D1%80-%D0%B2-%D0%BD%D0%B5%D1%82%D0%B0-news719983.html", "text": "Туристка в Австралия се натъкнала на неочаквано препятствие в коридора - кенгуру, излегнало се в предизвикателна поза. Младата жена заснела кадъра в националния парк 'Джон Форест\", а снимката веднага получи и своето заслужено име - \"секси кенгуру\".", "date": "2018.01.16", "title": "ХИТ! Снимка на секси кенгуру направи фурор в нета "}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BA%D1%80%D0%B0%D0%B9-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D1%81%D0%BA%D0%BE-%D0%BF%D0%BE%D1%87%D0%B2%D0%B0%D1%82-%D0%BD%D0%BE%D0%B2%D0%B8%D1%8F-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4-news719989.html", "text": "Обществена поръчка за изграждане на един от двата водопровода от дублиращите кладенци, обяви община Хасково. Поръчката е за 208 000 лв., документи се приемат до 19 февруари т.г., а проектирането и строителството трябва да приключи за 120 дни, припомня „Хасковска Марица”. Дублиращите кладенци и водопроводите са необходими, след като през април м.г. стана ясно, че във водата на града има уран и алфа активност. Оттогава е в сила препоръка течността в мрежата да не се пие и да не се ползва за готвене. Правителството отпусна близо 2 млн. лв. за новите кладенци, от които би трябвало да се добива чиста вода. Водопроводите също се изграждат с тези пари. Междувременно след първоначалния шок, жителите на областния град свикнаха с урана и повечето от тях ползват водата за готвене. Няма ръст на продажбите на бутилирана вода, показа репортерска проверка преди време, секнаха и опашките пред градските чешми. Според предписанията на здравните власти общината осигурява бутилирана вода за училищата, детските градини и социалните заведения, което й струва по 2 500 лв. дневно.", "date": "2018.01.16", "title": "ДОБРА НОВИНА! Край на водата в Хасковско, почват новия водопровод"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BC%D0%BE%D1%89%D0%B5%D0%BD-%D0%B5%D0%BA%D1%88%D1%8A%D0%BD-%D0%B2-%D0%B1%D1%81%D0%BF---%D0%BD%D0%B8%D0%BD%D0%BE%D0%B2%D0%B0-%D0%B1%D0%B5%D0%B7-%D0%BC%D0%BE%D1%82%D0%B8%D0%B2%D0%B8-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%B2%D0%B1%D0%B5%D1%81%D0%B8%D0%BB%D0%B0-%D1%87%D0%B5%D1%80%D0%B2%D0%B5%D0%BD-news719972.html", "text": "Лидерът на БСП Корнелия Нинова вбесила социалистите на пленума на Националния съвет в събота не само с манипулациите около гласуването на червените за препотвърждаване на оценката на БСП за прехода, но и с отказа си да раязсни мотивите за вота на недоверие, който смята да внесе в сряда - 17 януари. На настоятелното питане на участниците във форума какви са мотивите за искания вот на недоверие за корупцията и за корупцията в коя сфера ще бъде той, Нинова първо казала, че е изпратила на всички въпросните мотиви. Но след яростния отпор на присъстващите, че не са получавали никакви мотиви, отговорила, че те ще бъдат подготвени от парламентарната група на БСП. Това окончателно разгневило социалистите, тъй като те разбрали, че само четири дни преди шумно обявената дата за внасяне на първия вот на недоверие срещу третия кабинет на Бойко Борисов, мотиви няма. Затова те попитали как така ще искат вот на недоверие и то за корупция при положение, че съвсем наскоро дясната ръка на Нинова - Кирил Добрев, публично обяви в медиите, че виновни са порочната приватизация са именно червените, а лидерката им не се разграничава от това мнение. Яростен отпор на твърденията на Добрев вече даде и Румен Гечев, който също бе обвинен за измамническата приватизация като член на кабинета на Жан Виденов. Вероятно това е и в дъното на отказа на ДПС да се присъедини към БСП като съвносител на вота, коментираха социалисти пред ПИК. Миналата седмица стана ясно, че партията на Мустафа Карадайъ няма да се подпише под искането за вот на недоверие на социалистите, тъй като има принципни разминавания, но в зала вероятно ще го подкрепи със собствени мотиви. Сега вече е очевидно, че Нинова просто още не е измислила мотивите,  макар до внасянето на вота да остават по-малко от 24 часа.", "date": "2018.01.16", "title": "РАЗКРИТИЕ НА ПИК! Мощен екшън в БСП - Нинова без мотиви за вота на недоверие, вбесила червените с лъжи на пленума"}
{"url": "http://pik.bg/%D1%80%D0%B0%D0%B7%D0%BD%D0%BE%D0%B1%D0%BE%D0%B9-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%80%D0%B5%D0%BD%D0%B0-news720076.html", "text": "Разнобой между спортния директор Методи Томанов и Димитър Димитров за момента стопира селекцията в Лудогорец, твърди \"Топспорт\". Треньорът на разградчани е предложил вече няколко футболисти, на които се е спрял, но до момента Херо е получил отказ за привличането им. Визира се, че причината се крие във виждания на Методи Томанов, предлагащ основно играчи, които са клиенти на бразилския мениджър Джери Перейра. От тях обаче до момента нито един не е харесан от Димитров, който държи да вземе наблюдавани лично от него футболисти, и общо взето, сам да подбира играчите, които смята, че пасват на Лудогорец. Справка показва, че последният доведен от Джери Перейра футболист е Рафаел Форстър, с когото клубът бе подписал преди идването на Херо. Централният защитник, към момента, така и не успя да се наложи в титулярния състав.", "date": "2018.01.16", "title": "Разнобой на \"Лудогорец Арена\"?"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B5-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D1%81%D0%BA%D0%B0%D1%87%D0%B0-%D1%81%D1%80%D0%B5%D1%89%D1%83-%D0%BA%D0%BD%D0%B8%D0%B3%D0%B0-news720053.html", "text": "Доналд Тръмп е ядосан на новата книга Така че всички, които искат да прочетат една реална и балансирана оценка за живота на днешния президент, без сянка на цензура или автоцензура, могат да разчитат на интересния документален том . Интервюто с Майкъл Д'Антонио, публикувано в \"Пик\", можете да си припомните тук: \"В Белия дом на Тръмп: огън и ярост\" на Майкъл Улф, която наскоро излезе в САЩ. Адвокати на президента се опитват да спрат разпространението. Припомняме, че подобно е било отношението на настоящия държавен глава на САЩ и към най-новата му биография \"Доналд Тръм: Искам всичко\" на Майкъл д'Антонио, която е на българския пазар с логото на издателство \"Милениум\". Това е най-актуалната и най-критичната негова биография от всички излезли до началото на 2018 г. Самият автор - журналистът и носител на \"Пулицър\" Д'Антонио, разказа в интервю за българските си издатели, че отношенията му с Тръмп се влошили още в процеса на работа. Милиардерът, който по това време още не е президент, научил, че авторът освен с него води разговори и с негови предишни бизнес партньори, които не са дотам доволни от съвместната им работа. Тръмп забранил на Д'антонио да общува с такива хора. Биографът обаче му заявил, че няма да допусне да бъде цензуриран. Тогава Тръмп отказал повече да се среща с него и да отговаря на каквито и да било въпроси, свързани с книгата. След това адвокатите му се опитали да спрат излизането на \"Искам всичко\", но без успех.", "date": "2018.01.16", "title": "Доналд Тръмп не за пръв път скача срещу книга"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BE%D0%BF%D0%B0%D1%81%D0%BD%D0%B0-%D1%81%D1%85%D0%B5%D0%BC%D0%B0-%D0%B2%D0%B8-%D0%B8%D0%B7%D1%82%D0%BE%D1%87%D0%B2%D0%B0-%D1%81%D0%BC%D0%B5%D1%82%D0%BA%D0%B8%D1%82%D0%B5-news719905.html", "text": "Пропуснато повикване от непознат номер с непознат код на държава – или пък такъв, който почти не се различава от българския. Опитвате се да му отговорите, но от другата страна на линията се чува само свободен сигнал. Честито – току-що сте дали до 20 лв. на находчиви ало-измамници, които оперират в държави, от които даже няма как да бъдат екстрадирани. Схемата разчита на успех при хиляди опити на хиляди различни телефонни номера, обясни в студиото на Би Ти Ви експертът по киберсигурност Спас Иванов. „Всеки, получил такова обаждане, да не се чувства специален”, призова той. По думите му мошениците се сдобиват с огромни списъци с номера от най-различни източници, зареждат ги в софтуер, който започва кратки прозвънявания с надеждата някой да отговори. Случили се това, то сигналът свободно, който жертвата чува, не е това, което изглежда: „Вероятно машината автоматично вдига и дава сигнал свободно, човек, не може да прецени, че това е запис”. Резултатът – в зависимост от държавата, от която са ви потърсили, минутата разговор (т.е. най-малкото, което ще платите) е 12 лв., но ако е номер с добавена стойност сумата може да набъбне до около 20 лв. Често са използвани номера от остров Възнесение (с код +247), но вече има и такива от Албания (код +355, много близък до нашия +359) и Румъния, където пък много нашенци пътуват. Колко пари заработва такава схема? В САЩ е разследвана престъпна група, която е печелела по няколко стотин хиляди долара дневно. Иванов предупреди, че подобни типове „фишинг” се използват и с много по-лоши цели – например с текстови съобщения за спечелени промоционални карти от известни магазини. Есемесът съдържа линк към сайт с вирус, който може да изтегли всички пароли напр. за онлайн банкиране. „И трите мобилни оператора имат системи за анализиране на потребителското поведение. Според мен е тяхно морално задължение когато ние никога не сме се обаждали в Сиера Леоне, ако ние тръгнем да го правим няколко поредни пъти, да бъдем спрени”, коментира Иванов.", "date": "2018.01.16", "title": "ВНИМАНИЕ! Опасна схема ви източва сметките"}
{"url": "http://pik.bg/%D0%BC%D0%BE%D1%81%D0%BA%D0%B2%D0%B0-%D1%80%D0%B5%D1%88%D0%B8-%D0%B2%D0%BE%D0%B4%D0%BA%D0%B0%D1%82%D0%B0-%D0%B5-40-%D0%B3%D1%80%D0%B0%D0%B4%D1%83%D1%81%D0%B0-news719937.html", "text": "Водката е прозрачно питие, съдържащо 40% процента алкохол. Това са част от новите правила, разработени от руската федерална служба за стандартизация в Москва, предаде РИА Новости. Ведомството обнародва програма, която има за цел да повиши качеството на спиртната напитка. Според новите критерии във водката не може да има примеси и тя трябва да има характерен вкус. Освен това напитката трябва да бъде произвеждана и бутилирана в страната и на етиките трябва да пише \"руско качество\". По-рано в горната камара на парламента в Москва бе предложено градусите на водката да бъдат намалени до 38. Депутатите в Съвета на федерацията обаче се обявиха категорично против, припомня медията.", "date": "2018.01.16", "title": "Москва реши: Водката е 40 градуса!"}
{"url": "http://pik.bg/%D1%81%D0%B1%D0%BE%D0%B3%D1%83%D0%B2%D0%B0%D0%BC%D0%B5-%D1%81%D0%B5-%D1%81-%D0%BC%D0%B0%D1%80%D0%B8%D0%B0%D0%BD%D0%B0-%D0%B0%D0%BB%D0%B0%D0%BC%D0%B0%D0%BD%D1%87%D0%B5%D0%B2%D0%B0-%D0%B2-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-news720065.html", "text": "Поклонението пред тленните останки на Мариана Аламанчева ще бъде от 10.00 до 12.00 ч. на 18.01.2018 г.(четвъртък) в Сатиричния Театър. Припомняме, че любимата на поколения българи актриса почина вчера на 76-годишна възраст. Кака Мариана, както я наричаха с обич, стана известна на широката зрителска публика с участието си в незабравимото детско предаване \"Сладкарница Захарно петле\", в което си партнираше с Николай Николаев - Бате Николай. Мариана Аламанчева е родена на 23 май 1941 г. Първоначално завършва механотехникум, а след това и актьорско майсторство във ВИТИЗ \"Кръстьо Сарафов\" през 1964 г. в класа на професор Желчо Мандаджиев. Аламанчева е сред участниците в популярните мюзикъли на Българската национална телевизия \"Криворазбраната цивилизация\" (1974) по класическата пиеса на Добри Войников и \"Вражалец\" (1976) по Ст. Л. Костов. През 2017 г. е отличена от Министерството на културата с почетно отличие \"Златен век\" в категория \"Звезда\".", "date": "2018.01.16", "title": "Сбогуваме се с Мариана Аламанчева в четвъртък "}
{"url": "http://pik.bg/%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%BE%D1%82-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news719991.html", "text": "Броят на новите кандидати за убежище в Германия е намалял значително миналата година, достигайки около 186 000, заяви днес правителството, цитирано от АП и ТАСС. По данни на вътрешното министерство през 2017 г. са регистрирани 186 644 кандидати за убежище. За сравнение, през 2016 г. в Германия са били регистрирани около 280 000 кандидати за убежище, а през 2015 г., когато беше пикът на мигрантския поток от Близкия изток и други места към Европа, бройката е била 890 000.", "date": "2018.01.16", "title": "Бежанците се отказват от Германия"}
{"url": "http://pik.bg/%D0%BF%D0%B0%D1%80%D0%B0%D0%BB%D0%B8%D0%B9%D0%BA%D0%B0-%D0%BA%D0%BB%D0%B0%D0%BD%D1%8A%D1%82-%D1%85%D0%B0%D0%BB%D0%B2%D0%B0%D0%B4%D0%B6%D0%B8%D1%8F%D0%BD-%D0%BF%D0%BE%D0%B7%D0%BB%D0%B0%D1%82%D0%B8-%D0%BC%D0%B0%D1%80%D0%B8%D1%8F-%D0%B8%D0%B3%D0%BD%D0%B0%D1%82%D0%BE%D0%B2%D0%B0-%D0%B2%D0%B8%D0%B6%D1%82%D0%B5-%D0%B7%D0%B0%D0%BF%D0%BB%D0%B0%D1%82%D0%B0%D1%82%D0%B0-%D0%B9-%D0%BA%D0%B0%D1%82%D0%BE-%D0%B2%D0%BE%D0%B4%D0%B5%D1%89%D0%B0-%D0%BD%D0%B0-%D0%B3%D0%BE%D1%81%D0%BF%D0%BE%D0%B4-news720008.html", "text": "Водещата на \"Господари на ефира\" Мария Игнатова може да се похвали с доста солидно месечно възнаграждение от работата си при арменската фамилия Халваджиян. Русата фурия получава по 20 бона месечно за добре свършената работа. Всички водещи на \"Господарите\" взимат различни премии. Рачков бил с най-солидно възнаграждение, а след него се нареждали Игнатова и Васил Василев - Зуека. 20-те бона на Мария са от воденето на шоуто, а когато не е на екран, я ангажират с друга дейност, свързана отново с предаването, така че месечната заплата си тече. Хонорарът на Игнатова като водеща на \"Х фактор\" няма нищо общо със заплатата й от \"Господарите\". От музикалното предаване лапа други пари, стойността на които въобще не е за подценяване. Отделно взима още финанси срещу реклама. След като се раздели с Рачков, Мария живее в съседство с фолк легендата Луна. Това бил апартаментът на майката на Игнатова, който се намирал срещу един от столичните молове. В същия вход се намира и тузарския мезонет на изпълнителката на \"Бягайте крачета\", но двете се подминавали като пътни знаци.", "date": "2018.01.16", "title": "ПАРАЛИЙКА! Кланът Халваджиян позлати Мария Игнатова! Вижте заплатата й като водеща на \"Господарите\" "}
{"url": "http://pik.bg/%D0%BD%D0%B0%D0%B4-6000-%D0%B3%D0%BB%D0%B5%D0%B4%D0%B0%D1%85%D0%B0-%D0%B5%D0%BF%D0%B8%D1%87%D0%BD%D0%B8%D1%82%D0%B5-%D0%B1%D0%B8%D1%82%D0%BA%D0%B8-%D0%BD%D0%B0-sfc6-%D0%B2-%D0%B7%D0%B0%D0%BB%D0%B0-%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86-news720050.html", "text": "През изминалият уикенд станахме свидетели на най-зрелищното събитие по смесени бойни изкуства правено някога у нас - SFC6: Warrior Honour в зала \"Арена Армеец\". Над 6000 души видяха на живо 12 професионални битки между едни от най-добрите бойци от България и Европа, като гала вечерта продължи цели 6 часа. В основната битка за вечерта Антон Петров се наложи над англичанина Лиъм Макгрендълс и по този начин спечели титлата на SFC в полусредна категория (до 67кг.) в стил муай-тай. Във втората битка от основната бойна карта Дани Илиев се изправи срещу опитният представител на холандската школа Mike's Jym Джузепе Де Доменико в битка за титлата на SFC в средна категория (до 84 кг.) в стил K1.  В третата битка за титла Сергей Александров не успя да отмъкне трофея от ръцете на холандеца Чико Куаси от Mike's Jym, който е шампион на SFC в категория до 75 килограма в стил К1. Куаси спечели след технически нокаут във втория рунд.   Преди професионалните срещи турнирът организиран от Combat Promotion представи и битки между представители от 6 топ клуба по ММА в страната. Победителят си осигури парична награда както за себе си, така и за своя клуб. Един от най-очакваните двубои беше този между футболистът Даниел Златков и тв водещият Атанас Михайлов. В първия рунд спортистът свали телевизионера на земата два пъти, но не успя да приключи срещата. Във втория обаче Михайлов атакува много мощно и свали на земята БГ Роналдо, като му нанесе множество удари в главата. Все пак Златков успя да се спаси от хватката и се изправи, след което контраатакува и също свали съперника си на земята, нанасяйки тежки удари. Двамата дочакаха гонга за край на втората част, но реферите прецениха, че Наско не е в състояние да продължи битката и присъдиха победа за Дани. SFC6 беше уважено от редица представители на шоу и бизнес средите. Победите на бойците бяха отпразнувани на афтър парти в Planet Club.   Ето и как се развиха всички двубоя в галата: При 70-килограмовите Константинос Делис от Гърция победи Симеон Илиев от България в първия рунд. При 90-килограмовите Атанас Запрянов отказа за 29 секунди Борислав Трайков. При 93-килограмовите Калоян Колев победи Георги Георгиев в първия рунд. При 70-килограмовите сърбинът Марко Гучо победи Нури Хабилов за около две минути. При 84-килограмовите сърбинът Войслав Яничевич спечели срещу Антонио Грозев с технически нокаут в първия рунд. При 70-килограмовите Владислав Генов отказа Ники Милър от Англия за 2:19 минути. Това бе първа победа за българин срещу чуждестранен противник за вечерта.   В първия женски двубой Никол Щол спечели с тежък технически нокаут във втория рунд срещу гъркинята Кристина Стелиу. Живко Стоименов прати в тежък нокаут след удар с крак португалеца Фалко Лопеш. Съперникът на българина получи медицинска помощ в клетката и бе откаран към болница за прегледи. Даниел Златков спечели срещу Атанас Михайлов с технически нокаут след втория рунд 17-годишният Йоан Кочев победи Мирослав Аладжов в началото на втория рунд след събмишън. До 75-килограма по правилата на K1 Чико Кваси от Холандия победи с технически нокаут във втория рунд Сергей Алекандров и запази пояса си. Даниел Илиев победи Джузепе да Доменико от Италия след три пълни рунда и съдийско решение в категория до 84 килограма по правилата на K1. Антон Петров победи със съдийско решение след три рунда Лиъм Макаълс от Великобритания при 67-килограмовите в голямата битка на вечерта по правилата на муай тай.   ", "date": "2018.01.16", "title": "Над 6000 гледаха епичните битки на SFC6 в зала \"Арена Армеец\""}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B1%D0%B8%D0%B2%D1%88-%D0%B7%D0%B4%D1%80%D0%B0%D0%B2%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B7%D0%B1%D0%B8-%D0%BD%D0%B0-%D0%BF%D1%83%D1%85-%D0%B8-%D0%BF%D1%80%D0%B0%D1%85-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%82%D1%80%D0%B5%D1%82%D0%B8%D1%8F-%D0%BF%D0%BE%D0%BB-news720066.html", "text": "Общинските болници са най-уязвимите лечебни заведение. Всеки пациент, който има нужда от лечение, търси първо общинските болници. Това заяви пред Би Ти Ви бившият министър на здравеопазването д-р Таня Андреева. \"Общинските болници имат три сериозни проблема. Първият е с кадрите, а това означава, че тези лечебни заведения извършват най-нископлатените дейности по здравна каса, защото големите специалисти не искат да работят в тези болници\", обясни Таня Андреева. \"Държавата не трябва да плаща дълговете на общинските лечебни заведения. Това, че ще ги изплатят, не означава, че ще се реши проблемът и след години пак ще се натрупат дългове. Трябва да има индивидуален подход към всяка общинска болница, защото пред годините всичко се прави на парче и няма единно решение\", увери бившият министър на здравеопазването. \"Най-простият план е най-накрая концепцията за Спешната помощ да стане факт. И в общинските болници да се обособят базисни специалности и специалности, които да включват по-леките нужди на пациентите\", каза още тя. \"Ако трябва да отнесем въпроса за третия пол към биологията, то има два пола - мъжки и женски. Истанбулската конвенция отвори един много по-важен въпрос - първият е, че не може да се приемат такива документи тихичко и тайничко, без да станат достояние на обществото\", заяви Таня Андреева на въпрос какво смята за Истанбулската конвенция. \"Истанбулската конвенция показа, че обществото ни държи на традициите, на нормите, на това кой е мама и кой татко. Много хора не искат това, което все още е недоказано като модели на поведение, да бъде налагано на обществото\", коментира бившият здравен министър. \"Не мога да приема, че едно дете се ражда безполово и в един момент то ще реши какво да бъде. Уважавам хората, които се смятат за различни, но аз не искам той да бъде натрапван без децата или родителите на техните деца да имат желание за това\", заключи Таня Андреева.", "date": "2018.01.16", "title": "ГОРЕЩА ТЕМА! Бивш здравен министър разби на пух и прах привържениците на \"третия пол\""}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BD%D0%B0%D0%BF%D1%83%D1%81%D0%BA%D0%B0%D0%BC%D0%B5-%D0%B5%D1%81-news720027.html", "text": "Великобритания ще напусне Европейския съюз. Това потвърди говорител на британския премиер Тереза Мей, съобщава Форекслайв. Позицията на Лондон е в отговор на коментара на представители на ЕС, които по-рано днес заявиха, че Великобритания все още може да предотврати Брекзит. Председателите на Европейския съвет и на Европейската комисия обявиха по време на изслушване пред Европейския парламент, че Великобритания може да остане в съюза, ако пожелае.", "date": "2018.01.16", "title": "ПОТВЪРДЕНО! Говорителят на Тереза Мей: Напускаме ЕС!"}
{"url": "http://pik.bg/%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8-%D1%81%D1%8A%D0%B4-%D0%BF%D1%80%D0%B0%D1%82%D0%B8-%D0%B7%D0%B0-3-%D0%B3%D0%BE%D0%B4%D0%B8%D0%BD%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%BB%D0%B5%D0%BA%D0%B0%D1%80-%D1%83%D0%B1%D0%B8%D0%BB-%D0%B1%D0%B5%D0%B1%D0%B5-news720009.html", "text": "Варненският акушер-гинеколог д-р П.А., който беше предаден на съд по обвинителен акт на Окръжната прокуратура във Варна, днес бе признат за виновен за причиняване по непредпазливост смъртта на бебе при раждането му и на средна телесна повреда на родилката поради незнание или немарливо изпълнение на занятие или друга правно регламентирана дейност, представляващи източник на повишена опасност. Състав на Варненския окръжен съд му наложи ефективни наказания и за двете престъпления, като определи подсъдимият да изтърпи най-тежкото от тях, а именно 3 години лишаване от свобода при първоначален общ режим. На 26 февруари 2015 г. като акушер-гинеколог лекарят причинил смъртта на плода на варненка, която била хоспитализирана в родилното отделение на СБАГАЛ „Проф. д-р Д. Стаматов“ във Варна. На същата дата по време на раждането той причинил по непредпазливост и средна телесна повреда на бременната пациентка, довело до разстройство на здравето й, временно опасно за живота й. Присъдата на Варненския окръжен съд подлежи на обжалване пред Апелативния съд във Варна.", "date": "2018.01.16", "title": "Варненски съд прати за 3 години в затвора лекар, убил бебе"}
{"url": "http://pik.bg/%D1%81%D0%BF%D1%80%D1%8F%D1%85%D0%B0-%D0%BA%D0%B0%D0%BC%D0%B8%D0%BE%D0%BD%D0%B8%D1%82%D0%B5-%D0%BD%D0%B0%D0%B4-12-%D1%82-%D0%BF%D1%80%D0%B5%D0%B7-%D0%BA%D0%BE%D1%82%D0%BB%D0%B5%D0%BD%D1%81%D0%BA%D0%B8%D1%8F-%D0%BF%D1%80%D0%BE%D1%85%D0%BE%D0%B4-news720025.html", "text": "Забранено е движението за товарни автомобили над 12 тона през Котленския проход, по маршрута „Петолъчката“-Котел-Омуртаг, съобщиха от Областното пътно управление в Сливен. Въведена е и забрана за движението на товарни коли над 10 тона по пътя Твърдица-Елена и по пътя Сливен-Стара река. В Сливенска област започна да вали сняг в ранните сутрешни часове на 15 януари, пише \"Труд\". До обяд в планинските райони бе натрупала снежна покривка от 10 см, а в някои участъци и повече. По главния път „Петолъчката“-Котел спряха принудително на паркинг няколко ТИР-а заради наложеното ограничение за движение. От Областното пътно управление съобщиха, че всички главни пътища от републиканската мрежа са обработени. 45-километровия участък от автомагистрала „Тракия“, който преминава през Сливенска област, е бил обработен с химични вещества още преди началото на снеговалежа. Затворени пътища няма. От полицията съобщиха, че в началото на работния ден са станали две леки катастрофи на главня път Сливен-Ямбол, до с. Крушаре. Движението не е било спирано. В Сливен машини обработиха основните булеварди и главни улици. От общината заявиха, че на места достъпът е бил затруднен заради паркирани автомобили. От там също напомниха на гражданите, фирмите и ведомствата, че е тяхно задължение да почистят от сняг районите около ползваните от тях сгради.", "date": "2018.01.16", "title": "Спряха камионите над 12 т през Котленския проход"}
{"url": "http://pik.bg/%D1%8E%D0%BB%D0%B8%D1%8F%D0%BD%D0%B0-%D0%B4%D0%BE%D0%BD%D1%87%D0%B5%D0%B2%D0%B0-%D1%81%D0%B5-%D0%B8%D0%B7%D0%BF%D0%BE%D0%B2%D1%8F%D0%B4%D0%B0-%D0%BA%D0%BE%D0%B3%D0%B0%D1%82%D0%BE-%D0%B8%D0%B7%D0%B3%D1%83%D0%B1%D0%B8%D1%85-%D0%BC%D0%B0%D0%B9%D0%BA%D0%B0-%D1%81%D0%B8-%D1%82%D0%BE%D0%B7%D0%B8-%D1%87%D0%BE%D0%B2%D0%B5%D0%BA-%D0%BC%D0%B5-%D0%B8%D0%B7%D0%BC%D1%8A%D0%BA%D0%BD%D0%B0-%D0%BE%D1%82-%D0%B0%D0%B4%D0%B0-news719964.html", "text": "Юлияна Дончева и съпругът ѝ Станислав Недков-Стъки разказаха за 9-годишната си любов. \"При нас нещата станаха бързо. На шестия месец от запознанството ни аз ѝ предложих брак, на първата година беше сватбата, а заживяхме може би на втория-третия месец заедно. Просто от всякъде си личеше, че това е Божа работа\", рaказа Стъки пред bTV. Недков се закле, че я обича втолкова силно, колкото първите дни. \"Може би още повече даже, защото с всеки изминал ден тя доказва, че наистина е човекът, жената, която аз съм търсил\", каза още Стъки. Юлияна пък разказа, че се е впечатлила от мъжествеността и спортния дух на Станислав. \"Преди всичко е доверието. Ако двама души загубят своето доверие, от това семейство не става. Аз много държа, ако има някакви неясноти, двамата сядаме, говорим, така че да няма недоразумения. Това е може би най-важно в едни взаимоотношения\", каза Юлияна. \"Когато загубих майка, бяхме вече заедно, малко след сватбата. Той психически ми беше страхотна подкрепа. И въобще аз винаги съм разчитала за него. Доста изпитания сме минали и смятам, че и двамата показахме на другия, че може да разчита във всякаква ситуация\", допълни тя. Стъки ѝ предложил брак на Бъдни вечер. Избрал този ден, за да покажат, че освен чисто човешките отношения между тях, на първо място ще бъдат духовните. Точно преди най-светлия час, той паднал на колене и поискал ръката ѝ, пише \"Дир.бг\".", "date": "2018.01.16", "title": "Юлияна Дончева се изповяда: Когато изгубих майка си, този човек ме измъкна от Ада"}
{"url": "http://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%BE%D0%B7%D0%B8-%D0%BC%D1%8A%D0%B6-news719973.html", "text": "Издирва се Йордан Методиев Янчев на 67 години от гр.Благоевград. Мъжът е в неизвестност от 15:45 часа на 25.12.2017 година. Янчев е висок около 160 см с кафяви очи, къса, бяла коса и нормално телосложение. За последно е видян от роднини в Самоков, като е бил облечен с бежово яке с оранжеви ръкави и тъмен панталон. При ходене ползва бастун. Умоляват се всички, които имат информация за лицето да се обадят на тел. и тел. 112 073 867 566", "date": "2018.01.16", "title": "Виждали ли сте този мъж?"}
{"url": "http://pik.bg/%D0%B2%D0%B0%D1%81-%D1%81-%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-news719980.html", "text": "Върховният админситративен съд обяви за нищожно решение на Надзорния съвет на Здравната каса от 2015-та година, с което бяха определени лимитите на лечебните заведения. Решението на съда е окончателно и не подлежи на обжалване. Според Центъра за защита правата в здравеопзването заради лимитите касата е удържала 52 милиона лева на болниците, които не са платени и до момента. В същото време, здравният министър се среща с директорите на областните болници в страната. От сдружението им съобщиха пред БНТ, че ще обсъдят с Кирил Ананиев възможностите за допълнително финансиране и мерки за справяне с недостига на лекари и медицински сестри.", "date": "2018.01.16", "title": "ВАС с важно решение за болниците"}
{"url": "http://pik.bg/%D1%87%D0%B0%D0%BA%D0%B0%D1%82-%D0%BA%D0%B0%D1%81%D0%BE%D0%B2-%D1%85%D0%B8%D1%82-%D0%BE%D1%82-%D0%B5%D0%BA%D1%80%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BB%D1%8E%D0%B1%D0%BE%D0%B2%D0%BD%D0%B0%D1%82%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-news719938.html", "text": "Историята на принц Хари и актрисата Меган Маркъл определено е като извадена от приказка и едва ли е особена изненада фактът, че телевизионната мрежа \"Lifetime\" подготвя цял филм за тях, който ще бъде излъчен малко преди сватбата им през май месец. Заглавието ще бъде \"Нarry & Meghan: The Royal Love Story\" и ще проследи хронологично връзката им: от първата им среща чрез общи приятели през 2016 година, до тайното ухажване, връхлетялата ги след това медийна истерия, след като връзката им става публична, годежът през ноември миналата година и сватбата, пише \"Ева.бг\". Не става въпрос за документална лента, а за игрална. Режисьорът на сериала \"Кралски особи\" Менхадж Худа ще режисира и филма за Меган и Хари. Все още не е ясно кои актьори ще се превъплатят в двамата влюбени.", "date": "2018.01.16", "title": "Чакат касов хит от екранизацията на любовната история на Принц Хари и Меган Маркъл "}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B1%D0%B5%D0%B7-%D0%BA%D0%B0%D0%B7%D0%B0%D1%80%D0%BC%D0%B0-%D0%BD%D0%BE-%D1%81-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D0%BD%D0%B0-%D0%B0%D1%80%D0%BC%D0%B5%D0%B9%D1%81%D0%BA%D0%B0-%D1%81%D0%BB%D1%83%D0%B6%D0%B1%D0%B0-news720040.html", "text": "Ще бъде въведена доброволна служба за младите хора в България . Това съобщи в Смолян вицепремиерът и министър на отборната Красимир Каракачанов . Той бе категоричен, че не се е отказал от намеренията си за връщане на казармата, а въвеждането на доброволната служба е била първа крачка в това отношение. „Продължавам да настоявам да се въведе казармата, тъй като смятам, че младите момчета и мъже в България трябва да имат военна подготовка . Постоянно говорим за рисковете в света, в който живеем. Те не стават по-малко, а за съжаление те стават повече и за още по-голямо съжаление рисковете се приближават все повече до границата на България, така че за мене е задължително“, коментира Каракачанов. „Онези млади хора, които желаят да получат подобни знания и умения, да могат доброволно да служат. Не като кадрови военнослужещи, а като доброволни в порядъка  от 6 до 9 месеца, зависи от специалността, да получат подготовка и после да влизат в резерва. Това би довело до решаване на проблема с недокомплекта в системата на отбраната, защото една част от тях може да харесат службата и да останат на служба“, добави вицепремиерът.", "date": "2018.01.16", "title": "Каракачанов: Без казарма, но с доброволна армейска служба"}
{"url": "http://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B7%D0%B0%D1%89%D0%BE-%D0%BD%D1%8F%D0%BA%D0%BE%D0%B8-%D1%85%D0%BE%D1%80%D0%B0-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BE%D1%82%D1%81%D0%BB%D0%B0%D0%B1%D0%BD%D0%B0%D1%82-news719896.html", "text": "Германски учени от университета в Бон изясниха защо някои хора не могат да отслабнат - причината не е в тях, а в организма им, който си мисли, че искат да го убият, пише сайтът Лайф. Това обяснява защо за мнозина отслабването е изгубена кауза и защо, въпреки огромните лишения, в края на краищата всичко завършва с провал. По думите на изследователите причините трябва да се търсят в защитните механизми на организма. Рязкото съкращаване на потреблението на мазнини и въглеводороди е равносилно за организма на сериозна инфекция, с която той започва да се бори. Практикуваният в продължение на много години определен хранителен режим е способен да препрограмира клетките и отделни участъци от гените. Учените са на мнение, че при подобни диети от жизнено значение е да се направят необходимите анализи. Всеки тип здравословно хранене трябва строго да се подбира според особеностите на организма.", "date": "2018.01.16", "title": "Учени откриха, защо някои хора не могат да отслабнат"}
{"url": "http://pik.bg/%D1%87%D1%83%D0%B4%D0%BE-%D1%80%D0%B8%D1%82%D1%83%D0%B0%D0%BB-%D0%BD%D0%B0-%D0%B4%D0%B8%D0%BC%D0%BA%D0%BE%D0%B2-%D0%B3%D0%BE%D0%BD%D0%B8-%D0%B2%D1%81%D0%B8%D1%87%D0%BA%D0%B8-%D1%83%D1%80%D0%BE%D0%BA%D0%B8-news719975.html", "text": "Ритуал против уроки, дело на народния лечител Петър Димков, гарантирано прогонва зловредното външно влияние, стига разбира се, да се изпълнява правилно. Важно е да се случва пред икона и запалено кандило. На урочасания трябва да се постави компрес от две бархетни парчета плат, предварително натопени в топла отвара от лайка. На гърдите му и на гърба трябва да се поставят листове дебела бакалска хартия, намазани с чист пчелен мед. Този компрес може да се прави няколко вечери поред, като в същото време не се спира с изричане на традиционна християнска молитва. Урочасаният може да си направи и вътрешно пречистване на организма като си направи отвара от див лен и лукличка. По две супени лъжици от всяка била се сваряват заедно в 500 мл вода и се варят, докато течността не се изпари наполовина. Трябва да се пие по 70 грама от нея сутрин, обед и вечер, около 10-на минути преди хранене, като можете да се подслади с лъжица мед, за да се подправи вкуса й. Освен това е наложително няколко дена поред засегнатият от лошата енергия да спазва диета, в която са включени единствено продукти с млечно-растителен произход. Никакви меса и риби, както и алкохол, тютюн и люти храни.", "date": "2018.01.16", "title": "ЧУДО! Ритуал на Димков гони всички уроки"}
{"url": "http://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D0%B2-%D1%82%D0%B5%D0%BD%D0%B8%D1%81%D0%B0-%D0%B3%D1%80%D0%B8%D1%88%D0%BE-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B8%D0%B4%D0%B5%D0%B8%D1%82%D0%B5-%D0%BD%D0%B0-%D0%B4%D0%B6%D0%BE%D0%BA%D0%BE%D0%B2%D0%B8%D1%87-news719966.html", "text": "Григор Димитров отказа да коментира срещата между тенисистите, която се е провела миналия петък. Според редица информации на нея Новак Джокович е предложил на колегите си да създадат профсъюз, който да отстоява правата им. Освен това сърбинът е настоявал и да се искат по-големи наградни фондове за играчите. \"Това е поверителна среща между играчите. Не бих искал да коментирам\", заяви Григор Димитров, когато бе попитан по темата. Мненията относно предложенията на Джокович са разделени. Твърди се, че някои, като Александър Зверев и Жил Симон, ги подкрепят, а други, сред които Роджър Федерер, са против. Не е ясна позицията на световния номер 1 Рафаел Надал, който каза, че сега не е моментът за подобни дискусии, акцентира \"Спортал\" Виктор Троицки обаче не остави съмнения за това, че подкрепя идеите на сънародника си. \"Не присъствах на срещата, защото бях в Сидни, но говорих с Новак. В момента нищо не е потвърдено, но ако погледнете колко печелят турнирите от Големия шлем, това което получават играчите, е смешно\", коментира Троицки. \"Наградните фондове се увеличават, но и приходите на турнирите също. Те ни разказват приказки и излиза, че ламтим за пари. Първите 10-20 в света живеят фантастично, в топ 50 играчите са много добре, но надолу не е така. Съюз на играчите е добра идея. Само заедно ще имаме силата наистина да постигнем нещо\", допълни той.", "date": "2018.01.16", "title": "Революция в тениса!? Гришо отказа да говори за идеите на Джокович"}
{"url": "http://pik.bg/%D0%B4%D0%B0%D0%B2%D0%B0%D1%82-%D0%BD%D0%B0%D0%B4-250-%D0%B1%D0%BE%D0%BD%D0%B0-%D0%B7%D0%B0-%D1%82%D0%BE%D0%BF%D0%BB%D0%BE-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news719967.html", "text": "МВР обяви процедура за възлагане на обществена поръчка за доставка на природен газ. С нея ще се отопляват сградите на областната дирекция на полицията в Монтана и сградата на КАТ. Обществената поръчка е за договаряне без предварително обявяване, допълват от дирекцията.  Срокът на договора за възлагане на обществената поръчка е 36 месеца. Прогнозното количество е 321 300 кубични метра, изчислено на базата на доставките на природен газ за двете сгради през предходните 12 месеца, съобщава \"Булнюз\". Прогнозната стойност на договора е 212 480 лева без ДДС или 254 976 лева с ДДС.", "date": "2018.01.16", "title": "Дават над 250 бона за топло на полицаите в Монтана"}
{"url": "http://pik.bg/%D0%B1%D1%80%D1%8E%D0%BA%D1%81%D0%B5%D0%BB-%D1%80%D0%B5%D1%88%D0%B0%D0%B2%D0%B0-%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D1%82%D0%BE-news719945.html", "text": "Днес в Брюксел бе открита двудневна сесия на Военния комитет на НАТО . Сред главните теми от дневния ред са модернизация на въоръжените сили на Алианса, операциите в Афганистан и Ирак, както и отношенията между 29-те страни, участващи във Военния комитет. Това е заявил по време на церемонията на откриването председателят на Военния комитет Пьотр Павел, ТАСС, цитирани от \"Фокус\". По думите на чешкия военен, „ние трябва да осигурим продължаването на модернизирането на НАТО, дадем оценка на всички наши активности и да се убедим, че ресурсите на Алианса се ползват ефективно“. Освен това, трябва да се обсъдят „начините за развитие на възможностите на НАТО да осигури стабилност за съседните региони, в което начинание са изключително важни връзките с нашите партньори“.", "date": "2018.01.16", "title": "Брюксел решава обновяването на НАТО"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%81-%D0%BF%D0%BE%D1%80%D0%B5%D0%B4%D0%BD%D0%B8-%D0%B0%D1%82%D0%B0%D0%BA%D0%B8-%D1%81%D1%80%D0%B5%D1%89%D1%83-%D0%B3%D0%B5%D1%80%D0%B1---%D0%B8%D1%81%D0%BA%D0%B0%D1%82-%D1%80%D0%B0%D0%B7%D1%81%D0%B5%D0%BA%D1%80%D0%B5%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D1%82%D0%B0%D1%80-%D0%B4%D0%BE%D0%BA%D0%BB%D0%B0%D0%B4-%D0%BD%D0%B0-%D0%B4%D0%B0%D0%BD-news719970.html", "text": "След скандалния пленум на Националния съвет на БСП в събота и манипулираното гласуване от страна на лидерката Корнелия Нинова за позицията на социалистите за прехода, червените обявяват имат ли вече мотиви за вота и защо останаха без подкрепата на ДПС при внасянето му. Несправянето с борбата против корупцията е темата на вота, а мотивите ще бъдат обсъдени на ПГ на БСП тази вечер. Утре ще бъдат внесени в парламента, каза Жельо Бойчев. Внасяме го сами, защото мотивацията на ДПС е различна от нашата, каза Атанас Зафиров. В началото на брифинга лидерката Корнелия Нинова почерпи медиите с бонбони послучай рождения й ден. Жельо Бойчев взе думата и припомни, че има проблеми с информационната система на митниците и НАП, при което държавата не успява да събира дължимия акциз и ДДС. Има редица слабости и пропуски в тази система, които я обезмислят като функциониране. Стана ясно, че постановлението от проверката на прокуратурата и доклада на ДАНС за работата на тази система е изпратен през август 2016 г. на премиера Борисов. Ние многократно поставихме въпроса на Борисов какви мерки е предприела държавата, за да отговори на тези проблеми. Ние поискахме доклада на ДАНС и на прокуратурата да бъдат предоставени в Народното събрание, в секретната секция. Ще започнем стъпки към разкриване на този доклад. В него са описани всички слабости на информационната система, което означава, че не са събрани приходи в хазната на българската държава, коментира той. И допълни, че тогава няма кой да пита защо има вот на недоверие за корупцията. Стотици милиони левове не се събират заради липсата на читава информационна система, които да отчитат всеки литър гориво. Въпросът е какви мерки са предприети от държавата от август 2016 г., за да не бъде ощетяван българския бюджет. Това ще занимава работата на ПГ на БСП, отсече Бойчев. Неотдавна имаше стрелба по данъчен служител. Въпросът е имат ли връзка слабостите в работата на информационната система с този изстрел, тъй като той отговаряше точно с такъв тип стоки - акцизни, каза той. Тази сутрин, в ефира на една от националните телевизии, за пореден път станахме свидетели как български политик, народен представител, вместо да даде отговор на резонно поставени въпроси, интересуващи българското общество, въпроси, които са на вниманието на българската прокуратура, опита да прави внушения. Става дума за Делян Добрев, посочи депутатът от БСП Атанас Зафиров.  И размаха папка, за която каза, че е пълна с данни за депутата от ГЕРБ. Нямаше да се занимаваме с добрев, ако прокуратурата се беше самосезирала. Какво установихме? Този роднино-приятелски кръг на Делян Добрев на практика използва огромни обществени ресурси. Искаме прокуратурата да провери как фирмите около въпросния зет печелят над 50 милиона лева само за последните две години в Хасково, като основно става дума за проекти по санирането, искаме проверка, посочи Елена Йончева. В дрийм тийма на Делян Добрев са неговият зет, съпругата му, и няма да повтарям останалите назначения. Искаме да разберем какъв е произходът на средствата, които родителите взимат назаем - два милиона лева за фабрика за пелети, докато синът им е министър. Ние не казваме, че не може да се вземе заем от офшорни компании, но искаме да знаем какъв е произходът на тези пари. Защото знаем, че той е със свален имунитет и му се търси сметка за 10 милиона лева. Това не е битка срещу г-н Добрев, а срещу схемата Хасково, която той е наложил,защото това виждаме в много български градове, коментира депутатката. Не работя нито за български, нито за чужди служби - това за мен беше голяма изненада, отговори тя на твърдение на депутата Делян Добрев. На въпрос дали е спала в резиденция на Цветан Василев Йончева посочи: Пребивавала съм само в хотел в Хасково, не съм била в нито един частен дом и хотелът се казва \"Хистори\", отговори тя на друг медиен въпрос. На въпрос за снимка, на която е тя, Йончева обясни, че човекът, който е на снимката е член на ловно-рибарското дружество в Хасково и не работи за нея, не е член на партията и тя нямала информация за неговото минало. \"На въпроса за трима бизнесмени - ако Добрев смята, че има нещо нередно в общината, да внесе сигнал в прокуратурата. Моята битка не е срещу Добрев, а срещу схемата в общината. Ако той има информация, че подобни схеми продължават, нека каже за какво става въпрос, аз също искам да знам\", посочи тя.", "date": "2018.01.16", "title": "ПЪРВО В ПИК TV! БСП с поредни атаки срещу ГЕРБ - искат разсекретяване на стар доклад на ДАНС! Корнелия черпи медиите за ЧРД (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D1%81-%D1%81%D0%BF%D0%B5%D1%88%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D1%81%D0%BB%D0%B5%D0%B4-%D0%BF%D0%BE%D0%BA%D0%B0%D0%B7%D0%BD%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B5%D1%82%D0%BE-%D0%BA-news720007.html", "text": "Министър-председателят Бойко Борисов проведе телефонен разговор със сръбския премиер Ана Бърнабич по повод убийството в Косово на политическия лидер Оливер Иванович. Бойко Борисов подчерта, че подобно насилие не може да се толерира, както не може да се поставя под съмнение върховенството на закона. По думите му, политическите цели се постигат с политически средства. Бърнабич информира българския си колега за мерките, които Сърбия предприема след инцидента. Борисов изрази съпричастност към болката на близките, приятелите и съмишлениците на Иванович и пожела успех при разкриването на убийството.", "date": "2018.01.16", "title": "ПЪРВО В ПИК! Борисов със спешен разговор с премиера на Сърбия след показното убийство! Ето какво си казаха по телефона"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BA%D0%B0%D1%82%D0%BE-%D0%B3%D0%B5%D1%80%D0%BE%D0%B8%D0%BD%D1%8F-%D0%BE%D1%82-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-%D0%B7%D0%B0-%D1%87%D1%80%D0%B4-%D0%B8%D0%B7%D1%82%D0%B8%D0%BF%D0%BE%D1%81%D0%B0%D1%85%D0%B0-%D1%8F-%D0%B2-%D0%BA%D0%BE%D0%BC%D0%B8%D0%BA%D1%81-%D1%81-%D0%B4%D0%BE%D1%81%D0%BF%D0%B5%D1%85%D0%B8-%D1%89%D0%B8%D1%82-news720035.html", "text": "Като героиня от \"Игра на тронове\" бе издокарана от своите лидерката на червените Корнелия Нинова, която получи за рождения си ден комикс с нейния образ в доспехи с щит и меч и върху кон. Нинова бе отрупана с цветя навръх празника, а на брифинга на червените почерпи персонално медиите с бонбони и уиски. Лидерката се снима и с част от най-близките си в партията - със заместника си Кирил Добрев, с Елена Йончева, Драгомир Стойнев и др. Благодаря за хилядите пожелания, за прекрасните цветя и любовта, която ми давате, по случай 49-я рожден ден. Бъдете и вие здрави, уважавани и обичани, написа Нинова на страницата си във Фейсбук.", "date": "2018.01.16", "title": "Корнелия Нинова като героиня от \"Игра на тронове\" за ЧРД! Изтипосаха я в комикс с доспехи, щит и меч (СНИМКИ)"}
{"url": "http://pik.bg/%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8-%D0%BC%D0%B5%D1%80%D0%B0%D1%86%D0%B8-%D0%B1%D1%81%D0%BF-%D0%BF%D0%BB%D0%B5%D0%B2%D0%B5%D0%BD-%D0%B8%D1%81%D0%BA%D0%B0-%D0%BE%D1%82-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B2%D1%8A%D0%B7%D1%80%D0%B0%D0%B6%D0%B4%D0%B0%D0%BD%D0%B5-%D0%BD%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-news719958.html", "text": "Ръководството на БСП в Плевен настоява на днешното заседание на парламентарната група на левицата да бъде обсъдена темата за АЕЦ \"Белене\". В писмо до лидера Корнелия Нинова се иска бързо внасяне на предложение в Народното събрание за отмяна мораториума за изграждане на ядрена централа на площадка \"Белене\". Водачът на листата на коалиция \"БСП за България\" в Плевен Васил Антонов мотивира искането с окончателния доклад за възможностите за реализация на активите на АЕЦ \"Белене\", изготвен от Българската академия на науките. Антонов подчерта: Ние сме убедени в необходимостта да бъде завършен проектът \"Белене\" поне по три причини. Имаме категорично готова площадка. Вторият мотив, разбира се, това са двата реактора, които вече са в наличност и в голямата си степен са на склад на площадката в \"Белене\". Трети мотив, който е водещият - енергийната независимост. Депутатът Васил Антонов припомни, че въпросът е коментиран и от други политически сили: Много е важно отменянето на мораториума, това би бил един позитивен знак към всички, които желаят да инвестират. Очакваме отговорно поведение не само от моите колеги от Българската социалистическа партия, но подкрепа от всички политически сили.", "date": "2018.01.16", "title": "ЕНЕРГИЙНИ МЕРАЦИ! БСП-Плевен иска от Корнелия Нинова възраждане на АЕЦ \"Белене\""}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0-%D0%B2%D1%83%D1%87%D0%B8%D1%87-%D1%81%D0%B5-%D1%8F%D0%B4%D0%BE%D1%81%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D0%BB%D0%B8%D0%B2%D0%B5%D1%80-%D0%B8%D0%B2%D0%B0%D0%BD%D0%BE%D0%B2%D0%B8%D1%87-%D0%B2-%D0%BA%D0%BE%D1%81%D0%BE%D0%B2%D0%BE-%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D1%82%D0%B5%D0%BD-news720011.html", "text": "Президентът на Сърбия Александър Вучич реагира изключително остро, след като стана ясно, че сръбският политик Оливер Иванович е бил показно ликвидиран. \"Убийството на Оливер Иванович е терористичен акт. Ние ще се отнасяме към него като към терористичен акт\", заяви Вучич след проведеното заседание на Съвета по безопасност в страната, съобщава ТАСС. Припомняме, че по-рано днес премиерът Бойко Борисов също реагира на новината за убийството, като го осъди жестоко. В телефонен разговор с колегата си Ана Бърнабич, Борисов подчерта, че подобно насилие не може да се толерира, както не може да се поставя под съмнение върховенството на закона. По думите му, политическите цели се постигат с политически средства. Бърнабич информира българския си колега за мерките, които Сърбия предприема след показното убийство.", "date": "2018.01.16", "title": "СЪРБИЯ НАСТРЪХНА! Вучич се ядоса: Убийството на Оливер Иванович в Косово е терористичен атентат"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80%D0%B5%D0%BD-%D1%81%D1%82%D0%B0%D1%80%D1%82-%D0%B7%D0%B0-%D0%BC%D0%B0%D0%B3%D0%B8-%D0%B2%D1%8A%D0%BB%D1%87%D0%B0%D0%BD%D0%BE%D0%B2%D0%B0-%D0%B2-%D1%87%D0%B5%D1%80%D0%B5%D1%88%D0%BA%D0%B0%D1%82%D0%B0-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5-%D0%BF%D1%80%D0%B0%D0%B2%D0%B8-%D1%80%D0%B0%D0%B7%D0%BB%D0%B8%D0%BA%D0%B0-%D0%BC%D0%B5%D0%B6%D0%B4%D1%83-%D0%BC%D0%B0%D0%B3%D0%B4%D0%B0%D0%BD%D0%BE%D0%B7--news719950.html", "text": "Новият сезон на \"Черешката на тортата\" започна като \"Кошмари в кухнята\". Носителка на титлата \"Мис Вселена България 2000\" Магдалина Вълчанова се изяви като посредствена домакиня и готвачка, и разочарова зрителите на кулинарното риалити. Всички те разбраха, че Маги рядко се завърта в кухнята, а флегматичността, с която приготви храната за гостите си отегчи дори самия шеф Манчев. Вълчанова започна от десерта - бисквитена торта, след което нагъна и салатите - цели 3 броя - френска, с авокадо и домашна. Оказа се, че миската с претенции не прави разлика между елементарни подправки. Наложи й се да опита босилека, за да разбере, че не е магданоз. \"Салатите са вкусни, но Маги ги презентира сякаш са нещо невероятно, мега помпозно, а те са прости, които се приготвят за пет минути всяка една\", срина домакинята Лора Караджова. Шеф Манчев не скри разочарованието си от Магдалина за това, че не се съобрази с кулинарните предпочитания на своите гости - Лора, Сантра, Даниел Ангелов и Васил Гюров. Тъй като тя не консумира месо, реши че няма да готви месни ястия, а неуважителното й отношение спрямо останалите в предаването възмути кулинаря. На края Вълчанова повдигна булото на личния си живот. Тя стресна гостите си с признанието, че децата й хващат лесно уроки и за да ги предпази им слага чесън из джобовете на дрехите. \"Така ги пращам по рождени дни, за да ги пазя от зли очи. Случвало ми се е след рождени дни или партита да се връщам със силно главоболие\", коментира бившата манекенка. \"Три \"различни\" салати с айсберг за 2 часа и основно от 30 скариди, които дори не изчисти. Гостите подредиха масата и сервираха \"вечерята\", но претенциите на \"домакинята\" огромни.Цялата тази излагация щеше дори да е симпатична, ако госпожата не очакваше награда за благотворителността си... били я номинирили само... Разочарованиеееее!\", коментират с неприкрита ехидност зрителите на готварския формат.", "date": "2018.01.16", "title": "КОШМАРЕН СТАРТ за Маги Вълчанова в \"Черешката\"! \"Мис България\" не прави разлика между магданоз и босилек! Вижте как пази децата си от уроки (СНИМКА)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%B6-%D0%BF%D0%B0%D0%B4%D0%BD%D0%B0-%D0%BE%D1%82-15-%D0%B8%D1%8F-%D0%B5%D1%82%D0%B0%D0%B6-%D0%B2-%D1%81%D0%BE%D1%84%D0%B8%D1%8F-news719985.html", "text": "43-годишен мъж е починал след падане от 15-ия етаж на жилищен блок в столичния квартал „Гоце Делчев“. Това съобщиха от прецнетъра на МВР. Сигналът за инцидента е подаден в 9.45 часа.  На местопроизшествието се извършва оглед.", "date": "2018.01.16", "title": "ТРАГЕДИЯ! Мъж падна от 15-ия етаж в София"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%BA%D0%BB%D0%B0%D1%82%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D0%BE-%D0%BF%D0%BE%D1%80%D1%8A%D1%87%D0%BA%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%B2-%D0%B7%D0%B0%D0%B2%D0%B5%D1%80%D0%B0%D1%82%D0%B0-%D0%B8-%D1%81%D1%8A-news719943.html", "text": "Червената депутатка и бивша журналистка Елена Йончева е активирана от банкера беглец Цветан Василев да клати държавата и управлението на ГЕРБ, като последна надежда, че може да отстрани Бойко Борисов от властта. Това научи ПИК от отлично информирани източници, които не просто са запознати с тези процеси, но и участват в тях под прикритие. За пряката връзка между Йончева и банкера днес в прав текст заяви и атакуваният от нея депутат от ГЕРБ Делян Добрев, който зададе въпроса дали бившата журналистка не се е подвизавала в имоти на Василев в Хасково, докато е правила предизборната си кампания и дали изпълнява поръчките на трима бизнесмени в града, които са върли противници на ГЕРБ и лично на Борисов. Тази връзка донякъде обяснява и защо Йончева се е кандидатирала за депутат именно от Хасково, както и  двете ѝ нестихващи акции - срещу оградата по границата и срещу Делян Добрев. Активирането на акцията \"Кумгейт\", подхваната от Йончева, се наложило след поредния провал на дискредитирането на граничното съоръжение, както и след внезапния отказ на полицаите да протестират за заплатите си след срещата с премиера ден преди старта на европредседателството, тъй като именно тези протести бяха предвидени като плацдарм за атаките на кръга около подсъдимите олигарси Цветан Василев, Иво Прокопиев и Огнян Донев. След този провал като терен за предизвикваните трусове остана само решението на правителството за втория лифт в Банско, но тъй като то среща мощна подкрепа не само в региона, а и в цялата страна, екотерористите, приближени на олигарха със запорирани имоти Прокопиев, активираха зимните страсти около Витоша. Столичани обаче никак не са склонни да ги подкрепят в тази посока, а освен това проблемът е доста по-регионален от пистите в международния курорт Банско. Още един провал на акция за клатене на правителството лежи в основата на реактивираната Йончева срещу Добрев. Това е неуспешният опит на шефа на президентския кабинет и също бивш журналист Иво Христов да задейства военните срещу управлението чрез бунтове на пилотите от летище \"Граф Игнатиево\", където влияние по професионална линия пък има държавния глава Румен Радев. Както е известно, Иво Христов влезе в президентството заедно с Елена Йончева, откъдето тя беше катапултирана в депутатските листи на БСП, а той остана да поддържа топлата връзка между Радев и лидерката на социалистите Корнелия Нинова, която също е силно заинтересована от отстраняването на ГЕРБ, тъй като примката около врата ѝ в партията се затяга все повече, заради постоянните ѝ манипулации и излагации. Иво Христов е обвързан и по още една линия с кръга \"Цветанов - Прокопиев - Дончев\" чрез жена си Галя Горанова, която бе дългогодишен журналист от в. \"Сега\", след като той остана собственост единствено на газовия монополист. Може би в дъното на недадения достъп на шефа на президентския кабинет до класифицирана информация стоят точно тези обвързаности на Иво Христов. Или пък такива с чужди служби покрай русофилския кръг \"А-specto\". За подобни принадлежности на Елена Йончева намекна под формата на въпрос днес и Делян Добрев. Връзките на Йончева с банкера беглец пък се разкриха отдавна и от бившия шеф на фалиралата ТV7 и днешен евродепутат Николай Бареков, който заяви, че е назначил Йончева в медията под личния натиск на Цветан Василев, където тя е получавала доста стабилни суми за участието си в едно предаване седмично, както и пари за снимането на филми, които не се знае дали и къде са излъчени. Това е ставало чрез фирмата ѝ \"Дф рауд\" в съдружие с офшорната фирма на банкера \"Дайли трейдинг лимитид\". За сметка на това документално вече е известно, че чрез своя фирма ексжурналистката пак чрез собствена фирма е източила 690 000 лева от БНТ в остър конфликт на интереси, докато е съжителствала с бившия премиер и днешен лидер на ПЕС Сергей Станишев. След серията от провали в клатенето на правителството, за ефективността на поредното реактивиране на Йончева срещу Добрев трябва да помагат и новите протестърски акции на екотерористите, които също имат пряка връзка с президентството, но този път по линия на президентската съпруга Десислава Радева и нейните тесни контакти с едно от най-шумните лица на протестърското движение от 2013 - 2014 г. Ивет Добромирова, които се разкриха покрай посещението на френския президент Емануел Макрон и съпрегата му. Радева заведе госпожа Макрон на обяд в заведение на Добромирова край морето. Определени кръгове в БСП са в пряка зависимост от банкера беглец Цветан Василев, както стана ясно и при съставянето на кабинета на Пламен Орешарски с мандата на социалистите. А сега доброволният изгнаник полага максимални усилия да събере дивидентите от своята подкрепа за тях, за да продължи с опитите да събори третия кабинет на Борисов. Още повече, че облаците над главите на тримата подсъдими олигарси се сгъстяват все повече след разкритията на порочното участие в приватизацията от страна на Прокопиев, което пък тясно го сближи именно по линия на приватизаторските далавери с другата пряко заинтересована от събарянето на сегашното правителство Корнелия Нинова, която при заявеното желание за промени в законодателството и конституцията може да се озове в положението на Прокопиев заради \"Техноимпекс\". Елена Йончева пък е дясна ръка на Нинова, а съвпадението на интересите на целия им кръжец около Цветан Василев и останалите подсъдими олигарси обединява уж идеологическите противници срещу ГЕРБ.", "date": "2018.01.16", "title": "САМО В ПИК! Елена Йончева клати правителството по поръчка на Цветан Василев. В заверата и съветник на Румен Радев"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D0%BF%D0%BE%D0%BA%D0%B0%D0%B7%D0%BD%D0%BE-%D1%83%D0%B1%D0%B8%D1%82%D0%B8%D1%8F-%D1%81%D1%80%D1%8A%D0%B1%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82-news719988.html", "text": "Категорично осъждам убийството на Оливер Иванович, политически лидер на Гражданска инициатива „Сърбия, демокрация, справедливост” в Косово. Всяко насилие е в противоречие с цивилизационните ценности и европейския избор на страните от Западните Балкани. Очаквам политическите елити и всички граждани да проявят зрялост и сдържаност. Върховенството на закона не може да се поставя под съмнение и вярвам, че виновните за това престъпление ще понесат своята отговорност. Убеден съм, че диалогът между Белград и Прищина няма алтернатива и не трябва да се допуска подобни актове да го възпрепятстват. Изказвам най-искрени съболезнования на семейството и близките на Оливер Иванович.", "date": "2018.01.16", "title": "ПЪРВО В ПИК! Борисов с тежки думи за показно убития сръбски депутат"}
{"url": "http://pik.bg/%D0%B7%D0%B4%D1%80%D0%B0%D0%B2%D0%B5%D0%BD-%D0%BA%D0%BE%D0%B4-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B2%D0%B0%D0%BB%D1%8F%D1%82-%D0%BE%D1%82-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BF%D1%8A%D1%82%D0%BD%D0%B8%D1%86%D0%B8-%D0%BA%D0%BE%D0%B8%D1%82%D0%BE-%D0%BA%D0%B8%D1%85%D0%B0%D1%82-%D0%B8-%D0%BA%D0%B0%D1%88%D0%BB%D1%8F%D1%82-news719951.html", "text": "Грипът докара до истерия и пътници в автобусите в Пловдив. Много от стигащите с градския транспорт до работните места тази седмица се отказват от масовия транспорт и палят личните си возила. Целта е да не попадат в затворено пространство с много хора, тъй като това е една от предпоставките за разнасяне на заразата. Достатъчно е да се качите в претъпкан рейс, да пипнете някоя от лепнещите ръкохватки или да постоите в близост до шумно подсмърчащ пасажер, който гледа лошо заради това, че той е болен, а вие още не сте. Кондуктори споделят, че в превозните средства тези дни гъмжи от кашлящи и кихащи граждани, пише в. \"Марица\". Не рядко пътуващи се качвали от спирките, поставяйки маска на носа при влизане в рейса. Имало случаи, в които, като чуят мощно кашляне или кихане, мнителни пътници се отдалечавали от пътника. Едни сменяли седалката, като се отдалечавали. Други пък бързали да слязат. Сред кондукторите се говори, че вече имало случаи, в които пътници настоявали човек да бъде свален заради деряща се кашлица или заради неприятна миризма. Като мерки срещу разпространението на заразата кондукторите прилагали по-често бърсане на ръкохватките в рейса. Това обикновено правели на последните спирки. Предпазните маски са на мода на много места в града тези дни. Хората ходят с тях по улиците, в магазина и дори на работа. За много от децата пък маските вече са част от униформата.", "date": "2018.01.16", "title": "ЗДРАВЕН КОД В ПЛОВДИВ! Свалят от автобуса пътници, които кихат и кашлят "}
{"url": "http://pik.bg/%D0%B4%D0%BE%D0%B1%D1%8A%D1%80-%D0%B4%D0%B5%D0%BD-%D0%B7%D0%B0-%D1%88%D0%B0%D1%80%D0%B0%D0%BF%D0%BE%D0%B2%D0%B0-%D1%84%D0%B5%D0%B4%D0%B5%D1%80%D0%B5%D1%80-%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D0%B8-%D1%81%D1%82%D0%B0%D0%BD-%D0%B2%D0%B0%D0%B2%D1%80%D0%B8%D0%BD%D0%BA%D0%B0-news719987.html", "text": "Роджър Федерер започна с чиста победа защитата на трофея от Откритото първенство на Австралия. Маестрото се наложи с 3:0 сета над Аляз Бедене в двубой, който продължи малко повече от час и половина. В отделните части 6:3, 6:4, 6:3. \"Надявам се всичко да се развие благополучно за мен. Миналата година беше невероятна, истинска приказка. Знам, че всяка година ще става по-трудно, това е реалността. Просто се надявам да остана здрав, да нямам проблеми с контузии и да имам сили да се конкурирам на големите турнири. Това е всичко, което искам за годината“\" коментира Федерер в интервюто на корта. Макар да нямаше никакви проблеми през цялата среща с Бедене, Федерер на няколко пъти допусна нетипични за него грешки, но в нито един момент от срещата не позволи на опонента му да мисли, че може да измъкне нещо от мача. И в трите сета Федерер осъществяваше ранен пробив, който задържаше до края, акцентира \"Тенис 24\". Във втория кръг Федерер ще срещне германеца Ян-Ленард Щруф. Междужременно Бившите шампиони от Откритото първенство на Австралия Новак Джокович и Стан Вавринка пък се завърнаха на корта след дълъг период, в който лекуваха контузии. Поставеният под №14 сърбин преодоля американския левичар Доналд Йънг с 6:1, 6:2, 6:4 в първия си официален двубой след Уимбълдън 2017. Осмият в схемата Стан Вавринка игра почти три часа преди да отстрани литовеца Ричардас Беранкис с 6:3, 6:4, 2:6, 7:6(2). Във втори кръг Вавринка очаква американецът Тенис Сандгрен. Мария Шарапова се завърна на Откритото първенство на Австралия с победа. Бившата №1 в света надви с 6:1, 6:4 Татяна Мария в първия си двубой в Мелбърн от две години насам.", "date": "2018.01.16", "title": "Добър ден за Шарапова, Федерер, Джокович и Стан Вавринка"}
{"url": "http://pik.bg/%D0%BD%D0%B5%D1%87%D1%83%D0%B2%D0%B0%D0%BD%D0%BE-%D1%87%D1%81%D0%B8-%D0%BE%D0%BF%D1%80%D0%BE%D1%81%D1%82%D0%B8-%D0%B4%D1%8A%D0%BB%D0%B3%D0%B0-%D0%BD%D0%B0-%D1%81%D0%B0%D0%BC%D0%BE%D1%82%D0%BD%D0%B0-%D0%BC%D0%B0%D0%B9%D0%BA%D0%B0-%D1%81-%D1%82%D1%80%D0%B8-%D0%B4%D0%B5%D1%86%D0%B0-news719946.html", "text": "Частен съдебен изпълнител е опростил дълга на самотна майка с три деца. Ивелина Митева от Аксаково още не може да повярва, че има добри, които са се трогнали от нейната история. Жената се грижи съвсем сама за трите си деца, като четвърто е напът, защото съпругът й е болен от рак и ги е оставил, за да не е в тежест. \"Много съм благодарна на всички добри хора за помощта\", казва Митева пред Би Ти Ви, като в момента тя не разполага с повече от 200 лв. „Подариха ни колички, кошари, шезлонг, дрехи. Няма да тегля друг път бързи кредити. Изпатих си и се надявам да не стигам дотам!“, добавя Ивелина. „Може съвестта на частния съдебен изпълнител да е проговорила. Развълнувах се, когато баща на четири деца ми се обади и каза, че е във Варна и е оставил дарение за Ивелина“, споделя Димитрина Иванова от фондация „Нов живот“.", "date": "2018.01.16", "title": "НЕЧУВАНО! ЧСИ опрости дълга на самотна майка с три деца"}
{"url": "http://pik.bg/%D0%BB%D0%B5%D0%B4%D0%B5%D0%BD-%D0%BA%D0%B0%D0%BF%D0%B0%D0%BD-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0-%D1%82%D0%B8%D1%80%D0%BE%D0%B2%D0%B5-%D0%B7%D0%B0%D0%BA%D1%8A%D1%81%D0%B0%D1%85%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-%D1%81%D0%B0-%D0%BF%D1%8A%D1%80%D0%B7%D0%B0%D0%BB%D0%BA%D0%B8-news719963.html", "text": "Пътищата в Монтана се превърнаха в опасни пързалки, особено за тежкотоварните автомобили. Само вчера 4 тира са закъсали по шосетата в региона, съобщиха от пресцентъра на областната дирекция на МВР. Инцидентите започнаха от ранни зори, съобщава \"Булнюз\". Малко след 9 часа три камиона аварирали в местността Багачина в община Медковец. Наложило се екип на сектор „Специализирани оперативни дейности” да изтегля закъсалите машини от шосето. Малко преди 12 часа пък плевенски тир, натоварен 23 тона суха смес за маргарин, се е завъртял на пътя малко след село Громшин посока Криводол. Камионът се изсукал и част от него пропаднала в дере. От Гражданска защита – Монтана са се опитали да го изтеглят, но без резултат и се наложило пристигането на тежка техника от Видин . Най-вероятната причина за инцидентите е хлъзгавата настилка, разказаха очевидци.", "date": "2018.01.16", "title": "Леден капан в Северозапада! Тирове закъсаха, пътищата са пързалки"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%BC%D0%B0%D0%B9%D0%BA%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-%D0%BE%D1%82-%D0%BD%D0%B8%D0%BA%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D1%81%D0%BD%D0%B8%D0%BC%D0%BA%D0%B8-news719921.html", "text": "Николета Лозанова чака тестът й за бременност всеки момент да покаже две черти. Племейтката загатна, че с Ники Михайлов работят сериозно по въпроса. \"Готова съм за второ дете и искам да се случи скоро. Липсва ми онази сладка умора от ежедневието, в което присъства бебче. Усещам, че моментът наближава!\", казва Ни Ло пред \"Грация\", на чиято нова корица е. Не е тайна, че в момента Лозанова живее с вратаря Николай Михайлов. Те имаха връзка и преди Николета да открадне Валери Божинов от Алисия. Относно кариерата си, силиконката споделя, че по всяка вероятност един ден ще създаде своя собствена марка.", "date": "2018.01.16", "title": "ОТНОВО МАЙКА! Николета чака бебе от Ники Михайлов (СНИМКИ)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BE%D1%82%D1%80%D0%BE%D0%B2%D0%B8%D1%85%D0%B0-%D0%BA%D1%83%D1%87%D0%B5%D1%82%D0%BE-%D0%B2%D0%BE%D0%B4%D0%B0%D1%87-%D0%BD%D0%B0-%D0%BD%D0%B5%D0%B7%D1%80%D1%8F%D1%89-%D0%B2-%D1%81%D0%BE%D1%84%D0%B8%D1%8F-news719955.html", "text": "Неизвестни отровиха кучето-водач на незрящ мъж от София. Четириногото било отровено в градинката пред блока, където Павлин Митев живее. Заедно били само една година, но кучето му позволявало да бъде напълно самостоятелен – да ходи на работа, да води дъщеря си на училище, да пазарува. „За мен беше много голям удар, това страшно много боли”, признава Павлин пред БТВ. Предполага се, че кучето е погълнало отрова, която се използва за унищожаване на мишки и плъхове. Мъчило се 10 дни, но лекарите не могли да го спасят. Елена Андреева от Фондация „Очи на четири лапи” посочи, че това е втори случай, в който опитите на някой да трови бездомни животни в крайна сметка води до смъртта на куче водач. Преди 3 години така в столичен парк е била загубена бременна женска. „За мен това не е начинът, защото дете може да пострада от тази отрова. Крайно време е вече проблемът с бездомните кучета да се реши кардинално, а не бабите и дядовците пред блока или някой психопат да правят подобно нещо”, смята Елена. Тя призова тези, които смятат, че отровата е решение „да спрат да убиват невинни същества, които дават повече от тях”. Елена признава, че не очаква ефективна намеса от страна на институциите. Павлин остава без своите „очи” – поне докато не бъде обучено друго куче, което да му позволи да живее живота си по нормален начин.", "date": "2018.01.16", "title": "ШОКИРАЩО! Отровиха кучето-водач на незрящ в София"}
{"url": "http://pik.bg/%D0%B7%D0%B2%D1%8A%D0%BD-%D0%BD%D0%B0-%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D0%BE%D0%BB%D0%B0-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B1%D1%83%D1%81-%D0%B4%D1%80%D1%83%D0%B3%D0%B0---%D0%B2-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0-%D1%81%D0%BD%D0%B8%D0%BC%D0%BA%D0%B0-news720002.html", "text": "Кола се заби в мантинелата на булевард \"Васил Априлов\" в Пловдив. Инцидентът е станал близо до магазин Билла. Няма информация за състоянието на водача. Друго ПТП е станало преди минути в близост до Професионалната гимназия по хранителни технологии и техника, където шофъорът се е ударил в бус.", "date": "2018.01.16", "title": "Звън на ламарини в Пловдив! Кола се заби в бус, друга - в мантинела (СНИМКА)"}
{"url": "http://pik.bg/%D0%BD%D0%B0%D1%82%D1%80%D0%B0%D0%BF%D0%B5%D0%BD-%D0%BE%D1%82-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%B7%D0%B0%D0%BA%D0%BE%D0%BD-%D0%B1%D0%BB%D0%BE%D0%BA%D0%B8%D1%80%D0%B0-%D0%B7%D0%B8%D0%BC%D0%BD%D0%B8%D1%8F-%D1%82%D1%83%D1%80%D0%B8%D0%B7%D1%8A%D0%BC-news719957.html", "text": "Приетите през 2012 година промени в Закона за горите се оказват поредната непреодолима пречка пред развитието на зимния туризъм в България. Корекциите в нормативния акт влизат по времето на кабинета „Борисов 1“ и са записани след уличен натиск, организиран от зелените. Както „Труд“ писа в броя си от 14 януари, разрухата на Витоша е заради противоречиви текстове в действащия План за управление на Природния парк. Днес ще обърнем внимание на недомислията и забраните в Закона за горите и по-точно промените в него от 2012 година, които освен за Витоша, играят важна роля за спирането на зимния туризъм навсякъде у нас. Блокирането на изграждане на спортни съоръжения в планините е заради два члена от Закона за горите. Първият текст е в член 54, част от който гласи: Тук ключовите словосъчетания са и . Този текст е записан целенасочено и тенденциозно, за да се спре модернизацията на ски зона „Алеко“ в Природен парк „Витоша“. Там голяма част от съоръженията не работят, защото са амортизирани, стари и опасни. Собственикът на лифтовете и влековете - „Витоша ски“ от осем години има план за модернизацията им. Но за да се сменят съоръженията, трябва да се извърши И още, както е известно, ПП „Витоша“ е горска територия. За да се строи в горска територия статутът й трябва да се промени и тя да стане урбанизирана. Това е същността на промяната на предназначението. Видно от точния цитат от закона по-горе, тази промяна не е нужна, когато става дума за съществуващи лифтове и техните станции. Но повечето от тях са над 60-годишни и трябва да се премахнат и на тяхно място да се направят нови, От години е ясно, че съоръженията на Витоша няма как да бъдат модернизирани, без да се разширят техните трасета и да се подменят стълбовете и станциите им. Въпреки че думата „подмяна“ фигурира и в Закона за горите и в действащия План за управление на ПП „Витоша“, в Закона за устройство за територията такъв термин няма. Така че подмяна/модернизация е равно на нов строеж, за който според Закона за горите се изисква промяна на статута на земята, за да стане тя урбанизирана. Но този текст от закона е в противоречие с Плана за управление, който пък забранява промяна в предназначението на териториите в ПП „Витоша“. Така блокажът е пълен. Така че този, който дава милиони, накрая ще плаща наем на държавата. Това е противоречие с всякаква икономическа логика. Съществува теоретична възможност да се променя предназначението на териториите само за станциите на лифтовете и техните стъпки, но не е ясно колко време ще отнеме подобна сложна процедура за километри трасета. Може и държавата да промени предназначението на горските територии, но трябва да плати сама на себе си посочените милиони. Само за сравнение - за съоръжения от електропреносната мрежа не се изисква промяна на предназначението на земята, макар че те са над 60 000 километра. Единственото такова дискриминационно изискване в Закона за горите е за пистите и лифтовете. Макар и сходен, проблемът с изграждането на новите ски писти е още по-сложен. Той е създаден в член . В него е записано, че Тоест за да се направи ново трасе, по което хората да карат ски или сноуборд, статутът на земята отново трябва да се промени от горска в урбанизирана територия, също без смяна на собствеността. Проблемът е, че никой инвеститор няма да тръгне да променя статут на горска територия за лифт, камо ли за ски писта и да дава десетки милиони за такава процедура, без да получи собствеността върху въпросната територия. Причината е, че на повечето места тези горски територии са публична държавна собственост. Отделно инвеститора в крайна сметка ще трябва да плаща и наем за ползването на тези територии на Министерството на земеделието и горите. Така че и в най-оптимален вариант положението изглежда така – дават се милиони за промяна на статут и се правят писти, които се ползват най-много 4-5 месеца в годината, а накрая инвеститорът плаща и наем, тъй като не е собственик на земята, върху която са пистите. „Труд“ направи сметка на базата на таксите в Министерството на земеделието и горите. Отново за пример ще вземем ски зона „Алеко“ на Витоша. Според плановете на „Витоша ски“, след модернизацията на зоната там ще има 19. , които в момента са горска територия. Промяната на предназначението на 1 декар от горска в урбанизирана територия стига до прави 40 000 000 лева. Така, според Закона за горите, не само „Витоша ски“, но и всеки инвеститор където и да е в цялата страна, трябва да даде десетки милиони само за да стане наемател на държавна земя. После на нея евентуално може да му позволи да трасира писта, която ще ползва под половин година. Според участници в промените в Закона за горите през 2012 година, именно това е била целта на зелените – пълен блокаж на зимния туризъм и чрез този нормативен акт, а не само чрез рестриктивните Планове за управление на Националните и Природните паркове. Сега, близо шест години по-късно, има и един-единствен разумен изход от тази ситуация - да се премахнат дискриминационните текстове от Закона за горите, за да се даде възможност за развитие на зимния туризъм навсякъде в България, където има условия.", "date": "2018.01.16", "title": "Натрапен от зелените закон блокира зимния туризъм "}
{"url": "http://pik.bg/%D0%BF%D0%BE%D1%87%D0%B5%D1%80%D0%BF%D0%B5%D0%BD-%D1%88%D0%BE%D1%84%D1%8C%D0%BE%D1%80-%D0%BE%D1%82%D0%BD%D0%B5%D1%81%D0%B5-%D1%81%D0%BF%D0%B8%D1%80%D0%BA%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%B0%D0%BC-%D1%81%D0%B5-%D0%BF%D1%80%D0%B5%D0%B4%D0%B0%D0%BB-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news719952.html", "text": "Пиян шофьор помете спирка на градския транспорт в София. Инцидентът е станал около 9.00 часа тази сутрин на столичния булевард \"Александър Малинов\" в квартал \"Младост\", съобщава Нова телевизия. Алкохолната проба на шофьора е показала 1,6 промила алкохол в кръвта. Шофьорът звъннал на полицията, за да се докладва сам, че кара пил. На място е изпратен екип на Центъра за градска мобилност. Предстои оценка на щетите.", "date": "2018.01.16", "title": "Почерпен шофьор отнесе спирка в София, сам се предал на полицията"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0%D0%B9-%D0%B2%D0%B0%D1%81%D0%B8%D0%BB%D0%B5%D0%B2-%D0%BE%D0%B1%D0%B8%D0%BA%D0%BD%D0%BE%D0%B2%D0%B5%D0%BD%D0%B8%D1%8F%D1%82-%D1%87%D0%BE%D0%B2%D0%B5%D0%BA-%D1%89%D0%B5-%D0%B2%D0%B8%D0%B4%D0%B8-%D1%81%D0%B0%D0%BC%D0%BE-%D0%BF%D0%BE%D0%B7%D0%B8%D1%82%D0%B8%D0%B2%D0%B8-%D0%BE%D1%82-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news719929.html", "text": "Обикновеният човек почти няма да усети разлика от въвеждането на еврото. Дори напротив, той ще види единствено позитиви от еврозоната. Това заяви бившият министър на икономиката Николай Василев пред България он ер. \"Хората, които твърдят, че не е добре да бързаме, вероятно биха казали същото и за НАТО преди около 20 години. През 2005 г. така се говореше и за влизането ни в Европейския съюз\", коментира той. Василев беше категоричен, че валутният борд в България е отличен пример, достоен дори за учебниците по икономическа история, за един от най-успешните и най-драматично променилите една държава валутни бордове в света. \"В чакалнята се чака задължително 2 години, през които финансовите ни параметри ще се следят под лупа. Контролът продължава и след това като минимумът е година, а може да продължи и десет. През 90-те години страната ни представляваше една съвсем различна държава, но за кратък период от време всичко си дойде на мястото. Вече 20 години имаме ниска инфлация и абсолютно предвидим валутен курс\", посочи още бившият министър на иконимиката. \"Голяма част от хората, коментирайки влизането ни в еврозоната, обръщат внимание само на най-маловажния проблем, а именно какво ще се случи с цените. Истината е, че с тях няма да се случи абсолютно нищо и повечето граждани дори няма да забележат някаква промяна\", уточни още Николай Василев.", "date": "2018.01.16", "title": "Николай Василев: Обикновеният човек ще види само позитиви от еврозоната"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B8-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-%D0%BF%D1%8A%D1%80%D0%B2%D0%B8%D1%8F-%D0%BF%D0%BE%D0%BB%D0%B5%D1%82-%D0%BE%D1%82-%D0%B1%D0%B0%D0%BA%D1%83-news719968.html", "text": "Кметът на София Йорданка Фандъкова и министърът на туризма Николина Ангелкова посрещнаха първия полет Баку-София. С тях на летището бе и посланикът на Азербайджан в София Наргиз Гурбанова. С полета в България пристигна президентът на азерските авиолинии Джахандир Кедиров, пише \"Труд\". На летището гостите от Баку бяха посрещнати по стар български обичай с хляб, сол и мед.", "date": "2018.01.16", "title": "Фандъкова и Ангелкова посрещнаха първия полет от Баку"}
{"url": "http://pik.bg/%D0%B1%D0%B8%D0%B2%D1%88-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D1%82%D0%B5%D1%85%D0%BD%D0%B8%D0%BA%D1%83%D0%BC-%D1%81%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F-%D0%BE%D1%82-%D0%BC%D1%8A%D0%BA%D0%B0-%D0%BF%D0%BE-%D1%81%D0%B8%D0%BD%D0%B0-%D1%81%D0%B8-news719932.html", "text": "Бивш директор на електротехникума в Девин се простреля с газов пистолет в слепоочието. 64-годишният Васил Василев е получил само обгаряния, няма опасност за живота му. Той е настанен  в болница в Смолян. Трагедията се разиграла в събота в дома на пенсионера. Според запознати мъжът натиснал спусъка от мъка по сина си, който починал м.г. от инфаркт, съобщава \"Марица\". Газовият пистолет, с който се е прострелял мъжът, е законно притежаван, съобщиха от полицията.", "date": "2018.01.16", "title": "Бивш директор на електротехникум се простреля от мъка по сина си"}
{"url": "http://pik.bg/%D0%B2%D1%81%D0%B8%D1%87%D0%BA%D0%B8-%D0%B4%D0%B2%D0%BE%D0%B9%D0%BA%D0%B8-%D0%B8%D1%81%D0%BA%D0%B0%D1%82-%D1%82%D1%80%D0%BE%D0%B9%D0%BA%D0%B0-%D1%81-%D1%82%D0%BE%D0%B7%D0%B8-%D0%BC%D1%8A%D0%B6-%D1%81%D0%BD%D0%B8%D0%BC%D0%BA%D0%B8-news719971.html", "text": "Холивудският ас Джордж Клуни е най-желаната звезда, която двойка би допуснала в леглото си, съобщава \"Дейли стар\". Според допитване до десетки хиляди потребители на приложението за запознанства \"3somer\" във Великобритания, звездата от \"Бандата на Оушън\" води в запитването \"С коя знаменитост бихте правили тройка?\". В списъка с най-желани мъже от кино индустрията и музикалната сцена влизат още Брад Пит, Колин Фарел, Даниел Радклиф, Шон Конъри, Вин Дизел и Крис Еванс. Актрисата Скарлет Йохансан пък е най-желаната жена за тройка, сочи проучването. В топ 10 компания й правят още Меган Фокс, Ема Уотсън, Тейлър Суифт, Дженифър Лопес, Анджелина Джоли, Дженифър Анистън и Джесика Алба, пише \"Монитор\".", "date": "2018.01.16", "title": "Всички двойки искат тройка с този мъж... (СНИМКИ)"}
{"url": "http://pik.bg/%D0%B0%D0%BA%D1%86%D0%B8%D1%8F-%D1%81%D0%B4%D0%B2%D1%80-%D0%B7%D0%B0%D0%B4%D1%8A%D1%80%D0%B6%D0%B0-96-%D0%B4%D1%83%D1%88%D0%B8-%D1%81-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news719936.html", "text": "За изминалите 25 денонощия при извършени рутинни проверки на лица и автомобили и проведени специализирани полицейски операции на територията на гр. София, са задържани общо 96 лица за притежание, използване и/или разпространение на наркотични вещества, съобщават от пресцентъра на СДВР. Приблизителното общо количество на забранените вещества са ок оло 1070 грама марихуана, около 920 грама кокаин, около 410 грама хероин и около 1230 грама амфетамин. При провеждане на процесуално-следствени действия – претърсване и изземване в жилищата на лицата, в някои от тях са намерени и иззети апаратури, електронни везни и препарати за отглеждане на марихуана, множество полиетиленови пликчета, съдържащи тревиста маса и различни прекурсори", "date": "2018.01.16", "title": "АКЦИЯ! СДВР задържа 96 души с наркотици"}
{"url": "http://pik.bg/%D0%B0%D0%BB%D0%B8%D1%81%D0%B8%D1%8F-%D0%BF%D1%80%D0%B8%D0%B7%D0%BD%D0%B0-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D0%BC-%D0%B5%D1%81%D1%82%D0%B5%D1%81%D1%82%D0%B2%D0%B5%D0%BD%D0%B8%D1%8F-%D1%86%D0%B2%D1%8F%D1%82-%D0%BD%D0%B0-%D0%BA%D0%BE%D1%81%D0%B0%D1%82%D0%B0-%D1%81%D0%B8-news719984.html", "text": "Алисия, която винаги е експериментирала с формата и цвета на косата си, сега се радва на естествена и лъскава грива. През годините фатална брюнетка е била и руса, и с начупена коса, и с вдигната на кок прическа, но в последно време тя предпочита да е по-естествена от всякога. Дори нейният личен коафьор споделя, че поп-фолк дивата посещава салона му само ако се нуждае от подстригване или леко оформяне. „Аз съм една от най-скромните му клиентки, тъй като рядко искам нещо по-екстравагантно“, споделя самата Алисия. Тя е категорична, че предпочита естествения си външен вид. Феновете също много харесват младежката визия на своята любима изпълнителка, която от години не е изглеждала толкова свежа и нищо чудно това да доведе до нова мода сред тинейджърите.", "date": "2018.01.16", "title": "Алисия призна: Предпочитам естествения цвят на косата си"}
{"url": "http://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-news719944.html", "text": "Овен Предстоят ви запознанства в този ден. Носят ви резки промени в настроението и промяна в отношенията с партньорите ви. Не рискувайте. Разчитайте на интуицията си. Съветите на приятели или вмешателството на делови партньори в работата ви ще доведе до застой. Телец Работете задълбочено, защото сте изтъкани от емоции и губите чувството си за реалност. Деловите срещи и общуването са затруднени. Денят ще ви се стори скучен. Избягвайте срещите с нови делови партньори и разговорите с непознати хора. Нямате желание да се заемете с начинанията, които обмисляхте. Близнаци Изчакайте търпеливо настъпващите промените, за да си спестите проблеми и грешки поради недоглеждане. Не се опитвайте да налагате мнението си. Не мислете само за пари и още пари, ако искате да си спестите загубите. Деловите контактите ви носят разочарование. Рак Бъдете разумни. Оценете правилно възможностите си. Стабилизирайте позициите си. Деловите срещи няма да ви донесат успех, дори и ако сте добре подготвени. Не се опитвайте да хитрувате, защото само с коректност и великодушие ще успеете да постигнете успех. Лъв Намерете време за преоценка на изминалите дни и на вашите успехи и провали. Избегнете появата на препятствия заради участието в рисковани инвестиции. Трудностите ще ви предпазят от грешки. Възможно е да сгрешите с преценката си за хората. Жънете материални успехи с успешно завършване на поставена задача. Дева Пригответе се да предприемете промени, които са планирани от вас преди време. Разчитайте на себе си. Поставете началото на нови занимания следобед. Бъдете особено предпазливи. На работното място жънете успехи. Радвате се на разбиране и намирате подкрепа на идеите си. Везни В този ден не насилвайте естествения ход на събитията. Въпреки стремежът ви към контакти е по-добре да сте на работното място и да се концентрирате в работата си. Трябва да защитите позицията си с всички коректни средства. Разговорите не са успешни. Трудно ще докажете правилността на мнението си. Скорпион Предстои ви труден ден, но ако работите с вашите колеги успехът е с вас. Промяна в настроението и в поведението ви ще даде повод на неприятели да ви вредят с интриги. Не взимайте важни делови решения. Собствените ви действия може да се обърнат срещу вас. В работата си разчитайте предимно на себе си. Стрелец Не очаквайте професионални успехи. Склонни сте да приемете всяко примамливо предложение, което ви се струва печелившо. Застрашени сте от възможността да пропилеете целия ден. Концентрирайте се в главната си задача и превърнете замисленото в реалност. Обединете промяната с разумните си действия. Козирог Днес е във ваша полза е да стабилизирате постигнатото до момента и да не съсипвате отношенията си на работното място. Не позволявайте да ви отклонят от важните задачи. Деловите срещи осъществете сутринта, Следобед странични причини ще ви попречат да реализирате замисленото. Не взимайте спонтанни решения. Водолей Начинанията са успешни, ако не допускате прибързани действия. Независимо от трудностите, работата ви спори. Внимавайте с разходите, за да избегнете финансовите проблеми в следващите дни. Разговорите на работното ви място са успешни, ако не налагате мнението си и не спорите. Риби Ще ви ядосат, заради искания, за които нямате време. Не разчитайте на бързо примирие и не давайте обещания за по-късно изпълнение на желанията на колегите и близките си. На работното място се заемете с рутинните си задължения. Не разчитайте на промени. Възможни са приходи, макар и не големи. Не бързайте с инвестициите.", "date": "2018.01.16", "title": "ХОРОСКОПЪТ НА АЛЕНА! Ето какво вещаят звездите "}
{"url": "http://pik.bg/%D0%BF%D0%BE%D0%BA%D0%B0%D0%B7%D0%BD%D0%BE-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%85%D0%B0-%D1%81%D1%80%D1%8A%D0%B1%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D0%B2-%D0%BA%D0%BE%D1%81%D0%BE%D0%B2%D0%BE-news719978.html", "text": "Лидерът на гражданската инициатива на сърбите в Косово \"Свобода, демокрация, истина” Оливер Иванович е бил убит в разделения град Косовска Митровица при покушение, съобщи белградският вестник „Blic” като се позова на адвоката на политика. \"Знаем, че е получил пет огнестрелни рани. Бил е откаран тежко ранен в болница веднага, лекарите са се опитали да го спасят, но напразно”, каза адвокат Небойша Владович.", "date": "2018.01.16", "title": "ПОКАЗНО! Ликвидираха сръбски политик в Косово"}
{"url": "http://pik.bg/%D1%81%D0%BE%D1%86-%D0%B4%D0%B2%D1%83%D0%B1%D0%BE%D0%B9-%D0%BC%D0%B8%D1%85%D0%B0%D0%B8%D0%BB-%D0%BC%D0%B8%D0%BA%D0%BE%D0%B2-%D1%81%D1%80%D0%B0%D0%B7%D0%B8-%D0%BD%D0%B8%D0%BD%D0%BE%D0%B2%D0%B0-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D1%82%D1%80%D0%B8-news719926.html", "text": "Бившият председател на БСП Михаил Миков разкритикува пред България он ер решението на партията да гласува против ратификацията на Истанбулската конвенция, чиято цел е защита на жените от домашно насилие. Решението на пленума в събота задълбочи противоречията между Корнелия Нинова и вътрешнопартийната опозиция.", "date": "2018.01.16", "title": "СОЦ ДВУБОЙ! Михаил Миков срази Нинова: На \"Позитано\" трябва да се проветри!"}
{"url": "http://pik.bg/%D1%81%D0%B8%D0%BD%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81-%D0%BC%D0%BE%D1%89%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%BF%D0%B5%D0%BD%D0%B5%D0%B2-%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-news719916.html", "text": "Нови драми в родния футбол. Изненадващо Левски номинира Борислав Михайлов за президент на Българския футболен съюз. \"Сините\" издигнаха неговата кандидатура, въпреки уверението на Ники Илиев, бившия член на Управителния съвет, че тимът застава твърдо зад Любослав Пенев. Тази позиция обаче вбеси голяма част от феновете на столичани. По този повод от фракцията \"Южна дивизия\" буквално нарекоха въпросния акт \"срам и позор\". Тръст \"Синя България\" също публикува гневна реакция и официално се разграничи от позицията на Левски. Темата коментираха, пред Би ай телевизия, Никола Генов и Даниел Стрезов от Управителния съвет на \"Синя България\". \"Ние до известна степен бяхме изненадани от това, което се случи – от подкрепата към Борислав Михайлов и начина, по който беше изразена тя\", заяви Стрезов. \"Колкото и опити да се правят, за да няма съмнения, че Левски върви по правилния път, действия като това ни връщат към тях. Нямам обяснение за това как изведнъж подкрепят Михайлов, като се има предвид, че от 10 години говорим за промяна. Ние смятаме, че по този начин се легитимира измамата, която БФС извърши, вкарвайки в Първа лига отбори, които не го заслужават. Нямам обяснение какви са подбудите. Не може Любо Пенев да е чак такова страшилище, макар че ние не заявяваме подкрепа за него, точно обратното. Както беше казано, \"между чума и холера\" е трудно да се избира, посочи Генов. \"Опитваме да канализираме усилията на клуба в посока на една дългосрочна и последователна политика. За съжаление, такива стъпки компрометират всичко това“, категоричен е Стрезов. По думите му, е трябвало да има разговор по темата, но такъв не е проведен. Двамата събеседници напомниха, че стадионите пустеят и феновете, независимо организирани или не, показват ясно своето разочарование. Те призоваха ръководството на Левски да планира последователна политика и увериха, че така резултатите няма да закъснеят. \"Ние виждаме Борислав Михайлов като абсолютно не компетентен за този висок пост\", изтъкна Ганев.", "date": "2018.01.16", "title": "\"Синя България\" с мощен удар по Пенев и Михайлов"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D1%87%D0%B0%D1%81%D1%82-%D0%BE%D1%82-%D0%B3%D0%BE%D1%80%D0%BD%D0%B0-%D0%B1%D0%B0%D0%BD%D1%8F-news719925.html", "text": "Заради подмяна на уличен водопровод утре в кв. \"Горна баня\", се налага спиране на водоподаването от 9:00 до 21:00 часа на живеещи в района на: ул. \"Гръстниче\", ул. 758, ул. 759, ул. \"Николай Хрелков\", съобщават от \"Софийска вода\". Същата ще е причината за спирането на водата на ул \"Янко Ангелов\" в с. Казичене. Без вода ще са живеещите в района на кв. \"Видните\".", "date": "2018.01.16", "title": "ВАЖНО! Спират водата в част от \"Горна баня\""}
{"url": "http://pik.bg/%D0%BE%D1%81%D1%82%D1%80%D0%B8-%D1%80%D0%B5%D0%BF%D0%BB%D0%B8%D0%BA%D0%B8-%D1%86%D0%B8%D1%80%D0%BA%D0%BE%D0%B2%D0%B8-%D0%B0%D1%80%D1%82%D0%B8%D1%81%D1%82%D0%B8-%D0%B8%D1%81%D0%BA%D0%B0%D1%82-%D0%B7%D0%B0%D0%B1%D1%80%D0%B0%D0%BD%D0%B0-%D0%B7%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-news719642.html", "text": "Някои от най-известните български циркови артисти написаха открито писмо до народните представители и медиите, в което настояват да се спре използването на тяхното изкуство, като символ на нещо нечестно, хаотично или унизително. Те  държат депутатите да не сравняват действията си с цирка. \"Направи ми впечатление, че в предавания по телевизията депутати използват думата \"цирк\", продължават да обиждат цирка\", сподели Иван Владимиров от \"Цирк дьо Солей\" пред \"България он еър\". Той подчерта, че не може едно изкуство да обиждаш по този начин, като се използва за определение на нещо нечестно и лошо. Според академик Александър Балкански, директор на цирк \"Балкански\", партиите у нас са много далеч от цирковото изкуство, за да се сравняват с него. \"Самият Христо Мутафчиев е възмутен, защото те казват не само \"цирк\", но и \"театър\" и ние написахме едно протестно писмо. Това обаче беше глас в пустиня\", сподели академик Балкански. Според него това се случва, защото изкуството не е приоритет в държавата ни днес. Иван Владимиров допълни още, че разбира, че няма как да се превъзпита масата, но се надява поне малка част от депутатите и журналистите да се замислят и да спрат да използват думата \"цирк\".", "date": "2018.01.16", "title": "ОСТРИ РЕПЛИКИ! Циркови артисти искат забрана за депутатите "}
{"url": "http://pik.bg/%D1%80%D1%8F%D0%B7%D1%8A%D0%BA-%D1%81%D0%BA%D0%BE%D0%BA-%D0%B2-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%B0%D0%BB%D0%B1%D1%83%D0%BC%D0%B8%D1%82%D0%B5-%D0%BD%D0%B0-the-cranberries-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B2%D0%BE%D0%BA%D0%B0%D0%BB%D0%B8%D1%81%D1%82%D0%BA%D0%B0%D1%82%D0%B0-%D0%BD%D0%B0-%D0%B3%D1%80%D1%83-news719884.html", "text": "Внезапната смърт на вокалистката на ирландската рок-група The Cranberries Долорес О'Риърдън предизвика рязък скок в продажбите на албумите на групата, съобщава TMZ. Търсенето на албума Something Else например е скочило с над 900 000%. Ръст в продажбите бележат и албумите на групата Are You Listening?, Еverybody Else Doing It, както и нкяои други. Както е известно, тялото на 46-годишната Долорес О'Риърдън бе открито вчера в хотел в Лондон. Причините за смъртта за сега са неизвестни, като от полицията ги определят като „необясними“.", "date": "2018.01.16", "title": "Рязък скок в продажбата на албумите на The Cranberries след смъртта на вокалистката на групата"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D1%89%D0%B5-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B5%D0%BC-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D0%B2%D1%81%D1%8F%D0%BA%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%BE%D1%80%D0%B3%D0%B0%D0%BD%D0%B8-news719883.html", "text": "Външният министър на Турция Мевлют Чавушоглу разкритикува наскоро обявения от САЩ план да изгради т.нар. „гранична армия“ водена от „Кюрдските сили за народна самоотбрана“ (PYD), смятана от правителството в Анкара за сирийско разклонение на ПКК, съобщава Anadolu Agency, цитирана от Фокус. „САЩ трябва да изяснят на чия страна са – заяви Чавушоглу. - Дали избират да са до съюзниците си или с терористичните организации. Ние ще предприемем собствени мерки срещу терористите, независимо кой ги подкрепя. Независимо дали от САЩ или от други страни – това няма значение за нас“. Относно възможната турска операция в северносирийския район Африн министърът заяви, че страната му ще се бори срещу кюрдските терористи в Сирия, както се бори и срещу ПКК.", "date": "2018.01.16", "title": "Външният министър на Турция се закани: Ще предприемем мерки срещу всяка терористична организация"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%82%D1%80%D1%83%D1%81-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D1%82%D1%83%D0%B4%D0%BE%D1%81%D0%B5-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news719897.html", "text": "Премиерът на Румъния, социалдемократът Михай Тудосе подаде оставка, предадоха световните агенции. Тудосе се оттегля от поста, след като изгуби политическата подкрепа на лидерите на своята Социалдемократическа партия. Това е вторият премиер на Румъния, отстранен от поста от партията си за по-малко от седем месеца, отбелязва Ройтерс. Тудосе взел решението за оттеглянето от поста на заседание тази вечер на ръководството на Социалдемократическата партия, разказва пред Ройтерс партиен член. На това заседание ръководството с голямо мнозинство снело подкрепата за Тудосе и той подал оставка. Временно изпълняващ длъжността премиер ще е Паул Станеску, който сега е заместник премиер. Тудосе подава оставка заради вътрешнопартиен конфликт с Ливиу Драгня, лидера на Социалдемократическата партия, припомня Франс прес. \"Тръгвам си с вдигната глава\", каза Тудосе на излизане от заседанието на ръководството на социалдемократите. Конфликтът стана обществено достояние миналата седмица. Тогава Тудосе призова вътрешната министърка Кармен Дан да подаде оставка, като я обвини, че го е лъгала. Тя отказа да се оттегли. Дан е близка съюзничка на Драгня, влиятелния партиен лидер, припомня Асошиейтед прес.", "date": "2018.01.16", "title": "ИЗВЪНРЕДНО! Политически трус в Румъния, Тудосе подаде оставка"}
{"url": "http://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%B8-%D0%BA%D0%B8%D1%82%D0%B0%D0%B9-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-news719885.html", "text": "Президентите на САЩ  и Китай Доналд Тръмп и Си Дзинпин са обсъдили в телефонен разговор ситуацията на Корейския полуостров, съобщава РИА Новости. Според информацията, двамата лидери са изразили готовност за засилването на сътрудничеството между двете страни по тази тема.", "date": "2018.01.16", "title": "По жицата! Президентите на САЩ и Китай са обсъдили ситуацията на Корейския полуостров"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B8%D0%B7%D1%80%D0%B0%D0%B5%D0%BB-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D1%83%D0%BD%D0%B8%D1%89%D0%BE%D0%B6%D0%B8-%D0%B2%D1%81%D0%B8%D1%87%D0%BA%D0%B8-%D1%82%D1%83%D0%BD%D0%B5%D0%BB%D0%B8-%D0%BD%D0%B0-%E2%80%9E%D1%85%D0%B0%D0%BC%D0%B0%D1%81%E2%80%9C-%D0%BF%D1%80%D0%BE%D0%BA%D0%BE%D0%BF%D0%B0%D0%BD%D0%B8-%D0%B2-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news719886.html", "text": "Министърът на отбраната на Израел Авигдор Либерман заяви, че до края на годината страната му ще разруши всички тунели, прокопани от радикалното палестинско движение „Хамас“, водещи от Ивицата Газа към територията на еврейската държава, съобщава ТАСС, цитиран от Фокус. „До края на 2018 г. всички подобни тунели ще бъдат унищожени“, увери министърът. Той допълни, че ще бъде продължен строежът на „подземното заградително съоръжение на границата с Ивицата Газа, което ще реши проблема с диверсионните тунели на „Хамас“. Либерман допълни, че „формулата, по която Израел е готов да съществува с Ивицата е разоръжение в замяна на възстановяване“. На 14 януари израелските военни унищожиха тунел, който преминаваше под южните райони на Израел и съединяваше Ивицата Газа с територията на Египет. Това е третият тунел, която израелската армия унищожава за последните три месеца.", "date": "2018.01.16", "title": "Властите в Израел готови да унищожи всички тунели на „Хамас“, прокопани в Ивицата Газа"}
{"url": "http://pik.bg/%D0%BB%D1%8A%D1%87%D0%BE-%D0%B8-%D1%82%D0%BE%D1%82%D0%BE-%D0%BE%D1%82-%D1%81%D0%BA%D0%B0%D0%BD%D0%B4%D0%B0%D1%83-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D1%87%D0%B0%D1%88%D0%B8-%D0%B7%D0%B0-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%BD%D0%BE%D1%81%D1%82-news719976.html", "text": "Лъчезар Евтимов и Йонислав Йотов-Тото, по-популярни като група \"Скандау\", ще отделят част от печалбата си от продажбата на мърчандайз продукти за благотворителност. \"Решихме приходите от чашите на \"Скандау\" да бъдат дарение. Толко е просто! Ще очакваме вашите предложения на ArmyMission@gmail.com, всеки месец от 16 до 20, като на 21 тук ще публикуваме избраната мисия. Може да бъде за нуждаещи се хора, за сиропиталища, за манастири и църкви. Просто изпращайте предложения. Имаме Армия, а вече и \"Мисия\", обявиха рапърите в социалните мрежи. Чашите с надписи Yes Baby и \"Има ли платена любов у тая могила\", превърнали се в запазена марка за Лъчо и победителя от \"Вип Брадър\", могат да бъдат намерени на официалния сайт на групата на цени от 10 лв. И тази година бандата ще се бори за отличието \"Група на годината\" на 359 Hip-Hop Awards. След като грабнаха приза през 2017 г., те определиха постижението си като победа на дълго бягане, в което единствената конкуренция е дядо. \"Бяхме номинираме с групи, които в момента не са толкова актуални и победата беше лесна. Ще е глупаво да се направим на много възхитени, по-добре да бъдем реалисти\", коментираха тогава те. По време на предстоящите 359 Hip-Hop Awards Лъчо и Тото ще се борят още и за статуетка в категорията \"Песен на годината\" с тяхната \"Мафия\", пише \"Монитор\".", "date": "2018.01.16", "title": "Лъчо и Тото от \"Скандау\" продават чаши за благотворителност"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89-%D0%B2%D1%8A%D0%BF%D1%80%D0%BE%D1%81-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BB%D0%B8-%D0%B5-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%BD%D0%B0-%D1%81%D0%BB%D1%83%D0%B6%D0%B1%D0%B8%D1%82%D0%B5---%D0%B1%D1%8A%D0%BB%D0%B3%D0%B0%D1%80-news719900.html", "text": "Депутатът от ГЕРБ и бивш министър на икономиката, енергетиката и туризма в първото правителство на Бойко Борисов Делян Добрев хвърли истинска бомба в сутрешния блок на Би Ти Ви. Той намекна, че в скандала \"Кумгейт\" за обществените поръчки и шуробаджанащината в Хасково Елена Йончева изпълнява поръчка на определени служби. И не само това - той попита дали тя не е служител на службите, като загатна, че те може и да са чужди. Добрев зададе няколко въпроса на Йончева от телевизионния екран, като преди това обясни как тя обикаля телевизиите с два топа хартии, но не показва нищо. \"Изпълнява ли поръчка на трима бизнесмени от Хасково, които превзеха града. Единият от тях стои в стола на кмета, а кметът е в конферентната зала. ГЕРБ е трън в очите на тези трима бизнесмени\", заяви той. \"Служител ли е на определени служби Елена Йончева - български или чужди. Изпълнява ли техни поръчки за моя дискредитация заради моите енергийни проекти\", изненада водещият Хекимян гостът с втория си въпрос. После даде пример с обществените поръчки в Смолян, където кмет беше Дора Янкова от БСП. Сега тя е депутат от групата на социалистите, каквато е и журналистката Елена Йончева. \"Та Делян Добрев показа записна заповед за теглени кредити от неговия баща за бизнеса с пелети и обясни, че той е затънал в дългове. \"Всички документи са изрядни, пари не са взимани от някакви измислени фирми. Аз нямам нищо общо и никога не съм имал. А тези фирми нямат никога не са имали нещо общо с енергетиката. Елена Йончева защо не построи нещо\", избухна в ефир Делян Добрев. \"Разбрах, че тя живее в апартамент от 340 квадрата в София, а аз под наем\", продължи да реди депутатът от ГЕРБ и въпросът увисна във въздуха незададен - откъде пари за този лукс. \"Вие, ако теглите кредит, при кой ще отидете. Няма ли да отидете при някой близък роднина, при приятел, при познат в банка. Така че няма нищо странно, че зетят на баща ми му е дал заем\", заяви депутатът от ГЕРБ. \"Първата ми братовчедка е наградена като финансист номер 1 в общината за 2016 или 2017 г., не помня. Но за това никой не говори. Фиксацията на Елена Йончева  върху мен е медицински проблем\", добави Добрев. Малко по-рано той се пошегува, че търсачката на Гугъл вади негови снимки, когато се изпише името на червената депутатка. В края на разговора той извади пикантни снимки за Елена Йончева. На първата се вижда мургав мъж, за който депутатът от ГЕРБ разкри, че е с присъда в Испания и три пъти си е сменял името - последното е Борис Архондев. Според него този човек е помагал на БСП за изборите в Хасково - регионът, от тойто беше избрана Йончева. \"Знае ли тя за контингент в предизборната им кампания в Хасково е отговарял този човек, не е ли криминогенният\", попита Добрев. После Добрев показа снимки на два имота, за които твърди, че са на Цветан Василев и попита дали Елена Йончева не се е ширила в тези палати по време на предизборната кампания. зи фирма, за която Йончева твърди е на съпруг на моя братовчедка, с който аз не съм свързана по закон – Даниел Гаргов. Тази фирма, първата ѝ поръчка е свързана с община Смолян. Тази фирма губи поръчка за сметопочивстване в Хасково“, разкри Добрев. Не става въпрос за някакви офшорки. Лихвата по този кредит е 8%. Баща ми е затънал в кредити, защото аз не му позволих да вземе европейска субсидия. Отговаря с цялото си имущество, за да обезпечи кредита. Тя прави внушение, че аз съм бил министър и затова е отпуснат този кредит.", "date": "2018.01.16", "title": "БОМБА В ПИК! Делян Добрев с шокиращ въпрос: Служител ли е Елена Йончева на службите - български или чужди?! Уличи червената депутатка със скандални СНИМКИ (ОБНОВЕНА)"}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0%D1%80%D0%B8-%D1%89%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BC%D0%B5%D1%80%D0%BA%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-%D0%B2-%D1%81%D0%BE%D1%84%D0%B8%D1%8F-news719887.html", "text": "Мерките срещу мръсния въздух в столицата влизат в ресорната комисия към общината за обсъждане, съобщи Нова телевизия. Сред тях са: двоен скок на цената на „синята зона” и контрол върху горивата за отопление. Проблемът нажежи вчера сериозно страстите между общината и жители от квартал \"Красна поляна\". Те поискаха много по-категорични действия от страна на местната администрация.", "date": "2018.01.16", "title": "Общинари ще обсъждат мерките срещу мръсния въздух в София"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%E2%80%93-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%BB%D0%B8%D0%B4%D0%B5%D1%80-%D1%82%D1%80%D0%B8-%D0%B2-%D0%B5%D0%B4%D0%BD%D0%BE-%D0%B8-%D0%BF%D1%80%D0%B5%D0%BC%D0%B8%D0%B5%D1%80-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B8-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-news719956.html", "text": "Делата на политиците остават в историята, не думите им. Тази стара максима сякаш е основният движещ принцип в поведението на премиера Бойко Борисов. След градежа на магистрали и инфраструктура из родината, сега Борисов се е заел да съзидава мостове на мир, приятелство и икономическо сътрудничество. При това не само между България и важни световни фактори, но и на Балканите, в Европа, а последните дни дори в Азия. И никой не може да оспори, че успява. Критиците му иронично се подсмихваха, когато през лятото показваше с ръка, протегната над Черно море насред Евксиноград на президента на Франция Макрон откъде ще идва газът от Азербайджан, а после подари скица с плана на Юнкер. Ето, че вчера на място в Баку, след като бе посрещнат като крал, договори лично газовата връзка, от която към страната ни ще потекат прещедри парични потоци. А зложелателите и хейтърите пак ще злобеят из фейсбуците си, мързелувайки пред компютрите, охранени от чужди господари със сочни грантове… Борисов се доказа в международната политика и продължава повече от година да изпълнява ролята, освен на премиер, и на президент, и на външен министър. Той се превърна в световен лидер, до когото се допитват страни с мощно влияние и икономики, държат на неговото мнение и сътрудничество. Освен в Европа, Борисов успя да стане важен фактор, както на Балканите, така и в Турция, Азербайджан, Саудитска Арабия. Само в рамките на няколко седмици у нас дойха премиерът на Япония, президентът на Чера гора, Борисов откри първата самолетна линия София-Баку, проправи пътека за стъпването на азерски газ у нас. Да не забравяме и историческия договор с Македония, който създава принципно нова ситуация на Балканите. За пръв път от началото на прехода сме с пределно ясни позиции на геополитеската карта. Ясно е какво искаме, от какво няма да отстъпим и най-важното – какво можем да дадем. А това е ключово в размирното време, което обитаваме, и гарантира мир, стабилност и предвидимост. И е смешно на този фон \"либералите\" да дават за пример Румъния, уж преборила корупцията, уж стояща по-модерно в европейския свят, а всъщност тресяща се от ежемесечни правителствени кризи и протести. Пример: поредната оставка на поредния министър-председател от вчера. Колкото и да не им харесва на грантоядите, истината е една – България никога не е стояла по-добре на международната сцена, както днес. И фактът, че негативните коментари в платените издания на Запад се засилват, а платените  протестъри истеризират и абсурдно се съюзяват с лявата опозиция, означава, че Борисов си върши работата. На ползу роду!", "date": "2018.01.16", "title": "Борисов – световен лидер \"три в едно\": и премиер, и президент, и външен министър"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%B0%D1%82%D0%B8%D0%BD%D0%B0-news719901.html", "text": "Земетресение с предварителен магнитуд от 4,2 разтърси Атина късно снощи. Няма информация за пострадали хора или за поражения, предаде Асошиейтед прес. Институтът по сеизмология в Атина съобщи, че трусът е регистриран в 22 ч. и 24 минути местно време. Епицентърът е бил до град Маратон, на 40 км северно от столицата, на дълбочина 5 км. Франс прес напомня, че през юли земетресение с магнитуд 6,7 разтърси туристическия остров Кос и турския морски курорт Бодрум, в другия край на Егейско море. Тогава загинаха двама души и стотици бяха ранени. Гърция и Турция са по линиите на сеизмични разломи и през последните години няколко пъти бяха ударени от земетресения, добавя АФП.", "date": "2018.01.16", "title": "Земетресение разлюля Атина"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D1%81%D0%B5-%D1%81%D1%8A%D1%81%D1%82%D0%BE%D0%B8-%D0%B2%D1%82%D0%BE%D1%80%D0%B8%D1%8F%D1%82-%D0%B4%D0%B2%D1%83%D0%B1%D0%BE%D0%B9-%D0%BD%D0%B0-%D0%B3%D1%80%D0%B8%D1%88%D0%BE-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-news719904.html", "text": "Григор Димитров се завърна в Мелбърн и започна участието си с категорична победа. Във втори кръг българинът излиза срещу американския квалификант Макензи Макдоналд, срещу когото не е играл досега. А срещата помежду им открива вечерната сесия на \"Род Лейвър  Арена\" и с начален час не преди 10:00 ч. българско време, в сряда, акцентира \"Тенис кафе\".", "date": "2018.01.16", "title": "Ето кога ще се състои вторият двубой на Гришо в Мелбърн"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%80%D0%BE%D0%B1%D0%BE%D1%82-%D1%81%D1%82%D0%B8%D0%BC%D1%83%D0%BB%D0%B8%D1%80%D0%B0-%D1%80%D0%B0%D1%81%D1%82%D0%B5%D0%B6%D0%B0-%D0%BD%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B8-%D0%BE%D1%80%D0%B3%D0%B0%D0%BD%D0%B8-news719768.html", "text": "Учени в Детската болница в Бостън, САЩ, създадоха уникален имплантируем робот, който стимулира растежа на вътрешни органи, съобщи Лайф. Изобретението ще допринесе за лечение на тежки заболявания, като атрезия на хранопровода и синдром на късите черва. Роботът допринесъл за кратко време да израсне липсваща част на хранопровод у човек. С него операциите, свързани с възстановяване на вътрешни органи, ще могат да се извършват без хирургична намеса. За процедурата пациентът ще трябва да е в медицинска кома за срок от една до четири седмици. Ако тестовете преминат успешно, възстановяването на човешкия организъм ще е възможно в кратки срокове. Сега учените тестват робота върху животни. Резултатите от изследването са публикувани от сайта EurekAlert.", "date": "2018.01.16", "title": "Уникален робот стимулира растежа на вътрешни органи"}
{"url": "http://pik.bg/%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F%D1%82-%D0%BB%D0%B8%D0%B4%D0%B5%D1%80-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D1%83%D1%81%D0%BB%D0%BE%D0%B2%D0%B8%D1%8F-%D0%B7%D0%B0-%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B5-news719888.html", "text": "Китайските лидер Си Дзинпин е призовал американският президент Доналд Тръмп в телефонен разговор да помогне за създаването на необходимите условия за подновяването на преговорите за нормализиране на ситуацията на Корейския полуостров, съобщава агенция Синхуа. Както стана ясно по-рано, Си Дзинпин и Доналд Тръмп са обсъдили ситуацията на Корейския полуостров в телефонен разговор. В информацията се посочва, че китайските лидер е уверил, че страната му е готова да се присъедини към САЩ за разрешаването на ядрените проблеми на Корейския полуостров.", "date": "2018.01.16", "title": "Китайският лидер с призив към Доналд Тръмп за създаване на условия за възобновяване на преговорите с КНДР"}
{"url": "http://pik.bg/%D0%B8%D0%B7%D1%80%D0%B8%D0%B3%D0%BD%D0%B0-%D0%B2%D1%83%D0%BB%D0%BA%D0%B0%D0%BD-%D0%B2-%D0%BF%D0%B0%D0%BF%D1%83%D0%B0-%D0%BD%D0%BE%D0%B2%D0%B0-%D0%B3%D0%B2%D0%B8%D0%BD%D0%B5%D1%8F-news719895.html", "text": "Населението на южнотихоокеанската държава Папуа Нова Гвинея бе предупредено, че започналото пред седмица изригване на вулкан може да предизвика и цунами, съобщи Асошиейтед прес. Вулканът на остров Кадовар изригва вече повече от седмица, 700 души бяха принудени на напуснат острова, а 3000 бяха евакуирани от близкия остров Бием. Полетите в района са отменени заради опасността, която представлява пепелта за авиацията. Корабите са предупредени да заобикалят отдалеч острова. За населението на северното крайбрежие има опасност от цунами. Учени отбелязват, че вулканът е с много стръмни склонове и изригването му може да задейства свлачища, които да стигнат до морето и да предизвикат приливни вълни. Вулканът не е добре проучен и е трудно да се предвиди какво ще се случи по време на настоящето му изригване.", "date": "2018.01.16", "title": "Изригна вулкан в Папуа Нова Гвинея"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-news719907.html", "text": "Футболните двубои по телевизията днес, с роден коментар. Срещи от терените във Франция и Англия. 20,00 ч Марсилия – Страсбург, Диема спорт, 20,00 ч Бордо – Каен, Нова спорт, 21,45 ч Лестър – Флийтууд, Диема спорт 2, 22,00 ч Монако – Ница, Диема спорт.", "date": "2018.01.16", "title": "Мачовете по телевизията днес"}
{"url": "http://pik.bg/%D0%BA%D1%83%D0%BC%D0%B3%D0%B5%D0%B9%D1%82-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F-%D1%81%D1%8A%D0%B4-%D1%80%D0%B5%D1%88%D0%B0%D0%B2%D0%B0-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-news719899.html", "text": "Подадената, но отхвърлена от НС оставка на депутата Делян Добрев, е в днешния дневен ред на заседанието на Конституционния съд /КС/. Очаква се конституционните съдии да решат дали да прекратят делото, след като в края на миналата година Добрев оттегли оставката си. Делян Добрев подаде оставката си заради скандала с назначенията в община Хасково, станал популярен като \"Кумгейт\". Съпартийците му обаче обявиха: \"Не даваме Делян\", и пренебрегвайки и препоръката на премиера Борисов, не разрешиха на Добрев да напусне Народното събрание. 62-ма депутати от БСП видяха в това нарушение на Конституцията и сезираха топсъдиите. Те пък задължиха депутатите да публикуват решението, с което отказват да освободят от задълженията му хасковския депутат. Преди време пред \"Хоризонт\", председателят на правната комисия Данаил Кирилов прогнозира как ще се отрази на казуса оттеглената оставка, заради отхвърлянето на която започна всичко: Би следвало Конституционният съд да съобрази този факт и вече да прецени дали има предмет по настоящия спор, дали ще се произнесе по същество или ще прекрати производството до този етап като вече недопустимо.", "date": "2018.01.16", "title": "КУМГЕЙТ! Конституционния съд решава за оставката на Делян Добрев"}
{"url": "http://pik.bg/%D0%B6%D0%B5%D0%B3%D0%B0-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-20-%D1%81%D1%82%D1%80%D0%B0%D1%88%D0%BD%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D1%82%D1%80%D0%B5%D1%81%D0%B0%D1%82-%D0%B1%D1%81%D0%BF-%D0%BD%D0%B8%D0%BD%D0%BE%D0%B2%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D0%BB%D0%B0-%D0%B5%D0%B4%D0%BD%D0%BE%D0%BB%D0%B8%D1%87%D0%BD%D0%BE-%D0%BA%D1%80%D0%B8%D0%B5-%D0%BA%D0%B8%D1%80%D0%B8%D0%BB-%D0%B4%D0%BE-news719908.html", "text": "Видни социалисти вече повече от година коментират, че лидерът Корнелия Нинова управлява партията еднолично. Това се случва на почти всяка събрание на партията, категорични са червени, които не са са съгласни с подобно отношение. Чутовен скандал е имало и на последния пленум на партията, където ябълката на раздора станали думите на Кирил Добрев към Румен Гечев за приватизацията и скандалите около Нинова и \"Техноимпекс\", което хвърли черно петно върху всички социалисти. \"Поглед.инфо\" публикува стенограма направена от социалист, а не официалната такава. От нея става ясно какво напрежение има в партията, колкото и Нинова да се опитва да го потули. Предлагам като подточка към разискванията по актуални политически въпроси да се включи изказването на др. Добрев /в една телевизия-б.р./ - ще ви цитирам дословно, защото това изказване прави ревизия на отношението на БСП към прехода, не само към приватизацията, към РМД, но и към здравеопазването и образованието: „Защото тази приватизация - работническо-мениджърската, неин вдъхновител е Жан Виденов и Румен Гечев. Защото \"онова\" поколение, те формираха прехода - те написаха Конституцията, те направиха икономическите реформи, те направиха здравните и образователни реформи и нашето поколение е просто играло по техните правила.” Това смятам, че е дълбоко невярно, но ако някой приеме такава позиция от НС /на БСП-б.р./, това означава пълна ревизия, най-вече на документите на 44-я конгрес, където много ясно е казано кой носи отговорност за процеса на приватизация и последиците от него. Не са много останалите от 97-2001 г., които бяхме в Народното събрание и сме отстоявали позиции по 4-5 въпроса по приватизационния закон и всички си спомнят и промените, и практиката, а хората усетиха и резултатите. Не може БСП да носи отговорност, тук не става въпрос за Жан Виденов и Румен Гечев. Но другото означава, че БСП носи отговорност. Аз ви казвам, че не нося отговорност за тази работа и затова предлагам да се включи като отделна подточка. Може да се направи група, която да формулира проект за решение, а може подточката да се озаглави: „Препотвърждаване на позицията за отговорността на БСП в прехода”. Препотвърждаване! Мога да ви дам доста материали, многократно сме се произнасяли по тези въпроси и този товар не трябва да тежи на БСП.” Първо гласуване: За – 48; Против – 30; Въздържали се – 7. „Така ако ще започваме, къде отидоха политиките и сериозните въпроси?“ Колеги, предлагам ви да поговорим сериозно (смях в залата). Извинете, но общият брой на гласовете не отговаря на хората в залата. Вие сте свободни хора да гласувате За, Против и Въздържали се, но общият брой, с който започнахме работа, е 104. В момента по този въпрос гласуват 91 общо. Е, какво значи не гласувам, защото това решение е отхвърлено по този начин, то не събира кворум. От 104 – 48 какво е? Има ли 50+1?” (през цялото време шум и реплики в залата). : „Няма нужда тук да имаме дежурни разяснители. Има регистриран кворум. От този кворум, след като половината гласуващи са повече от половината против или за, има прието решение. Това се прави в НС и тук. Имаме половината от участвалите в гласуването. Въпросът е участвалите в гласуването да са повече от половината. Чакайте, какво се правите като паднали от някакъв клон? Във всяко общо събрание трябва да има мнозинство от регистрираните, участвали в гласуването. Явно има 10-15 души, които не гласуват, защото в НС има хора, които работят, включоително на „Позитано”, аз не съм сигурен, че всички от тях изразяват свободно своято воля, защото тяхната основна функция е да бъдат служители в апарата, а покрай другото да бъдат и членове на НС. Така че предлагам, след като е прието решението, БСП да формулира в рамките на първа точка кратка позиция, с която да препотвърди отношението си към приватизацията, тук даже не става дума за целия преход, защото в прехода има много събития, но да е ясно, че ние очакваме от членовете на ръководството не да гласуват против този въпрос, а да обсъдят действията на членове на ръководството, които дескридитират БСП в обществото.” Уставът казва присъстват, писъстващи означава физически присъстващи, а не пиещите отвън кафе. Който иска да участва и да му се брои гласа, ще си седне на меките части в залата и ще участва в гласуването. Нека не пренасяме порочната практика на Народното събрание от празна зала да гласуват половината и да говорим, че били приети решенията. Какви са тези измислици? Или сме партия, или поне организацията си да запазим. А аз иначе гласувах За, защото трябва да се обсъди поведение и никой от нас няма право в медиите да гърми с различна позиция от тази на партията.” Колеги, моля да се отнасяме с уважение един към друг. Не може хора, избрани в НС от конгреса, да бъдат клеймени, че са апарат на „Позитано”. Не за пръв път тук присъстват такива членове на НС и те са избрани от най-висшия орган, служебните или други ангажименти не са аргументи да се клеймим един друг. Всеки е свободен да гласува както иска.” „Който е За предложението на Михаил Миков да препотвърдим решението на конгреса за оценка на прехода, моля да гласува. За – 43; Против – 38; Въздържали се – 13 Това е 43 на 51. Това, което правите, е просто скандално. Да не говорим за намеците – наши, ваши. Аз мисля, че всички сме едно. И ще ви помоля да бъдем сериозни, отговорни, честни, морални и последователни. Това, което правите в момента, е скандално. Млад член съм, нов, винаги съм пазила някакво уважение и коректност, но в момента прекаляваме. По същато логика, по която преди малко отхвърлихме решението и го прегласувахме, понеже нямало половината от кворума, това решение също не е валидно. Моето лично мнение е, че първото решение е валидно и трябва да се придържаме – повече от половината гласуваха За.... Аз не мога да разбера от какво се притеснявате... Кой говори от лично име и кой говори от името на партията... .... Др. Кирил Добрев е направил тежка политическа грешка. Нека председателят на нашата партия да се дистанцира от това. Аз съм убеден, че 90 на сто от присъстващите осъждат това изказване и това поведение. Апелирам др. Нинова да се дистанцира в нейното експозе и с неговото приемане да приключим тази точка. : 43 – За; 38 – Против; 13 - Въздържали се, общо 51. Предложението не е прието!", "date": "2018.01.16", "title": "ЖЕГА НА ПОЗИТАНО 20! Страшни скандали тресат БСП! Нинова управлявала еднолично, крие Кирил Добрев (СТЕНОГРАМА)"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8%D0%B7%D0%BF%D1%80%D0%B0%D1%89%D0%B0-35-%D0%B8%D1%8F-%D0%B2%D0%BE%D0%B5%D0%BD%D0%B5%D0%BD-%D0%BA%D0%BE%D0%BD%D1%82%D0%B8%D0%BD%D0%B3%D0%B5%D0%BD%D1%82-%D0%BD%D0%B0-%D0%BD%D0%B0%D1%82%D0%BE-%D0%BD%D0%B0-%D0%BC%D0%B8%D1%81%D0%B8%D1%8F-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news719892.html", "text": "Министърът на отбраната Красимир Каракачанов ще участва в церемония по изпращането на 35-ия военен контингент за участие в мисията на НАТО „Решителна подкрепа“ в Афганистан. Това съобщиха от пресцентъра на Министерство на отбраната. Военният ритуал ще се проведе от 11.30 часа на площад \"Свобода\" в Смолян. Непосредствената подготовка, изпити и сертификация са проведени в 101-ви алпийски полк в Смолян, откъдето е и основната част от 35-ия контингент на Въоръжените сили. Контингентът е в състав от 158 военнослужещи. Той включва национален елемент, рота за охрана, екип от съветници и щабни офицери в щаба на мисията на НАТО. Национален командир на контингента е полковник Георги Маргитин, командир на ротата за охрана е майор Стефан Димов, а помощник-национален командир – полковник Камен Иванов. На церемонията по изпращането ще присъстват още заместник-началникът на отбраната генерал-лейтенант Пламен Атанасов, командващият на Съвместното командване на силите генерал-лейтенант Любчо Тодоров, командирът на Сухопътните войски генерал-майор Михаил Попов и представители на местната власт.", "date": "2018.01.16", "title": "Вицепремиерът Каракачанов изпраща 35-ия военен контингент на НАТО на мисия в Афганистан"}
{"url": "http://pik.bg/%D1%81%D0%BE%D1%81-%D0%BE%D0%B1%D1%81%D1%8A%D0%B6%D0%B4%D0%B0-%D0%BC%D0%B5%D1%80%D0%BA%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-news719911.html", "text": "Спешни мерки срещу мръсния въздух в столицата ще се обсъждат днес в общинския съвет. Последният пик на замърсяване на въздуха в София беше на 9 януари, когато засечените данни бяха 5 пъти над нормите. Предстои комисията по околна среда на Столичния общински съвет да разгледа мерките в борбата с мръсния въздух. Целта е до края на януари те да бъдат одобрени от столичния парламент. Предвижда се въвеждане на система за мониторинг, за да се информират гражданите за качеството на въздуха, който дишат. Две са основните причини за мръсния въздух в столицата - около 60% от замърсяването се причинява от трафика на автомобили, а около 40% - от битовото отопление. Предвижда се да бъде въведено и т. нар зелено билетче за безплатен градски транспорт в дните с високи нива на фини правови частици. То също ще струва пари. Друга мярка, която в още по-голяма степен обединява екологичния с финансовия интерес на Столична община е двойно по-скъпа \"Синя зона\". Напълно безплатен градски транспорт обаче е буквално сред последните мерки, които общината би приела – и то при нива на замърсяване, които вече застрашават пряко живота и здравето.", "date": "2018.01.16", "title": "СОС обсъжда мерките срещу мръсния въздух"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BF%D0%B8%D1%8F%D0%BD-%D0%BB%D0%B5%D0%BA%D0%B0%D1%80-%D0%B2-%D1%81%D0%BE%D1%84%D0%B8%D1%8F-%D0%BE%D0%B1%D1%8A%D1%80%D0%BD%D0%B0%D0%BB-%D0%B4%D0%B2%D0%B5-%D0%B3%D0%BE%D0%BB%D0%B5%D0%BC%D0%B8-news719910.html", "text": "Арестуваха пиян лекар в София. Случаят се разиграл в 18-то ДКЦ в кв. \"Сухата река\". Сигнал подали пациенти, притеснени от състоянието на д-р Ангел Асенов. Полицаите установили 1, 27 промила в кръвта на лекаря, който първоначално отказал да даде проба. Д-р Атанас Пелтеков от 18-то ДКЦ разказа в сутрешния блок на Нова телевизия, че не е бил на смяна по време на инцидента, но е бил извикан от свои колеги заради случая с д-р Асенов. Когато са дошли полицаите, той е започнал да се държи вербално агресивно към тях. Първоначално отказа да даде проба с дрегер, след разговор с мен се съгласи, каза д-р Пелтеков. По думите му д-р Асенов е изпил количество, равносилно на 200 мл твърд алкохол. \"Не мога да конкретизирам обвинения, не знам какви са причините, но тук стои въпросът доколко човек се чувства работоспособен при това положение, защо не е потърсил смяна\", заяви д-р Пелтеков. Той уточни, че колегата му досега не е имал нарушения, не е имало жалби срещу него. Ще направим консултация с адвокат какви мерки можем да вземем в случая, каза още д-р Пелтеков. Д-р Асенов е задържан за 24 часа и ще му бъде повдигнато обвинение за хулиганство.", "date": "2018.01.16", "title": "Арестуваха пиян лекар в София, обърнал две големи"}
{"url": "http://pik.bg/%D1%81%D0%B8%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BF%D0%B0%D0%BC-%D0%B0%D0%BD%D0%B4%D0%B5%D1%80%D1%81%D1%8A%D0%BD-%D0%B8-%D0%B0%D0%B3%D0%B5%D0%BD%D1%82-007-%D1%81%D1%82%D0%B0%D0%BD%D0%B0%D1%85%D0%B0-%D0%BC%D0%BE%D0%B4%D0%B5%D0%BB%D0%B8-%D1%81%D0%B8%D0%BC%D0%BF%D0%B0%D1%82%D1%8F%D0%B3%D0%B8-%D1%81%D0%B0---%D0%B2%D0%B8%D0%B6%D1%82%D0%B5-%D0%B3%D0%B8-%D1%81%D0%BD%D0%B8%D0%BC%D0%BA%D0%B8-news719914.html", "text": "Цял отбор звездни отрочета минаха по модния подиум в Милано за ревюто на \"Dolce & Gabbana\", които заложиха на синовете на известните, за да представят новата си колекция за сезон есен-зима 2018/19. Сред тях бяха децата на Пи Диди, Пиърс Броснан, Даниел Дей-Люис, Джеймс Марсдън, Джуд Лоу, Памела Андерсън. Всички те спадат към така нареченото поколение на милениалите и вече имат известен опит в представянето на модни колекции или в снимането на модни фотосесии и реклами. Звездните отрочета толкова много приличат на известните си родители, повечето от които имат славата на неустоими красавци, че напълно логично е да попаднат в светлините на прожекторите, пише \"Ева.бг\".", "date": "2018.01.16", "title": "Синовете на Пам Андерсън и Агент 007 станаха модели! Симпатяги са - вижте ги (СНИМКИ) "}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BC%D0%B8%D1%82%D0%BA%D0%BE-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D0%B5-%D0%BE%D0%BF%D1%86%D0%B8%D1%8F-%D0%B7%D0%B0-news719909.html", "text": "Старши треньорът на Берое Александър Томаш призна, че се водят преговори с двама футболисти, а също така други двама играчи могат да пристигнат на проби по време на лагера в Турция, който стартира от четвъртък. В сряда заралии срещат Марица (Пловдив) в контрола. \"Водим преговори с двама футболисти за директни договори, а също така водим разговори с двама играчи за проби, но не знам дали ще дойдат. Става въпрос за свободни агенти\", сподели Томаш в предаването Инфо Зона на ТВ Стара Загора. \"ДНК-то на Берое е да атакува и да играе офанзивен футбол. Мачът срещу ЦСКА (б.а. -загубен с 0:6) е много срамен за мен като треньор, за нашите футболисти, но трябва да си вземем поуките. Ние се надиграваме срещу всеки съперник. Трябва да си изведем точните изводи, за да се развиваме\", продължи наставникът на старозагорци. Той разкри сензационно, че Димитър Бербатов не е затворена страница за заралии. През лятото Митко води подготовка с Берое, като игра в контроли. Очакваше се дори да подпише, но избра да продължи кариерата си в Индия, акцентира \"Тема Спорт\". \"Защо Димитър Бербатов да не е все още реална опция да заиграе в Берое? Отборът ни е на доста по-добро ниво. Убеден съм, че напролет ще стоим още по-добре\", добави Томаш.", "date": "2018.01.16", "title": "Трансферна сензация! Митко Бербатов е опция за..."}
{"url": "http://pik.bg/%D0%B0%D0%BF%D0%B8-%D0%BE%D0%B1%D1%8F%D1%81%D0%BD%D0%B8-%D0%BA%D0%B0%D0%BA%D0%B2%D0%BE-%D0%BD%D0%B8-%D1%87%D0%B0%D0%BA%D0%B0-%D1%81-%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-news719915.html", "text": "Вчера бе подписан договорът за ТОЛ системата по пътищата. Ето какво ще се случи след въвеждането й: „ТОЛ системата, която ще бъде въведена по пътищата на страната, ще обхване тежкотоварния транспорт – всички превозни средства над 3,5 тона”, обясни в студиото на сутрешния блок на Нова телевизия инж. Веселин Давидов, член на Управителния съвет на Агенция „Пътна инфраструктура”. „Целта е да се промени настоящия модел за финансиране на пътищата. Към настоящия момент над 2/3 от приходите се формират от леките автомобили. Това е несправедливо и неправилно”, коментира инж. Веселин Давидов. „Фокусът на тол системата ще е основно върху транзитни трасета, пътищата със свързващо транснационално значение”, уточни той. \"Предвидено и автобусите да могат да бъдат обхванати от оборудването на тол системата. Самото тарифиране на този етап все още не е финализирано. За автобусите трябва да се вземе политическо решение - дали при тях трябва да важи винетния принцип или трябва да се премине към принципа на изминато разстояние т.е. тол такси\", каза още инж. Давидов.", "date": "2018.01.16", "title": "АПИ обясни какво ни чака с ТОЛ системата"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BA%D1%80%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D0%B4%D0%B8%D1%80%D0%B5%D0%BA%D1%82%D0%BD%D0%B0-%D0%BB%D0%B8%D0%BD%D0%B8%D1%8F-%D0%B1%D0%B0%D0%BA%D1%83-%D1%81%D0%BE%D1%84%D0%B8%D1%8F---%D0%BB%D0%B5%D1%82%D0%B8%D0%BC-%D1%81%D0%B0%D0%BC%D0%BE-%D0%B7%D0%B0-29-%D0%B5%D0%B2%D1%80-news719893.html", "text": "Премиерът Борисов откри първата директна линия Баку-София. Това стана в 6.30 българско време, а самолетът ще бъде посрещнат в София в 9:30 сутринта. Полетите ще са всеки вторник с азерската нискотарифна компания Бута еърлайнс. \"Директната авиолиния Баку-София-Баку, която открихме с премиера Артур Расизаде тази сутрин, е възможност за двата ни народа да продължат да развиват добрите си отношения. Това ще даде тласък на туризма, бизнеса и свързаността между България и Азербейджан\", написа в социалната мрежа Фейсбук Борисов. Директната въздушна линия между България и Азербайджан е резултат от договореностите, постигнати между премиера Бойко Борисов и президента на Азербайджан Илхам Алиев при неговото посещение в страната ни през 2015 г. Целта е да се създадат условия за насърчаване на контактите между представителите на бизнеса между двете страни и увеличаване на туристите, посещаващи България и Азербайджан. „29 евро е цената на билета в една посока. Това е една прекрасна възможност азерите да идват на ски и на летен туризъм у нас и да разгледат културно- историческите ни красоти. В същото време българите само за 3 часа могат да дойдат в една прекрасна страна с много традиции“, заяви на официалното откриване премиерът Борисов. Сред първите пасажери на новата авиолиния бяха министрите на транспорта Ивайло Московски, на енергетиката Теменужка Петкова, на икономиката Емил Караниколов, на земеделието, храните и горите Румен Порожанов. Те бяха част от официалната делегацията в Баку, която придружи премиера Борисов.", "date": "2018.01.16", "title": "ОФИЦИАЛНО! Премиерът Борисов откри първата директна линия Баку-София - летим само за 29 евро (ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D0%BE%D0%B4%D1%85%D0%B2%D0%B0%D1%89%D0%B0-%D0%BB%D0%B8%D1%84%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D0%B2%D0%B8%D1%82%D0%BE%D1%88%D0%B0-%D0%BF%D1%83%D1%81%D0%BA%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%B0%D0%B2%D1%82%D0%BE%D0%B1%D1%83%D1%81%D0%B8-%D0%BF%D0%BE-%D0%BB%D0%B8%D0%BD%D0%B8%D1%8F%D1%82%D0%B0-%D0%B4%D0%BE-%D1%85%D0%B8-news719919.html", "text": "Темата \"Витоша\" се дебатира непрекъснато, директен ангажимент на Общината е автобусният транспорт. Следващата седмица ще бъдат увеличени колите по линия 66, която е до хижа \"Алеко\". Също така ще има автобус, който ще изчаква на долната част на лифта и ще извозва хората, ако има опашка, съобщи Фандъкова. Тя каза още, че е възложила да бъде създадена междуведомствена група, която да се включи в проверките за необходимостта от ремонти на лифтове. Големият дебат е за реконструкция и нови лифтови съоръжения. През последните няколко дни се прави всичко възможно да се политизира темата. През 2007 Столичният общински съвет взима решение за приватизация на общинското дружество \"Въжени линии\", за да може да се приватизира от частен собственик. , изтъкна столичният кмет. При всяко ново правителство правя срещи с министрите, които имат отношение по темата. Витоша е национален парк, собственост на държавата. Фандъкова изтъкна, че Витоша трябва да има възможност както за зимен, така и за летен туризъм, без да има друго строителство, освен на спортни съоръжения. Този план трябва да се приеме час по-скоро, призова кметът на София. По думите ѝ най-големият проблем за замърсяването на въздуха е отоплението на твърдо гориво. Развитие на газопреносната и топлофикационната мрежа е дългосрочното решение. Столичната община работи интензивно, инвестираме в проекти, които да решават трайно - подобряване на градски транспорт, подмяната на отоплителните инсталации в общинските сгради, развитие на зелената система, в проекта за бюджет сме заложили повече миене и почистване на улиците, допълни Фандъкова. Работи се за въвеждането на \"Зелен билет\", който да важи в дните при сериозно замърсяване на чистотата на въздуха. Предстои закупуването на 20 електробуса, първите, които ще се движат по софийските улици. За последните 3 години са подменени над 50% от старите автобуси.", "date": "2018.01.16", "title": "ЕКСКЛУЗИВНО! Фандъкова подхваща лифтовете на Витоша! Пускат повече автобуси по линията до хижа \"Алеко\""}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%88%D0%B0%D1%80%D1%8A%D0%BD-%D1%81%D1%82%D0%BE%D1%83%D0%BD-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D0%BF%D1%80%D0%B5%D0%B6%D0%B8%D0%B2%D1%8F%D0%B2%D0%B0%D0%BD%D0%B8%D1%8F%D1%82%D0%B0-%D1%81%D0%B8-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D1%8A%D1%81-%D1%81%D0%BC%D1%8A%D1%80%D1%82%D1%82%D0%B0-news719859.html", "text": "Актрисата Шарън Стоун разкри в интервю за телевизионния канал CBS, че дългото й отсъствие от екрана е било свързано с инсулт, който е преживяла през 2001 година, съобщава РИА Новости. Стоун говори в навечерието на излизането на сериала на Стивън Спилбърг Mosaic, в който изпълнява една от основните роли. „Шансовете ми да оживея тогава бяха около пет процента – разкава Шарън Стоун. – Случилото се повлия на говора и походката ми, след като се възстанових. Целият ми живот се срина. Никой не се интересува от пропаднали хора. С никого не съм говорила за това, което се случи. Холивуд не е място, където цари прошка“. По думите на Стоун, в момента на инсулта е преживяла много необичайно усещане. „Видях гигантска светкавица, която ме засмука – разказва актрисата. – Сякаш напуснах тялото си и в един момент видях починали мои приятели и хора, които докато бяха живи са се отнасяли много добре към мен. Сякаш бях някъде между световете. Внезапно „бум!“, и се върнах в тялото си“. В момента Шарън Стоун вече е успяла да се върне към нормалния си начин на живот.", "date": "2018.01.16", "title": "Шокиращо! Шарън Стоун с разтърсващ разказ за преживяванията си на границата със смъртта"}
{"url": "http://pik.bg/%D1%81%D0%BF%D1%80%D1%8F%D0%B3%D0%B0%D1%82-%D1%88%D0%B5%D1%84%D1%8A%D1%82-%D0%BD%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D1%80%D0%B5%D0%BC%D1%8A%D0%BB-%D0%B0%D0%BD%D1%82%D0%BE%D0%BD-%D0%B2%D0%B0%D0%B9%D0%BD%D0%BE-%D0%B7%D0%B0-%D0%B1%D1%8A%D0%B4%D0%B5%D1%89-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D1%80%D1%83%D1%81%D0%B8%D1%8F-news719875.html", "text": "Според източници от бизнес и политическите среди на федерално и регионално равнище, цитирани от руския вестник Московский Комсомолец, нов министър-председател на Русия на мястото на Дмитрий Медведев след президентските избори може да стане настоящият председател на администрацията на Кремъл Антон Вайно, съобщава Фокус. Според информацията достойнства на Вайно са „по-твърдият“, в сравнение с този на Медведев, стил на управление, работоспособността му, както и отсъствието на политически амбиции. В такъв случай премиерският пост ще бъде зает от технократ без собствена политическа субективност. Медведев след като напусне поста най-вероятно ще заеме позицията на председател на обединените Върховен и Конституционен съд.", "date": "2018.01.16", "title": "Спрягат шефът на администрацията на Кремъл Антон Вайно за бъдещ премиер на Русия"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%81%D0%B0%D1%89-news719882.html", "text": "Президентът на Казахстан Нурсултан Назарбаев пристигна във Вашингтон на официално посещение,  съобщава РИА Новости. В програмата на лидера на Казахстан е включена и среща с американския държавен глава Доналд Тръмп. Освен това Назабраев ще проведе разговори с представители на официалните и деловите кръгове в САЩ, се посочва в официалния сайт на държавния глава на Казахстан. Нурсултан Назарбаев ще вземе участие в заседанието на Съвета за сигурност на ООН.", "date": "2018.01.16", "title": "Визита! Президентът на Казахстан пристигна на официално посещение в САЩ"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B5%D1%81%D0%B5%D1%82-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%81%D1%80%D1%83%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%BE%D1%81%D1%82-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F-news719857.html", "text": "Десет човека са загинали при срутването на мост в Колумбия, съобщава NBC, като се позовава на информация от службата за обществена безопасност. Инцидентът е станал недалеко от Богота. Посочва се, че по време на инцидента на моста са се извършвали ремонтни работи над канализацията. Във връзка с инцидента пътищата, водещи към моста са затворени. Представители на службите за извънредни ситуации работят на място.", "date": "2018.01.16", "title": "Трагедия! Десет загинали при срутването на мост в Колумбия"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%B4%D0%B2%D0%BE%D0%B9%D0%BA%D0%B0-%D0%B4%D1%8A%D1%80%D0%B6%D0%B0%D0%BB%D0%B0-13-%D1%82%D0%B5-%D1%81%D0%B8-%D0%B4%D0%B5%D1%86%D0%B0-%D0%B7%D0%B0%D0%B2%D1%8A%D1%80%D0%B7%D0%B0%D0%BD%D0%B8-%D1%81-%D0%B2%D0%B5%D1%80%D0%B8%D0%B3%D0%B8-news719865.html", "text": "Двойка от щата Калифорния държала 13-те си деца завързани с вериги, съобщава местната полиция, цитирана от РИА Новости. По информация на правоохранителите, на 14 януари едно от децата успяло да избяга от дома си, след което се свързало с полицията и съобщило, че родителите му оковали 12-те му братя и сестри с вериги. Когато полицейските служители пристигнали в дома, попаднали на шокираща сцена: няколо деца били завързани с вериги в тъмна и смърдяща стая. Родителите не могли да дадат адекватно обяснение, защо се отнасят така с децата си. От полицията уточняват, че пострадалите са били на възраст между 2 и 29 години. Всички са били откарани в участъка за разпити. Родителите са били задържани, като са им повдигнати обвинения в изтезания и жестоко отношение към деца. Всички 13 деца са изпратени в болница за пълни медицински изследвания.", "date": "2018.01.16", "title": "Ужасяващо! Американска двойка държала 13-те си деца завързани с вериги"}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%87%D0%B8%D0%BB%D0%B8-news719856.html", "text": "Папа Франциск пристигна на официално посещение в Чили. Това обяви президентът на страната Мишел Бачелет в личния си профил в „Туитър“. „Добре дошъл в Чили, папа Франциск! Вие пристигнахте в страна, която се промени след визитата на Йоан Павел Втори. Станахме по-справедливи, свободни и толерантни като общество“, написа Бачелет в приветствието си.", "date": "2018.01.16", "title": "Папа Франциск пристигна на официално посещение в Чили"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D1%81%D1%80%D1%83%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B6%D0%B8%D0%BB%D0%B8%D1%89%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D0%B0%D0%BD%D1%82%D0%B2%D0%B5%D1%80%D0%BF%D0%B5%D0%BD-%D0%B4%D0%BE%D1%81%D1%82%D0%B8%D0%B3%D0%BD%D0%B0-14-%D0%B4%D1%83%D1%88%D0%B8-news719869.html", "text": "Броят на пострадалите при срутването на жилищна сграда в белгийския град Антверпен достигна 14 души, съобщават в профила си „Туитър“ от местната полиция. Сградата се срути след взрив на битова газ. „По предварителна информация има 14 пострадали при срутването на сградата в центъра на Антверпен. Един е в критично състояние“, се посочва в съобщението на полицията. Телевизионната и радиокомпания RTBF, позовавайки се на източници от полицията, съобщи, че спасителните екипи са успели да извадят от отломките четирима души, както и да установят контакт с още трима пострадали, които остават под отломките. Спасителната операция продължава.", "date": "2018.01.16", "title": "Броят на пострадалите при срутването на жилищна сграда в Антверпен достигна 14 души"}
{"url": "http://pik.bg/%D0%BD%D0%B0%D0%B9%D0%B4%D0%B6%D1%8A%D0%BB-%D1%84%D0%B0%D1%80%D0%B0%D0%B6-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BD%D0%B8-%D0%B8%D0%B7%D0%BD%D1%83%D0%B4%D0%B2%D0%B0-%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BC%D1%83-%D1%81%D0%B5-%D0%BE%D0%BF%D1%8A%D0%BB%D1%87%D0%B8%D0%BC-news719858.html", "text": "Бившият председател на Британската партия на независимостта Найджъл Фараж призова страната да не отстъпва, докато френският президент Еманюел Макрон се готви да използва Брекзит, за да „изнуди“ страната да направи отстъпки по въпросите, свързани с Кале, съобщава The Daily Express, цитиран от Фокус. Очаква се по време на предстоящата си среща с Тереза Мей в четвъртък Макрон да призова британския министър-председател да приеме повече деца-бежанци в замяна на френска подкрепа по време на търговските преговори за Брекзит. Фараж призова Великобритания да отхвърли предложенията на френския президент, които според него са поредния случай на „изнудване и тормоз“ от страна на Европеийския съюз. Според него, Лондон трябва най-накрая да престане да „поглъща нови и нови отстъпки по Брекзит“. „Макрон ни изнудва и трябва да се опълчим на поведението му“, убеден е Фараж. Макрон заплашва да денонсира договора между двете страни, който поставя границата на Великобритания на Ла Манша в Кале.", "date": "2018.01.16", "title": "Найджъл Фараж: Еманюел Макрон ни изнудва и трябва да му се опълчим"}
{"url": "http://pik.bg/%D0%B5%D1%82%D0%BE-%D0%BA%D0%BE%D1%8F-%D0%B1%D0%B3-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D1%89%D0%B5-%D0%B8%D0%B7%D0%BB%D1%8A%D1%87%D0%B2%D0%B0-%D0%BD%D0%B0%D0%B3%D1%80%D0%B0%D0%B4%D0%B8%D1%82%D0%B5-%D0%BE%D1%81%D0%BA%D0%B0%D1%80-news719927.html", "text": "Би Ти Ви Синема ще предава на живо церемонията по връчването на наградите \"Оскар\". За шеста поредна година филмовият канал ще бъде единствената БГ телевизия с права за излъчване на най-голямото събитие в света на киното. Церемонията от \"Долби тиатър\", Лос Анджелис, започва на 4 март преди полунощ българско време. Подгряването на феновете стартира още на 1 февруари с \"Месец на Оскарите\". До 3 март, всеки ден от 21:00 ч., каналът ще излъчва продукции, удостоени или номинирани за Оскар. В програмата са общо 60 такива заглавия. Осем са премиерите за българския тв ефир. Пълният списък с номинираните във всички категории ще стане ясен на 23 януари, а 90-ата церемония по връчването на наградите отново ще бъде водена от Джими Кимъл.", "date": "2018.01.16", "title": "Ето коя БГ телевизия ще излъчва наградите \"Оскар\""}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0%D1%82%D0%B0-%D0%B0%D1%82%D0%B0%D0%BA%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%82%D1%80%D0%B8%D0%BF%D0%BE%D0%BB%D0%B8-%D0%B4%D0%BE%D1%81%D1%82%D0%B8%D0%B3%D0%BD%D0%B0-20-news719861.html", "text": "Броят на жертвите на терористичната атака на международното летище в либийската столица Триполи е достигнал 20 души, съобщава изданието Libyan Express, цитирано от Лайф. Съобщава се и за още около 60 ранени при атаката. Както е известно, въоръжени терористи нападнаха летището в либийската столица. Според информация на медиите, голяма част от хората, които по това време са се намирали там, са успели да се евакуират.", "date": "2018.01.16", "title": "Броят на жертвите на терористичната атака на летището в Триполи достигна 20"}
{"url": "http://pik.bg/%D0%B3%D1%80%D1%8A%D1%86%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BF%D1%80%D0%B8%D0%B5-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D1%80%D0%B5%D1%84%D0%BE%D1%80%D0%BC%D0%B8-%D0%B2%D1%8A%D0%BF%D1%80%D0%B5%D0%BA%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-news719862.html", "text": "Гръцкият парламент прие реформи, изисквани от международните кредитори в замяна на нови средства за спасяване на икономиката, съобщава Ройтерс, цитирана от Фокус. Приет е нов електронен процес за възпиране на просрочени заеми към държавата. Преструктурират се семейните надбавки и се въвеждат затруднения за свикването на стачки. Около 20 000 души се бяха събрали пред парламента по време на гласуването. Градският транспорт в столицата бе прекъснат, след като служителите в него излязоха на стачка срещу проектозакона. Гласуването означава, че правителството ще въведе реформите преди срещата на 22 януари с министрите на финансите от Еврозоната, които се очаква да преценят дали Гърция е изпълнила условията за да приключи третия преглед на настоящата си спасителна програма. „Днешното гласуване е важно за страната, за да излезе от спасителната програма след седем месеца“,  коментира гръцкият министър-председател Алексис Ципрас.", "date": "2018.01.16", "title": "Гръцкият парламент прие икономически реформи, въпреки протестите"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0%D1%80%D0%B5%D0%BA%D0%BE%D1%85%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%B4%D0%BE%D0%BB%D0%BE%D1%80%D0%B5%D1%81-%D0%BE%E2%80%99%D1%80%D0%B8%D1%8A%D1%80%D0%B4%D1%8A%D0%BD-%E2%80%9E%D0%BD%D0%B5%D0%BE%D0%B1%D1%8F%D1%81%D0%BD%D0%B8%D0%BC%D0%B0%E2%80%9C-news719863.html", "text": "Лондонската полиция определи внезапната смърт на 46-годишната солистка на The Cranberries Долорес О’Риърдън като „необяснима“, съобщава телевизионният канал RTE. Както е известно, О’Риърдън почина на 15 януари в Лондон. Изпълнителката бе в столицата за записи. Отбелязва се, че органите на реда са били повикани в хотел „Лейк Лейн“ в Уестмистър в 09:00 часа местно време. На място лекарите само констатирали смъртта на Долорес О’Риърдън. Следствените работи продължават.", "date": "2018.01.16", "title": "Мистерия! От полицията нарекоха смъртта на певицата Долорес О’Риърдън „необяснима“"}
{"url": "http://pik.bg/%D1%88%D0%BE%D0%BA-%D0%BB%D0%B5%D0%BA%D0%B0%D1%80%D0%B8-%D0%B7%D0%B0%D0%B1%D1%80%D0%B0%D0%B2%D0%B8%D0%BB%D0%B8-%D1%81%D0%BA%D0%B0%D0%BB%D0%BF%D0%B5%D0%BB-%D0%B2-%D1%81%D1%82%D0%BE%D0%BC%D0%B0%D1%85%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D1%87%D0%B5%D1%82%D0%B8%D1%80%D0%B8-%D0%B3%D0%BE%D0%B4%D0%B8%D0%BD%D0%B8-news719871.html", "text": "Гленфорд Търнър от американския щат Кънектикът е завел съдебен иск срещу болницата, в която е бил опериран преди четири години, съобщава New York Post. Причината е, че тогава при интервенцията хирурзите забравили скалпел в тялото му, като инструментът бил открит едва сега. Според съдебните документи, през 2013 година в болницата за ветерани Уест Хейвън на Търнър била направена операция. Четири години по-късно той отново потърсил помощ заради виене на свят и силни коремни болки. Лекарите останали шокирани, когато на направения на Търнър рентген видели забравен скалпел в тялото му. Наложило се мъжът да се подложи на нова операция, за да бъде изваден скалпела. По думите на Търнър, дълго след първата операция той изпитвал остри болки в корема, но не потърсил лекарска помощ. След втората операция Търнър завел дело срещу болницата, настоявайки за сериозна финансова компенсация. За разрешаването на ситуацията се намесил и сенаторът от щата Кънектикът Ричард Блументал.", "date": "2018.01.16", "title": "Шок! Лекари забравили скалпел в стомаха на американец четири години"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0%D1%81-%D0%BC%D0%B0%D0%B4%D1%83%D1%80%D0%BE-%D0%BE%D0%B1%D0%B5%D1%89%D0%B0-%D0%BE%D1%82%D0%BD%D0%BE%D0%B2%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BF%D1%80%D0%B5%D0%B7-2018-%D0%B3%D0%BE%D0%B4%D0%B8%D0%BD%D0%B0-news719864.html", "text": "Президентът на Венецуела Николас Мадуро за пореден път обеща, че през 2018 година в страната ще се проведат президентски избори, независимо от това дали опозицията ще участва в тях, съобщава РИА Новости, като се позовава на изявление на Мадуро пред държавната телевизия на страната. „За опозицията има последна възможност да стигне до споразумение, като това трябва да стане до 18 януари – заяви Мадуро в ежегодния си отчет за работата на правителството. – Избори ще има с участието или без участието на опозицията“. На 18 януари в Доминиканската република трябва да бъдат подновени преговорите между представителите на властите и на опозицията на Венецуела за стабилизиране на политическата ситуация в страната. По думие на Мадуро, преговорите вървят по всички седем точки  от дневния ред. От опозицията, в лицето на блока „Кръгла маса на демократичното единство“, също коментираха хода на преговорите. „По някои точки вече има договорености. По други има все още сериозни противоречия“, се посочва в официално изявление на блока. По-рано Николас Мадуро призова да не бъдат допуснати до участие в изборите опозиционни партии, които са игнорирали последните избори в страната.", "date": "2018.01.16", "title": "Николас Мадуро обеща отново президентски избори в страната през 2018 година"}
{"url": "http://pik.bg/%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B2-%D0%B0%D1%80%D0%BC%D0%B5%D0%BD%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B0%D1%82-%D0%BD%D0%B0-2-%D0%BC%D0%B0%D1%80%D1%82-news719866.html", "text": "Председателят на парламентарната фракция на управляващата Републиканска партия на Армения Ваграм Багдасарян съобщи, че президентските избори в страната най-вероятно ще се състоят на 2 март, съобщава Независимая газета, цитирана от Фокус. „Изборите трябва да се състоят между 28 февруари и 10 март. Най-вероятно ще се проведат на 2 март“, заяви Багдасарян. В съответствие с конституционните промени, приети наскоро, според които Армения ще премине към парламентарна форма на управление, президентът на страната ще бъде избран от парламента. Пълномощията на настоящия президент Серж Саркисян изтичат на 9 април.", "date": "2018.01.16", "title": "Изборите за президент в Армения трябва да се проведат на 2 март"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B2-%D0%BD%D0%B0%D1%82%D0%BE-%D0%BD%D0%B5-%D0%B5-%D0%B0%D0%BA%D1%82%D1%83%D0%B0%D0%BB%D0%B5%D0%BD-%D0%B2%D1%8A%D0%BF%D1%80%D0%BE%D1%81-%D0%B7%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news719868.html", "text": "Президентът на Финландия Саули Ниинистьо заяви, че влизането на Финландия в НАТО не е актуален въпрос за правителството на страната, съобщава Известия, цитирани от Фокус. Ниинистьо коментира още, че страната му поддържа добри отношения с Русия. Според президента, въпреки антируските санкции, страните „имат много свободно пространство за развитието на сътрудничеството помежду си“, което Хелзинки възнамерява да подкрепя. По-рано Ниинистьо обяви, че ще се кандидатира за втори мандат. Президентските избори във Финландия ще се проведат на 28 февруари.", "date": "2018.01.16", "title": "Президентът на Финландия: Влизането на страната в НАТО не е актуален въпрос за правителството ни"}
{"url": "http://pik.bg/%D0%BC%D0%B0%D1%87-%D0%BE%D1%82-%D1%84%D1%83%D1%82%D0%B1%D0%BE%D0%BB%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BD%D0%B0-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D0%B1%D0%B5-%D0%BF%D1%80%D0%B5%D0%BA%D1%80%D0%B0%D1%82%D0%B5%D0%BD-%D0%B7%D0%B0%D1%80%D0%B0%D0%B4%D0%B8-%D1%80%D0%B8%D1%81%D0%BA-%D0%BE%D1%82-%D1%81%D1%80%D1%83%D1%82%D0%B2%D0%B0%D0%BD%D0%B5-%D0%BD%D0%B0-%D1%82%D1%80%D0%B8%D0%B1%D1%83%D0%BD%D0%B0-news719854.html", "text": "Двубоят от 18-ия кръг на футболния шампионат на Португалия между Ещорил и Порто бе прекратен заради опасност от срутване на една от трибуните на стадион „Антониу Коимбра да Мота“ в Ещорил, съобщава РИА Новости. Според информацията, по трибуната се появила пукнатина. От съображения за сигурност двубоят е бил прекратен, а феновете, които са били настанени на трибуната, са били изведени на терена. Съобщава се, че няколко привърженици на Порто са получили леки наранявания, като им е оказана медицинска помощ. По решение на полицията всички фенове са били евакуирани от стадиона. Отбелязва се, че през това време играчите на двата тима са били в съблекалните. Южната трибуна на стадион „Антониу Коимбра да Мота“, на която се е появила пукнатината, бе открита през септември 2014 година.", "date": "2018.01.16", "title": "Мач от футболното първенство на Португалия бе прекратен заради риск от срутване на трибуна на стадиона в Ещорил"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B4%D0%B0%D0%BD%D0%B8%D1%8F-%D0%BE%D0%B1%D1%8F%D0%B2%D0%B8-%D1%87%D0%B5-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%89%D0%B5-%D1%83%D0%B2%D0%B5%D0%BB%D0%B8%D1%87%D0%B8-%D1%80%D0%B0%D0%B7%D1%85%D0%BE%D0%B4%D0%B8%D1%82%D0%B5-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0-%D0%B7%D0%B0-%D0%B4%D0%B0-%D1%81%D0%B5-%D0%BF%D1%80%D0%BE%D1%82%D0%B8%D0%B2-news719870.html", "text": "Премиерът на Дания Ларс Льоке Расмусен заяви, че очаква правителството му да получи подкрепа за значително увеличаване на разходите за отбрана, за да се противопостави на засилената военна дейност на Русия в Източна и Северна Европа, съобщава Reuters, цитирана от Фокус. Дания разположи миналата седмица 200 души в мисията на НАТО в Естония, целяща възпиране на Русия от атакуване на балтийските страни-членки на Алианса. „Поведението на Русия създаде непредсказуемо и нестабилно състояние на сигурността в региона на Балтийско море – коментира Расмусен. - Когато приех в Копенхаген руския президент Владимир Путин по време на първия си мандат през 2010 г., всички смятаха, че това е началото на ново и значително по-добро и приятелско сътрудничество между Европа и Русия. Че ще намалим своите разходи за отбрана. Но предвид руската агресия и случилото се в Крим, смятам, че трябва да сме реалисти и да инвестираме повече в сигурността си“.", "date": "2018.01.16", "title": "Премиерът на Дания обяви, че правителството ще увеличи разходите за отбрана, за да се противопостави на Русия"}
{"url": "http://pik.bg/%D0%B1%D0%B0%D0%B4%D0%B6%D0%B0%D0%BD%D0%B0%D1%87%D0%BA%D0%B8-%D0%BD%D0%B0-%D0%BA%D1%83%D0%BF%D0%BE%D0%BD-%D1%80%D1%83%D1%81%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D1%81%D1%82%D0%B0%D0%BD%D0%B0-%D0%BD%D0%B5%D1%80%D0%B0%D0%B7%D0%B4%D0%B5%D0%BB%D0%BD%D0%B0-%D1%81-%D0%B0%D0%BB%D0%B8%D1%81%D0%B8%D1%8F-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B0%D0%BD%D0%B4%D1%80%D0%B5%D0%B0-%D0%B8-%D0%BC%D0%B5%D0%B3%D0%B7-%D0%BF%D0%BE%D0%BB%D1%8F%D1%85%D0%B0--news719756.html", "text": "Най-красивата плеймейтка Златка Райкова поля с женско парти рождения си ден в събота. В клуб \"Мегами\" дизайнерката събра половин дузина ВИП-дами за кеф на силния пол. Изненадващо празника на Райкова сподели и фолк дивата Алисия. Не е тайна, че преди години двете яко се псуваха из медиите, след като се разбра, че бившият национал Валери Божинов е флиртувал с изкусителката от Пазарджик, докато живееше със звездата на \"Ара Мюзик\". В последно време двете баджаначки са оставили драките в миналото си и са затоплили отношенията си. Освен Алисия, другата фолк дива, която уважи рожденичката бе Андреа. Отборът от секси дами допълниха риалити героините Светлана Василева и Миглена Каканашева. Първата участва миналата есен за втори път в \"Биг Брадър\", а около Мегз се завъртяха доста от интригите във ВИП-сезона по-рано. На партито с плеймейтките и певиците купонясва и Лидия Станоева, майката на Малката Бирма. Плътно до рожденичката бе гаджето й - ММА-боецът Георги Валентинов. Както ПИК писа наскоро, Райкова и боецът са все още заедно, въпреки слуховете, че са се разделили.", "date": "2018.01.16", "title": "БАДЖАНАЧКИ НА КУПОН! Русата Златка стана неразделна с Алисия! Светлана, Андреа и Мегз поляха рождения ден на плеймейтката (СНИМКИ)"}
{"url": "http://pik.bg/%D0%B1%D0%B5%D0%BD%D1%8F%D0%BC%D0%B8%D0%BD-%D0%BD%D0%B5%D1%82%D0%B0%D0%BD%D1%8F%D1%85%D1%83-%D1%81%D0%BA%D0%BE%D1%87%D0%B8-%D0%BD%D0%B0-%D0%BC%D0%B0%D1%85%D0%BC%D1%83%D0%B4-%D0%B0%D0%B1%D0%B0%D1%81-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%B6%D0%B5%D0%BB%D0%B0%D0%BD%D0%B8%D0%B5%D1%82%D0%BE-%D0%BC%D1%83-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5-%D0%B8%D0%B7%D1%80%D0%B0%D0%B5%D0%BB-%D0%B2-%D0%BA%D0%B0%D0%BA%D0%B2%D0%B8%D1%82%D0%BE-%D0%B8--news719839.html", "text": "Премиерът на Израел Бенямин Нетаняху разкритикува президента на Палестинската автономия Махмуд Абас, че отказва да признае еврейската държава в каквито и да е граници, предава ТАСС, цитирана от Фокус. На извънредно заседание на Централния съвет на Организацията за освобождението на Палестина Абас разкритикува остро САЩ и Израел, обвинявайки ги, че провалят мирния процес в Близкия изток. „Абас разкри цялата истина и демонстрира на широката общественост простата истина: корените на конфликта между израелците и палестинците е заради твърдия им отказ да признаят еврейската държава в каквито и да е граници“, се посочва в официално изявление, публикувано от канцеларията на Нетаняху. На 6 декември 2017 г. президентът на САЩ Доналд Тръмп заяви, че признава Йерусалим за столица на Израел и че ще премести американското посолство в страната от Тел Авив в Йерусалим. Статутът на Йерусалим е един от основните проблеми в израелско-палестинския конфликт.", "date": "2018.01.16", "title": "Бенямин Нетаняху скочи на Махмуд Абас заради нежеланието му да признае Израел в каквито и да е граници"}
{"url": "http://pik.bg/%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D1%81-15-%D0%B0-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%D1%81%D0%B5%D0%B7%D0%BE%D0%BD%D0%B0-%D0%B2%D1%8A%D0%B2-%D0%B2%D0%B8%D1%81%D1%88%D0%B0%D1%82%D0%B0-%D0%BB%D0%B8%D0%B3%D0%B0-news719837.html", "text": "Отборът на Манчестър Юнайтед постигна 15-ата си победа от началото на сезона във Висшата лига на Англия. В последния мач от 23-ия кръг на първенството на Англия по футбол Манчестър Юнайтед победи у дома Стоук Сити с 3:0. Антонио Валенсия в 9-ата минута, Антони Марсиал в 38-ата минута и Ромелу Лукаку в 72-ата минута вкараха головете за домакините. В класирането Манчестър Юнайтед е на второто място, като изостава с 12 точки от лидера Манчестър Сити. Стоук Сити регистрира 13-ата си загуба в кампанята, като е на 18-о място, на точка от 17-ия Саутхемптън.", "date": "2018.01.16", "title": "Манчестър Юнайтед с 15-а победа за сезона във Висшата лига"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B2-%D0%BE%D1%85%D0%B0%D0%B9%D0%BE-news719840.html", "text": "Двама човека са загинали при падането на хеликоптер в американския щат Охайо, съобщава Sentinel-Tribune. Според информацията, трагедията се е разиграла в обедните часове местно време вчера (б.р около 19:00 часа българско време) в района на шосе близо до град Дженоа. В хеликоптера са пътували работници, занимаващи се с обследване на електропровод. Шерифът на окръга Ууд Марк Василишин потвърди, че хеликоптерът е бил собственост на електрокомпания, като не уточни името й. Двамата загинали са били сътрудници на компанията, като са изследвали местността. Специалисти от Федералното авиационно управление на САЩ съвместно с представители на Националното управление за сигурност на транспорта провеждат разследване на причините и обстоятелствата около инцидента.", "date": "2018.01.16", "title": "Трагедия! Двама загинали при падането на хеликоптер в Охайо"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BF%D0%BE%D0%B4%D0%B0%D0%B2%D0%B0%D0%BC%D0%B5-%D1%80%D1%8A%D0%BA%D0%B0-%D0%B7%D0%B0-%D0%BC%D0%B8%D1%80-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D1%81%D1%8A%D1%81-%D1%81%D1%8A%D1%80%D0%B1%D0%B8%D1%8F-news719841.html", "text": "Хърватският президент Колинда Грабар-Китарович заяви, че страната ѝ подава ръка за мир и сътрудничество със Сърбия, предава македонската медия „Макфакс“, цитирана от Фокус. \"Протягаме ръка за мир и сътрудничество към нашите съседи, с надеждата, че в лицето на Сърбия имаме честен събеседник в процеса на намиране отговор на откритите двустранни въпроси, сред които сътрудничество във всички днешни аспекти, но и в новите предизвикателства, които биха могли в бъдеще да стоят пред нас“, заяви Грабар-Китарович. Тя подчерта, че подкрепя евроатлантическата интеграция на всички страни от Югоизточна Европа и че иска да насърчава съседските отношения. „Въпреки че някои от тези отношения продължават да бъдат натоварени с чувствата и травмите от войната, които могат да бъдат излекувани чрез искрено сътрудничество и открит диалог“, добави Грабар-Китарович", "date": "2018.01.16", "title": "Президентът на Хърватия: Подаваме ръка за мир сътрудничество със Сърбия"}
{"url": "http://pik.bg/%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B3%D1%80%D1%83%D0%B7%D0%B8%D1%8F-%D1%81%D1%82%D0%B0%D0%BD%D0%B0-%D0%B1%D0%B0%D1%89%D0%B0-%D0%B7%D0%B0-%D1%82%D1%80%D0%B5%D1%82%D0%B8-%D0%BF%D1%8A%D1%82-news719843.html", "text": "Президентът на Грузия Георги Маргвелашвили стана баща за трети път, съобщава РИА Новости, като се позовава на съобщение на държавния глава на Грузия в личния му профил във „Фейсбук“. Маргвелашвили и съпругата му, художничката и актриса Маки Чичуя са станали горди родители на син. „Роди се Тома Маргвелашвили“, написа щастливият татко. От президентската администрация са съобщили, че детето се е родило вчера в клиника „Гудушаури“ в Тбилиси, като тежи 2,950 килограма. Майката и детето се чувстват отлично. За Маргвелашвили това е трето дете и втори син. От брака му с Маки Чичуя той има и момче на три години – Теймураз. Георги Маргвелашвили има и пълнолетна дъщеря от първия си брак – Анна. За Чичуя това също е трето дете, като от предишна връзка има дъщеря – Машо.", "date": "2018.01.16", "title": "За пример! Президентът на Грузия стана баща за трети път"}
{"url": "http://pik.bg/%D0%B2-%D1%81%D0%BA%D0%BE%D0%BF%D0%B8%D0%B5-%D0%B7%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BF%D0%B5%D1%80%D1%81%D0%BF%D0%B5%D0%BA%D1%82%D0%B8%D0%B2%D0%B0-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B5-%D1%81%D1%80%D0%B5%D0%B4-%D0%BE%D1%81%D0%BD%D0%BE%D0%B2%D0%BD%D0%B8%D1%82%D0%B5-%D0%BF%D1%80-news719853.html", "text": "Министър-председателят на България Бойко Борисов поздрави македонския парламент, който ратифицира споразумението за приятелство, добросъседски отношения и сътрудничество между двете страни, предава македонската медия „Макфакс“, цитирана от Фокус. \"Това показа, че желанието ни да изграждаме модерни, европейски отношения, основани на приятелство и доверие, е чисто\", заяви Борисов. Според него ратификацията на договора от страна на македонския парламент е логично продължение на прагматичния диалог, който двете правителства започнаха миналата година в Скопие, с подписването на този договор. \"Европейското бъдеще на Македония е сред основните приоритети в политиката на България и ще продължи да бъде така и след българското председателство на Съвета на ЕС\", уверен е Борисов.", "date": "2018.01.16", "title": "В Скопие! За премиера на България европейската перспектива на Македония е сред основните приоритети за страната му"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BA%D1%80%D0%B0%D1%82%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%BA%D0%B0-%D0%B2-%D1%81%D0%BF%D0%BE%D1%80%D1%82%D0%BD%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D1%81%D1%82%D0%B8%D0%BA%D0%B0-%D0%BE%D0%B1%D0%B2%D0%B8%D0%BD%D0%B8-%D0%BB%D0%B5%D0%BA%D0%B0%D1%80-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news719851.html", "text": "Четирикратната олимпийска шампионка в спортната гимнастика от Игрите през 2016 година Симона Байлс от Съединените щати обвини бившия лекар на националня тим на САЩ Лари Насар в сексуален тормоз, съобщава РИА Новости. „Повечето хора ме познават като щастливо, винаги усмихнато и енергично момиче. Но в последно време чувствам разочарование и колкото повече се опитвам да заглушавам гласовете в главата ми, толкова по-силно те звучат. Вече не се притеснявам да разкажа историята си. Аз също съм една от многото спортистки, които са били подлагани на сексуален тормоз от страна на доктор Лари Насар“, се казва в изявление на Байлс в личния й профил в „Туитър“. Бившият лекар на националния тим по спортна гимнастика на САЩ Насар бе осъден на 60 години затвор през декември 2017 година за притежание на детска порнография. Отбелязва се, че срещу него има и дело за сексуален тормоз на млади американски спортистки.", "date": "2018.01.16", "title": "Четирикратна олимпийска шампионка в спортната гимнастика обвини лекар в сексуален тормоз"}
{"url": "http://pik.bg/%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D1%89%D0%B5-%D0%BF%D1%80%D0%B8%D0%B7%D0%BE%D0%B2%D0%B5-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D0%BF%D0%BE%D0%B2%D0%B5%D1%87%D0%B5-%D0%B4%D0%B5%D1%86%D0%B0-%D0%B1%D0%B5%D0%B6%D0%B0%D0%BD%D1%86%D0%B8-news719852.html", "text": "Президентът на Франция Еманюел Макрон ще призове британския министър-председател Тереза Мей да приема повече непридружени деца бежанци и да плаща повече средства за охраната на пристанището Кале, съобщава The Independent, цитирани от Фокус. Двамата лидери ще се срещнат на 18 януари (четвъртък). Френският президент ще посети бежанските лагери в Кале преди срещата. Според споразумение от 2003 година британската граница се намира на практика от френската страна на Ла Манша и мигрантските служби на Великобритания ще могат да провеждат проверки в Кале. Докато бе министър на икономиката във френското правителство Макрон заяви преди референдума за Брекзит, че договорите за границата ще трябва да се преразгледат в случай на излизане на Великобритания от Европейския съюз. Сега френското правителство е на мнение, че Великобритания трябва да приеме повече бежанци, особено непълнолетни такива, и да плаща на полицията в ежедневната игра на котка и мишка между властите и хората, опитващи се нелегално да влязат във Великобритания. От френското президентство излязоха с официално изявление, според което двамата лидери ще обсъдят „начините за подобряване на управлението на миграцията по общата граница в Кале“. В своето изявление „Даунинг стрийт“ №10 не спомена въпроса, поставяйки като теми за обсъждане единствено сигурността и отбраната.", "date": "2018.01.16", "title": "Еманюел Макрон ще призове Тереза Мей да приеме повече деца бежанци"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%B2%D0%B5%D1%82%D1%81%D0%BA%D0%BE-%D1%81%D0%BF%D0%B8%D1%81%D0%B0%D0%BD%D0%B8%D0%B5-%D0%BF%D1%80%D0%B5%D0%BA%D1%80%D0%B0%D1%82%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81%D0%B8-%D1%81-%D0%B4%D0%B2%D0%B0%D0%BC%D0%B0-%D0%BE%D1%82-%D0%BD%D0%B0%D0%B9-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%82%D0%B5-%D1%84%D0%BE%D1%82%D0%BE%D0%B3%D1%80%D0%B0%D1%84%D0%B8--news719836.html", "text": "Ново продължение на секс-скандалите в артистичните среди. След като двама от най-известните фотографи в света Марио Тестино и Брус Уебър бяха набедени, че са отправяли сексуални намеци към мъже, светското списание \"Вог\" преустанови сътрудничеството си с тях, съобщава Би Ти Ви. 15 мъже модели обвиняват Тестино, че е търсел интимност с тях и ги е опипвал по време на фотосесиите. Негов асистент свидетелства, че младите момчета са били много смутени, но не знаели как да реагират. Тестино е водещ фотограф на \"Вог\" и личен фотограф на британското кралско семейство. Пред \"Ню Йорк Таймс\" други 13 модели и сътрудници разказват, че Брус Уебър е опипвал фотомоделите. Адвокатите и на двамата отхвърлят обвиненията.", "date": "2018.01.16", "title": "Скандал! Светско списание прекрати сътрудничеството си с двама от най-известните фотографи в света"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B8%D0%B7%D0%B2%D0%B0%D0%B4%D0%B5%D0%BD%D0%B8-%D0%BF%D0%BE%D0%B4-%D0%BE%D1%82%D0%BB%D0%BE%D0%BC%D0%BA%D0%B8%D1%82%D0%B5-%D0%BD%D0%B0-%D1%81%D1%80%D1%83%D1%82%D0%B8%D0%BB%D0%B0%D1%82%D0%B0-%D1%81%D0%B5-%D1%81%D0%B3%D1%80%D0%B0%D0%B4%D0%B0-%D0%B2-%D0%B0%D0%BD%D1%82%D0%B2%D0%B5%D1%80%D0%BF%D0%B5%D0%BD-news719860.html", "text": "Спасителните екипи са успели да извадят под отломките на срутилата се жилищна сграда в Антверпен четирима души, съобщава белгийският телевизионен и радиоканал  RTBF, позовавайки се на информация от полицията в града. Сградата се срути след взрив на битова газ. Според информацията, спасителните екипи са установили контакт с още трима пострадали, които още са под отломките. Други трима души се смятат за беследно изчезнали. Съобщава се, че жертвите на трагедията може да достигнат до 20 души. На място продължават да работят спасителни екипи с кучета. Движението в района на инцидента е напълно отцепено.", "date": "2018.01.16", "title": "Четирима души са извадени под отломките на срутилата се сграда в Антверпен"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%BD%D0%BE%D1%81%D1%82-%D0%BA%D1%8A%D0%BC-%D0%BA%D0%B0%D1%82%D0%B0%D1%80-%D0%B7%D0%B0-%D1%83%D1%81%D0%B8%D0%BB%D0%B8%D1%8F%D1%82%D0%B0-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news719829.html", "text": "От Белия дом съобщиха, че президентът на САЩ Доналд Тръмп в рамките на телефонен разговор е благодарил на емира на Катар Шейх Тамим бин Хамад ал Тани за „действията срещу тероризма и екстремизма във всичките им форми“, предава Reuters, цитирани от Фокус. В официалното изявление на Белия дом се съобщава, че Тръмп е „потвърдил подкрепата си към силен, обединен Съвет за сътрудничество в Персийския залив, който да се фокусира върху борбата срещу регионалните заплахи“. „Лидерите са обсъдили сферите, в които Катар и САЩ могат да бъдат партньори и където могат да внесат повече стабилност в региона, да блокират зловредното влияние на Иран и да победят тероризма“, се посочва в изявлението. През юни 2017 г. Тръмп призова Катар да прекрати да спонсорира групировки, извършващи терористична дейност. Саудитска Арабия, ОАЕ, Бахрейн и Египет прекъснаха дипломатически, търговски и пътнически връзки с Катар преди година, обвинявайки го, че подкрепя екстремисти, както и техния регионален противник Египет. Катар отхвърля обвиненията.", "date": "2018.01.16", "title": "Доналд Тръмп с благодарност към Катар за усилията в борбата срещу тероризма"}
{"url": "http://pik.bg/%D0%BF%D0%B5%D1%82%D0%B8%D0%BC%D0%B0-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2%D0%B0-%D0%B2-%D0%B0%D0%BD%D1%82%D0%B2%D0%B5%D1%80%D0%BF%D0%B5%D0%BD-news719838.html", "text": "Петима души са пострадали при срутването на жилищна сграда в Антверпен, Белгия след взрив на битова газ, съобщава белгийската телевизионна и радиокомпания RTBF, позовавайки се на информация на полицията. Уточнява се, че под отломките може да има още хора. Взривът стана в центъра на града. Жилищната сграда на практика е напълно разрушена. Още две сгради са сериозно повредени. „Не става дума за тероризъм“, потвърдиха от полицията в Антверпен в „Туитър“.", "date": "2018.01.16", "title": "Петима са пострадали при взрива в Антверпен"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BF%D0%B8%D1%8F%D0%BD-%D0%BB%D0%B5%D0%BA%D0%B0%D1%80-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B4%D0%B5%D0%B6%D1%83%D1%80%D1%81%D1%82%D0%B2%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news719828.html", "text": "Пиян лекар е бил задържан по време на дежурство в столичния квартал \"Сухата река\", съобщава Нова телевизия. Негови пациенти подали сигнал на телефон 112. Дошлите полицаи установили, че алкохолът в кръвта на дежурния д-р Ангел Асенов, е 1.27 промила. Първоначално, лекарят отказвал да даде проба и се държал агресивно с полицаите. Той е задържан за 24 часа и ще му бъде повдигнато обвинение за хулиганство. Чакащите пациенти са прегледани от друг лекар на медицинския център.", "date": "2018.01.16", "title": "Задържаха пиян лекар по време на дежурство в столицата"}
{"url": "http://pik.bg/%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%B8-%D0%BA%D0%B0%D0%BD%D0%B8%D0%B5-%D1%83%D0%B5%D1%81%D1%82-%D1%81%D0%B5-%D1%81%D0%B4%D0%BE%D0%B1%D0%B8%D1%85%D0%B0-%D1%81-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%BE%D1%82-%D1%81%D1%83%D1%80%D0%BE%D0%B3%D0%B0%D1%82%D0%BD%D0%B0-%D0%BC%D0%B0%D0%B9%D0%BA%D0%B0-news720093.html", "text": "Ким Кардашиян Уест и съпругът й - рапърът Кание Уест, станаха родители на момиченце , което бе износено от сурогатна майка , съобщи АП. Ким оповести, че е невероятно щастлива след раждането на третото им дете . \"Двамата с Кание сме много благодарни на сурогатната майка, която сбъдна мечтите ни\", каза тя преди да благодари също на лекарите и медсестрите, помогнали за раждането на дъщеричката й. Сурогатната майка е получила 45 хиляди долара от звездната двойка. Според Ким отбеляза, че децата й Норт и Сейнт, които има от Кание, са развълнувани от появата на сестричката им на бял свят. Ким Кардашиян Уест не разкри как се казва новороденото.", "date": "2018.01.16", "title": "Ким Кардашиян и Кание Уест се сдобиха с момиченце от сурогатна майка"}
{"url": "http://pik.bg/%D0%BC%D0%B5%D0%B3%D0%B0%D0%BF%D1%80%D0%BE%D0%B5%D0%BA%D1%82-%D1%82%D1%83%D1%80%D1%86%D0%B8%D1%8F-%D1%81%D1%82%D1%80%D0%BE%D0%B8-%D0%BA%D0%B0%D0%BD%D0%B0%D0%BB-%D1%83%D1%81%D0%BF%D0%BE%D1%80%D0%B5%D0%B4%D0%B5%D0%BD-%D0%BD%D0%B0-%D0%B1%D0%BE%D1%81%D1%84%D0%BE%D1%80%D0%B0-news719830.html", "text": "Турция ще построи канал успореден на Босфора, съобщава Би Ти Ви. Мегапроектът трябва да бъде завършен за 100-годишината на републиката през 2023 г. Идеята за нов плавателен канал, който да облекчи трафика през Проливите, е още от 2011 г. Новият морски път ще тръгва от езерото Дурусу на черноморския бряг и ще излиза на Мраморно море през езерото Кючук чекмедже. Дължината му ще бъде 45 км. Преминаването през него няма да бъде безплатно, както е през Босфора и Дарданелите, според Конвенцията от Монтрьо. Съоръжението се оценява на 15 милиарда долара, осигурени от турската държава и частни инвеститори.", "date": "2018.01.16", "title": "Мегапроект! Турция строи канал успореден на Босфора"}
{"url": "http://pik.bg/%D1%81%D0%B5%D0%BB%D1%81%D0%BA%D0%B8-%D0%BF%D0%B0%D0%BD%D0%B0%D0%B8%D1%80-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0-%D0%B8-%D1%81%D1%82%D0%B8%D0%BB%D0%B8%D1%81%D1%82-%D1%81%D0%B5-%D1%81%D0%B1%D0%B8%D1%85%D0%B0-%D0%B2-%D0%BA%D1%83%D0%BB%D0%B8%D0%BD%D0%B0%D1%80%D0%BD%D0%BE-%D1%80%D0%B8%D0%B0%D0%BB%D0%B8%D1%82%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-news719778.html", "text": "С истинско зрелище са завършили снимките на \"Черешката на тортата\" миналата седмица. Екипът на кулинарното предаване е снимал \"Мис Плеймейт\" Нора Недкова, стилиста Валентин Кулагин, кубинеца Алфредо Торес, режисьора Люси Иларионов и актриса, чието име никой не можа да цитира. По време на снимките през цялата седмица на няколко пъти прехвърчали искри между Кулатин и надменната Недкова. Напрежението между тях ескалирало точно на финала на предаването, когато домакин бил Кулагин. Източници от кухнята на шоуто издават пре \"LifeOnline\", че безпирните закачки и заяждания на стилиста с Нора преминали всички граници, а когато чашата преляла тя била засилена от ръцете на \"Мис Плеймейт\" в лицето на нежния гримьор. Кулагин обиждал сексбомбата от Варна и дори си позволил да намекне, че печели пари със сексуални услуги. Нервите на Нора не издържали и тя забила чаша в лицето на Вальо. Развърчели се екстеншъни, писъци и крясъци - истински женски бой, коментират свидетели на случилото се. Боят е бил заснет, но дали ще бъде излъчен, не се знае. Наложило се да повикат полицейски патрул, който да озапти разбеснелите се участници в конфликта.", "date": "2018.01.16", "title": "СЕЛСКИ ПАНАИР! Плеймейтка и стилист се сбиха в кулинарно риалити (ПОДРОБНОСТИ)"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B0%D1%82%D0%B8%D0%BD%D0%B0-%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BB%D0%B0-%D1%81%D1%8A%D0%BB%D0%B7%D0%BE%D1%82%D0%B2%D0%BE%D1%80%D0%B5%D0%BD-%D0%B3%D0%B0%D0%B7-%D1%81%D1%80%D0%B5%D1%89%D1%83-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news719842.html", "text": "Гръцката полиция е използвала сълзотворен газ срещу протестиращите пред парламента на страната в Атина, докато депутатите са гласували по нов набор мерки по спасителната програма на страната, препоръчани от нейните международни кредитори в замяна на нови заеми, съобщава Ekathimerini, цитирана от Фокус. Над 10 000 души се бяха събрали пред парламента, когато група протестиращи започва да замеря с камъни и с „Коктейли Молотов“ полицията, направила кордон около парламента. Силите на реда са отговорили със сълзотворен газ.", "date": "2018.01.16", "title": "Полицията в Атина е използвала сълзотворен газ срещу протестиращи пред парламента"}
{"url": "http://pik.bg/%D0%B7%D0%B0%D0%BB%D0%B8%D1%87%D0%B0%D0%B2%D0%B0%D1%82-118-%D1%82%D1%83%D1%80%D0%BE%D0%BF%D0%B5%D1%80%D0%B0%D1%82%D0%BE%D1%80%D0%B0-%D0%BE%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%80%D0%B5%D0%B3%D0%B8%D1%81%D1%82%D1%8A%D1%80-news719808.html", "text": "Министерството на туризма започва процедура по прекратяване на регистрацията и заличаване от Националния туристически регистър (НТР) на общо 118 дружества, регистрирани като туроператори, съобщиха от ресорното министерство. Причините са основно две. Едната е, че компаниите не са представили задължителна застраховка „Отговорност на туроператора“, което е изрично условие за извършване на туроператорска дейност. Другият основен мотив е, че дружеството не е получило удостоверението си за регистрация в регламентирания срок в Закона за туризма. Ако такова удостоверение не е налично, компанията няма право да изпълнява туроператорска и турагентска дейност. Действията по заличаване се предприемат съгласно решение на Експертна комисия по регистрация на туроператори и туристически агенти към ведомството. В нея участват експерти от Министерството на туризма, както и сдружения на туроператори и турагенти. Основна част от дружествата, чиято регистрация ще бъде прекратена, са със седалища и адрес на регистрация в София, Пловдив и Бургас. През миналата година общо издадените заповеди за прекратяване на дейността по искане на туроператора са 7, от тях 6 са постъпили само през декември. През 2016 г. двама туроператори са прекратили дейността си, като по тяхно искане са издадени заповеди за прекратяване на регистрацията им като туроператори. Общо регистрираните туроператори и туристически агенции в Националния туристически регистър са 3 311.", "date": "2018.01.16", "title": "Заличават 118 туроператора от националния регистър"}
{"url": "http://pik.bg/%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D0%B0%D0%BD%D1%82%D0%B2%D0%B5%D1%80%D0%BF%D0%B5%D0%BD-%D1%81-%D0%BD%D1%8F%D0%BA%D0%BE%D0%BB%D0%BA%D0%BE-%D1%80%D0%B0%D0%BD%D0%B5%D0%BD%D0%B8-news719835.html", "text": "Експлозия рани няколко души и разруши жилищна сграда в белгийския град Антверпен, предаде Ройтерс, цитирана от Би Ти Ви. Полицията заяви, че взривът не е предизвикан от терористичен акт. По непотвърдени данни на местни медии става дума за взрив на газ. Белгия е в състояние на повишена тревога след атентатите през 2016 г. и вълната от ислямистки нападения в Европа.", "date": "2018.01.16", "title": " Експлозия в Антверпен  с няколко ранени"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%B0%D1%89-%D0%B4%D1%8A%D1%80%D0%B6%D0%B0%D1%82-%D1%81%D0%B5-%D1%81-%D0%BD%D0%B0%D1%81-%D0%BA%D0%B0%D1%82%D0%BE-%D1%81-%D0%B2%D1%80%D0%B0%D0%B3-news719834.html", "text": "Премиерът на Турция Бинали Йълдъръм разкритикува наскоро обявения от САЩ план да формира гранична армия с участието на „Кюрдските сили за народна самоотбрана“(PYD) в Северна Сирия, съобщава Anadolu Agency, цитирана от Фокус. Според Йълдъръм така Вашингтон се отнася към Турция като с „враг“. Наскоро водената от САЩ международна коалиция, бореща се срещу „Ислямска държава“ обяви, че ще установи гранични сили за сигурност от около 30 хил. души, съставени от „Сирийските демократически сили“ – подкрепяни от Вашингтон сили, контролирани най-вече от PYD. „Кюрдските сили за народна самоотбрана са смятани от Турция са сирийско разклонение на забранената в страната Кюрдска работническа армия (ПКК). „Страните с империалистични амбиции в региона подкрепят открито терористични групировки срещу Турция“, заяви Йълдъръм. Той призова САЩ да осъзнаят грешката си и да се откажат от плана", "date": "2018.01.16", "title": "Премиерът на Турция скочи на САЩ: Държат се с нас като с враг"}
{"url": "http://pik.bg/%D0%BD%D0%BE%D0%B2%D0%BE-20-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B0%D0%BA%D1%82%D1%8C%D0%BE%D1%80%D0%B0-%D0%BA%D0%B5%D0%B2%D0%B8%D0%BD-%D1%81%D0%BF%D0%B5%D0%B9%D1%81%D0%B8-%D0%B2-%D1%80%D0%B0%D1%81%D0%B8%D0%B7%D1%8A%D0%BC-news719874.html", "text": "Срещу холивудския актьор Кевин Спейси са били повдигнати нови обвинения, този път за расизъм, съобщава Daily Mail. Според информацията, шефът на охранителна фирма, която е била ангажирана около снимките на хитовия сериал „Къща от карти“, е заявил, че Спейси бил категорично против чернокожи охранители. Обвиненията срещу Кевин Спейси са били повдигнати от директора на компанията   VIP Protective Services Ърл Блу, чиято фирма била наета за осигуряването на безопасността по време на снимките на първия сезон от сериала. По думите на Блу, Спейси отказвал да работи с чернокожи охранители и ги оскърбявал. Веднъж актьорът дори реагирал остро заради това, че чернокожи охранители гледали трейлър на „Къща от карти“. Отбелязва се, че в последствие продуцентите на сериала повече не са търсили услугите на охранителната компания на Блу. Кевин Спейси се оказа в центъра на сакандал за сексуален тормоз. Заради това той бе отстранен от участието си в сериала „Къща от карти“, като последният сезон е без негово участие.", "date": "2018.01.16", "title": "Ново 20! Обвиниха актьора Кевин Спейси в расизъм"}
{"url": "http://pik.bg/%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D1%80%D0%B0%D0%B1%D0%BE%D1%82%D0%B8-%D0%B7%D0%B0-%D0%B7%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D1%8A%D1%81-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-news719876.html", "text": "Премиерът на Япония Шиндзо Абе е заявил по време на своето посещение в Белград, че страната му иска да засили двустранните си отношения със Сърбия и с другите страни от Западните Балкани, съобщава македонската медия „Алсат М“, цитирана от Фокус. Японският министър-председател коментира, че страните от Западните Балкани са важни за международната стабилност, а Сърбия е „ключова“ за мира в региона. Той е допълнил, че Северна Корея представлява „огромна опасност“ за Балканите и че нейните балистични ракети са способни да достигнат до Белград.", "date": "2018.01.16", "title": "Стратегия! Премиерът на Япония работи за засилване на отношенията със страните от Западните Балкани"}
{"url": "http://pik.bg/%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D0%B2%D1%8A%D0%BD%D1%88%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BD%D0%B0-%D1%81%D0%B0%D1%89-%D0%B5-%D0%BE%D1%81%D0%BD%D0%BE%D0%B2%D0%B0%D0%BD%D0%B0-%D0%BD%D0%B0-%D0%B4%D0%B8%D0%BA%D1%82%D0%B0%D1%82-news719872.html", "text": "Според руския външен министър Сергей Лавров провежданата от Вашингтон външна политика е основана на диктат и води до обезценяване на нормите на международното право, съобщава Regnum, цитирани от Фокус. „За жалост, нашите американски колеги и техните съюзници, както и преди провеждат дейността си изключително на основата на диктат и ултиматуми. Не искат да слушат гледната точка на другите центрове на световната политика. Така всъщност те не искат да признаят реалностите на формиращия се многополюсен свят“, заяви Лавров. Руският министър отбеляза, че Вашингтон със своята външна политика използва срещу „конкурентите си“ недобросъвестни методи – от разгръщане на глобални системи на противоракетна отбрана до едностранни санкции. Лавров също така заяви, че САЩ често прибягват към заплахи по отношение на другите страни. Според него характерна за Вашингтон е „екстериториалната употреба на собственото законодателство и заплахите да се решават международните проблеми по негов сценарий“. „В резултат на това ние сме свидетели на обезценяване на международното право, снижаване на ролята на многонационалните институции“,  категоричен е външният министър на Русия.", "date": "2018.01.16", "title": "Сергей Лавров: Външната политика на САЩ е основана на диктат"}
{"url": "http://pik.bg/%D0%BD%D0%B5%D0%B4%D0%BE%D1%81%D1%82%D0%B8%D0%B3%D1%8A%D1%82-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%BE%D1%82-%D0%B5%D1%81-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D1%80%D0%B5%D0%BA%D0%BE%D0%BB%D1%82%D0%B0%D1%82%D0%B0-%D0%BE%D1%82-%D0%BA%D0%B0%D1%80%D1%82%D0%BE%D1%84%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news719855.html", "text": "Реколтата на най-любимия сорт картофи във Великобритания „Джърси Роял“ е заплашена тази година заради липсата на работници-мигранти, предизвикана от Брекзит, съобщава The Guardian, цитирани от Фокус. Около 1 000 чуждестранни работници са необходими да садят и да вадят картофите, но фермерите се оплакват, че не намират достатъчно персонал. Земеделският сезон започва традиционно през януари, но недостига на полски работници води до по-малко засаждане на картофи. Президентът на фермерския съюз на британския остров Джърси Питър Майстър заяви, че Брекзит ще засегне тазгодишната реколта. „Преди Брекзит тук традиционно работеха по около 1 000 поляци. Но сега заради несигурността и падането на курса на лирата спрямо злотите, работата тук вече не е толкова атрактивна. Икономиката на Полша също е набрала обороти и хората си намират работа в родината. Трудно намираме служители за тази година“, коментира той. Някои фермери са прибягнали до наемането на работници от страни извън ЕС, включително и от Кения. Сортът „Джърси Роял“ е отглеждан на Острова от 140 години. Близо 20 фермери на Острова обработват 3 000 хектара със зеленчука.", "date": "2018.01.16", "title": "Недостигът на работници от ЕС заплашва реколтата от картофи във Великобритания"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-%D0%B3%D0%BE%D1%81%D0%BF%D1%8A%D0%BB%D0%B0-%D0%B5%D0%B4%D1%83%D0%B8%D0%BD-%D1%85%D0%BE%D0%BA%D0%B8%D0%BD%D1%81-news719877.html", "text": "На 74-годишна възраст е починал известният госпъл-музикант Едуин Хокинс, придобил популярност с аранжимента си за християнския химн  Oh Happy Day, съобщава Асошиайтед Прес. В информацията се посочва, че певецът е починал в дома си в Калифорния. Представител на семейството е съобщил, че Хокинс е страдал от рак на панкреаса. Хокинс бе признат за един от създателите на госпъл-музиката в съвременния й вид. Той е четирикратен носител на награда „Грами“.", "date": "2018.01.16", "title": "Почина звездата на госпъла Едуин Хокинс"}
{"url": "http://pik.bg/%D0%BD%D0%B0%D0%B9-%D0%BF%D0%BE%D0%B4%D1%85%D0%BE%D0%B4%D1%8F%D1%89%D0%B8%D1%8F%D1%82-%D0%BC%D0%BE%D0%BC%D0%B5%D0%BD%D1%82-%D0%B7%D0%B0-%D1%81%D0%B2%D0%B0%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B5%D0%BB%D1%85%D0%B0-%D1%81%D0%BF%D0%BE%D1%80%D0%B5%D0%B4-%D0%BF%D1%81%D0%B8%D1%85%D0%BE%D0%BB%D0%BE%D0%B7%D0%B8-%D0%B5-news719873.html", "text": "Психолози съветват свалянето на новогодишната елха да става в първия работен ден след празниците, което би помогнало за по-бързото и лесно пренастройване към работен ритъм, съобщава РИА Новости, като се поозвава на кандидата на психологическите науки Олга Махоновская. „За възрастните, за да могат да се настроят по-бързо към работен ритъм това трябва да става в първия работен ден след празниците. За учениците – веднага след края на ваканцията. Това е един вид ритуал за пренастройване към работна вълна“, отбелязва специалистката.", "date": "2018.01.16", "title": "Най-подходящият момент за свалянето на новогодишната елха според психолози е..."}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%B3%D0%BE%D1%80%D1%8F%D1%82-%D0%B7%D0%B0-%D0%BE%D1%82%D0%BE%D0%BF%D0%BB%D0%B5%D0%BD%D0%B8%D0%B5-%D0%B2-%D1%81%D0%BE%D1%84%D0%B8%D1%8F---%D0%BE%D1%82-%D1%81%D1%82%D0%B0%D1%80%D0%B8-%D0%B4%D0%BE%D0%B3%D1%80%D0%B0%D0%BC%D0%B8-%D0%B4%D0%BE-%D0%B4%D1%80%D0%B5%D1%85%D0%B8-%D0%B2%D1%82%D0%BE%D1%80%D0%B0-%D1%80%D1%8A%D0%BA%D0%B0-news719918.html", "text": "Дрехи втора ръка, пластмаси и гуми, както и стара дограма с блажна боя се използват за евтино отопление в столицата. Вместо да отидат в сметището за едрогабаритни отпадъци старите дървените дограми се превръщат в твърдо гориво. Цената е около шест пъти по-ниска от тази на нормалната дървесина, съобщава Би Ти Ви. Обработената с формалдехиди блажна боя и различни лакове дограма, която влиза в печките, по никакъв начин не притеснява собствениците. Търговци получават дограмите безплатно от фирми, които предпочитат да не плащат за изхвърлянето им. Лорита Радева, общински съветник от ГЕРБ и председател на комисията по околна среда в Столичната община благодари за сигнала и обеща да го препрати към Столичния инспекторат. Друг източник на нестандартни горива оказва и незаконно сметище в Западния парк. И там каруци стоварват едрогабаритни отпадъци, ко", "date": "2018.01.16", "title": "Какво горят за отопление в София - от стари дограми до дрехи втора ръка"}
{"url": "http://pik.bg/%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%B5-%D0%B1%D0%B8%D0%BB%D0%B0-%D0%BE%D1%82%D0%BA%D1%80%D0%B8%D1%82%D0%B0-%D0%BB%D0%BE%D0%B4%D0%BA%D0%B0-%D1%81-%D1%82%D0%B5%D0%BB%D0%B0%D1%82%D0%B0-%D0%BD%D0%B0-%D1%81%D0%B5%D0%B4%D0%B5%D0%BC-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B9%D1%81%D0%BA%D0%B8-%D0%B3%D1%80-news719880.html", "text": "Телата на седем неизвестни граждани, за които се предполага че са от Северна Корея, са били открити на рибарска лодка край бреговете на японския град Канадзава, съобщава агенция Киодо, позовавайки се на местната полиция. Според информацията, по телата на жертвите няма признаци за насилствена смърт. Повече информация за причините за смъртта на жертвите ще има след като бъде направена аутопсия на телата.", "date": "2018.01.16", "title": "Край бреговете на Япония е била открита лодка с телата на седем загинали севернокорйски граждани"}
{"url": "http://pik.bg/%D1%81%D1%82%D1%83%D0%B4-%D0%BC%D0%B0%D0%BA%D1%81%D0%B8%D0%BC%D0%B0%D0%BB%D0%BD%D0%BE-%D0%BD%D0%B8%D0%B2%D0%BE-%D0%BD%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B1%D0%B5-%D0%BE%D0%B1%D1%8F%D0%B2%D0%B5%D0%BD%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE-%D0%B7%D0%B0%D1%80%D0%B0%D0%B4%D0%B8-%D0%BD%D0%B8%D1%81%D0%BA%D0%B8%D1%82%D0%B5-%D1%82%D0%B5%D0%BC%D0%BF%D0%B5%D1%80%D0%B0%D1%82-news719881.html", "text": "Заради незапомнено ниски температури в столицата на Мексико властите обявиха максимално ниво на опасност, съобщава РИА Новости. Според прогнозите на метеоролозите, през предстоящото денонощие се очаква силно захлаждане, като температурата на въздуха в Мексико Сити се очаква през нощта да падне до минус 4 градуса. Властите се обърнаха с призив към жителите и гостите на града да спазват пределни мерки за безопасност, съобщава в личния си профил в „Туитър“ координаторът на силите за гражданска отбрана на републиката Луис Фелипе Пуенте. В повечето жилица в Мексико няма отоплителни системи, а прозорците почти насвякъде са с единични стъкла. На населението се препоръчва да се облича колкото се може по-топло и да ползва изключително внимателно отоплителни уреди за да бъдат избегнати пожари и отравяния с газ. Прогнозите са, че в близките няколко дни не се очаква сериозно затопляне.", "date": "2018.01.16", "title": "Студ! Максимално ниво на опасност бе обявено в столицата на Мексико заради ниските температури"}
{"url": "http://pik.bg/146-%D0%BF%D0%BE%D1%87%D0%B8%D1%81%D1%82%D0%B2%D0%B0%D1%89%D0%B8-%D0%BC%D0%B0%D1%88%D0%B8%D0%BD%D0%B8-%D1%81%D0%B0-%D1%80%D0%B0%D0%B1%D0%BE%D1%82%D0%B8%D0%BB%D0%B8-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BF%D1%80%D0%B5%D0%B7-%D0%BD%D0%BE%D1%89%D1%82%D0%B0-news719891.html", "text": "Във връзка със снеговалежа тази нощ в София са работили 146 почистващи машини, съобщиха от пресцентъра на Столична община, цитирани от Фокус. Извършени са обработки със смеси срещу заледяване и избутване на снежна маса във всички райони на Столична община. Обработени са улици и булеварди, по които се движи градския транспорт, опасни и стръмни пътни участъци, основни улици в кварталите, както и общинските пътища и Южната дъга на Околовръстния път. Разпръскване на смеси срещу заледяване се извършва частично и на вътрешно-квартални улици. Фирмите, ангажирани с дейностите по почистване, към този час продължават обработки в районите Витоша, Панчарево, Връбница, Надежда, Банкя, Лозенец, Оборище. Опесъчават се планинските пътища на Витоша „Драгалевци – Алеко” и „Бояна – Златни мостове”. Започва снегопочистването и на подходите към подлези и спирките на градския транспорт.", "date": "2018.01.16", "title": "146 почистващи машини са работили на територията на столицата през нощта"}
{"url": "http://pik.bg/%D0%B0%D0%BB%D0%B5%D0%BD-%D0%B6%D1%8E%D0%BF%D0%B5-%D1%81%D0%B5-%D0%BE%D1%82%D1%82%D0%B5%D0%B3%D0%BB%D0%B8-%D0%BE%D1%82-%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%B4%D0%B5%D1%81%D0%BD%D0%B8%D1%86%D0%B0-news719879.html", "text": "Френският политик-ветеран Ален Жюпе съобщи, че след четири десетилетия прекъсва отношенията си с десноцентристката Републиканска партия, съобщава Politico, цитирани от Фокус. „Не съм си плащал членския внос през 2017 г. и не възнамерявам да плащам и през 2018 г.“, коментира Жюпе, който е кмет на Бордо в момента, а през 90-те години на ХХ бе и министър-председател на Франция. „Ще се оттегля и ще наблюдавам. Ще гледам с интерес изборите за Европейски парламент през 2019 г.\", допълни той. Смята се, че решението на Жюпе се дължи на недоволството му от новата по-дясна насока на новия лидер на Републиканската партия Лоран Вокие.", "date": "2018.01.16", "title": "Ален Жюпе се оттегли от френската десница"}
{"url": "http://pik.bg/%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B2-%D1%80%D0%BE%D0%B4%D0%BD%D0%B8%D1%8F-%D1%81%D0%BF%D0%BE%D1%80%D1%82-news719928.html", "text": "Треньорът на националния отбор по бокс за жени - Фикрет Ереджебов, е получил инфаркт. Специалистът ще се възстановява 3 месеца, пише \"Меридиан мач\". През това време функциите му ще бъдат изпълнявани от олимпийския шампион от Москва'80 Петър Лесов, който досега бе наставник на девойките. Инцидентът с Ереджебов се е случил на 28 декември. \"Всичко беше заради големия стрес и напрежението, но в момента съм малко по-добре и вече дори мога да ходя. До края на март обаче няма да мога да изпълнявам задълженията си, защото ми трябва пълен покой и да се откъсна за известно време от бокса\", заяви Ереджебов.", "date": "2018.01.16", "title": "Неприятна новина в родния спорт"}
{"url": "http://pik.bg/%D0%B3%D1%83%D1%89%D0%B5%D1%80%D0%BE%D0%B2-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B2-%D0%BF%D1%80%D0%B8%D0%BD%D1%86%D0%B5%D1%81%D0%B0---%D0%B5%D1%82%D0%BE-%D0%BA%D0%B0%D0%BA-%D1%8F-%D0%B3%D0%BB%D0%B5%D0%B7%D0%B8-%D1%81%D0%BD%D0%B8%D0%BC%D0%BA%D0%B8-news719935.html", "text": "Християн Гущеров гледа като принцеса Светлана Василева, особено след кратката им раздяла в края на миналата година. Младият бизнесмен дава мило и драго за плеймейтката, а от снимките й в социалната мрежи ясно личи, че е подобрила стандарта си. На последните й фотоси, например, е облечена от глава до пети с \"Гучи\". Близки до ВИП-двойката коментират, че покрай Светлана и самият Гущеров е променил аутфита си. Християн залагал все повече на цветни дрехи, винаги се консултирал с изгората си при избора им, дори комбинирали облеклата си в едни и същи цветове, пише \"БЛайф\". След раздялата им, която кали връзката им, Гущеров е станал и по-галантен към сексапилната си любима. Близките му твърдят, че милионерът винаги е бил кавалер към дамите, но никога не са го виждали толкова отдаден на жена. В знак на силните си чувства към Светлана, Християн й поднасял всеки Божи ден разкошни букети с цветя. .", "date": "2018.01.16", "title": "Гущеров превърна Светлана в принцеса - ето как я глези... (СНИМКИ)"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-news719986.html", "text": "Премиерът Бойко Борисов пристигна в Страсбург. Министър-председателят ще представи утре приоритетите на Българското председателство на Съвета на Европейския съюз пред членовете на Европейския парламент в Страсбург. Приоритетите на българското председателство са: бъдещето на Европа и младите хора; европейска перспектива и свързаност на Западните Балкани; сигурност и стабилност в силна и единна Европа; цифровата икономика и уменията на бъдещето. Преди участието на премиера Борисов в пленарната сесия на ЕП, която започва в 10 ч. българско време, министър-председателят ще се срещне с председателя на ЕП Антонио Таяни. Рано тази сутрин пък Борисов откри първата самолетна линия София-Баку.", "date": "2018.01.16", "title": "Премиерът Борисов пристигна в Страсбург "}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81%D1%8A%D0%B2%D0%B5%D1%82%D0%B2%D0%B0-%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%D1%86%D0%B8%D0%B3%D0%B0%D1%80%D0%B8%D1%82%D0%B5-%D0%BA%D1%83%D0%BF%D1%83%D0%B2%D0%B0%D0%B9%D1%82%D0%B5-%D1%81%D0%B8-%D0%BD%D0%BE%D0%B2%D0%B8-%D0%B4%D1%80%D0%B5%D1%85%D0%B8-news719894.html", "text": "Вторият слънчев ден е свързан с Благата Мисъл. Това е ден за знания, контакти, пътешествия. Той подтиква към сериозен размисъл, спокойствие, четене на молитви, за очистване на помислите, осъзнаването и приемането им, пише астрологът Ивелина Пенчева в хороскопа си. Успехът съпътства тези, които са готови да усвоят нещо ново, нова професия, чужд език, добавя тя. „Препоръчва се да се избавите от ненужни връзки и лъжливи приятели. Борете се с лошите мисли! Добре е да се различава доброто от злото. Благоприятни са контактите, общуването, ученето, информацията. Полезно е да овладеете нови знания и да предавате своя опит на другите, но без да налагате своето мнение. Дайте на всеки правото на избор от какво се нуждае! Бъдете милостиви! Помагайте на нуждаещите се, но не давайте пари на заем днес!“, съветва астрологът. „Мълчанието да се замени с общуване, постоянни разговори, дебати, полемика, но въпроси да не се задават! Помислите трябва да са чисти и насочени към благи дела. Благоприятно е за шопинг“, добавя тя. „Не се препоръчват занимания с пране, гладене, всякакви домакински работи. Да не се приемат гости на своя територия, освен роднини! Общуването с тях да се извършва на обществено място! Не трябва да мълчите или да лъжете. Не нагрубявайте другите, не ги осъждайте за техните недостатъци, но и не толерирайте чуждите грехове! Не игнорирайте тези, които искат милостиня! Изгарянето с огън сега е лош знак“, предупреждава Ивелина Пенчева. Според нея, днес е добре да се употребява лека храна и да не се пие вино. „Уязвими са белите дробове, затова се пазете от простуда и избягвайте да пушите днес! Болестите на 2 слънчев ден като правило имат неясна природа и се нуждаят от сериозна диагностика. Има вероятност някои от тях да са предизвикани от чужди негативни въздействия. Четете защитни формули и молитви (напр. на Петър Дънов, Петър Димков)! Постарайте се да се отнасяте с хумор към всичко, което ви тревожи днес!“, съветва астрологът. „Добре е да се купуват нови дрехи, тъй като денят символизира смяната на старата обвивка с нова. Хубаво е да облечете нещо ново в жълто, светлосиньо и жълто-зелено. Ако нямате такива дрехи, може да носите в такъв цвят кърпичка или парче плат. Да се избягват червените, оранжевите и лилавите тонове!“, съветва Ивелина Пенчева. „Сънищата са пророчески. Добре е да видите, че пътувате, път, дървета – това е знак за благополучие, промени към по-добро, изпълнение на желания. Ако сънувате починал роднина, това е добър знак, иска да ви каже нещо, влизате в контакт с него“, добавя астрологът.", "date": "2018.01.16", "title": "Астролог съветва: Забравете цигарите, купувайте си нови дрехи"}
{"url": "http://pik.bg/%D1%81%D0%B2%D0%B5%D1%89-%D0%BF%D0%BE%D0%B4%D0%BF%D0%B0%D0%BB%D0%B8-%D1%82%D0%B0%D0%B2%D0%B0%D0%BD%D1%81%D0%BA%D0%BE-%D0%B2-%D0%B1%D1%83%D1%80%D0%B3%D0%B0%D1%81-news719922.html", "text": "ОДМВР-Бургас. На 15 януари т. г. около 05.00 ч. във Второ Районно управление на МВР-Бургас е получено съобщение за горящо подпокривно помещение, разположено над 18-я етаж в бл. 53 в ж.к. \"Славейков\", обитавано от 64-годишния Х. И. Това съобщиха от Пожарът е потушен от два противопожарни автомобила и седем огнеборци. Установено е, че пожарът е предизвикан от Х. И., който поради липса на ел. захранване, ползвал свещ. От инцидента са нанесени щети на подпокривното помещение и фасадата на блока. Работата по случая продължава.", "date": "2018.01.16", "title": "Свещ подпали таванско в Бургас"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%BC%D1%80%D0%BE-%D1%82%D1%80%D1%8A%D0%B3%D0%B2%D0%B0-%D0%BD%D0%B0-%D0%B2%D0%BE%D0%B9%D0%BD%D0%B0-%D1%81%D1%8A%D1%81-%D1%81%D0%B5%D0%BA%D1%82%D0%B8%D1%82%D0%B5-news720003.html", "text": "Опасни секти и крайни вероучения започват да настъпват в цялата страна. Радикалният ислям съвсем не е единствената заплаха. Това казаха от ВМРО на нарочна пресконференция в Бургас. Проблемите от 90-те години с тропането по вратите и разпространението на неодобрена от българските власти религиозна литература на оживени места в градовете, се завръща с пълна сила, предупреждават воеводите. Ето защо напълно нов закон за вероизповеданията подготвят от ВМРО. Воеводите избраха Бургас, за да представят проекта си. „Бургас е мястото, в което една деноминация безчинства. Това обяви днес депутатът от „войводите“ Александър Сиди. Той обоснова изказването си с факта, че според него в града действа с особена сила „Свидетели на Йехова“. Той и общинският съветник от неговата партия Георги Дракалиев обясниха, че през последните месеци се наблюдава силна активация на различните от православното християнство вярвания и обяви за недопустимо агитирането на улицата с щендери, на които се разпространяват книжки за дейността на „свидетелите“. Сиди даде пример със съдебното дело, заведено от тази религия срещу общинския съветник Георги Дракалиев (ВМРО), който е автор на поредица от текстове, целящи забрана на работата на нейните активисти извън техния молитвен дом. След изготвяне на новия закон предстои консултация с всички вероизповедания у нас и внасянето му за гласуване. Някои от идеите в него са основаване на Духовен университет в България, всички проповедници в различните религии да са завършили него, да са български граждани и да отговарят на критерии за уседналост. Те водят и дела срещу нашия колега, който се обяви против начина им на проповядване. Ние смятаме, че мястото на всяка една религия е в нейния религиозен дом, а не на улицата“, коментира народният представител от ВМРО Александър Сиди. Основен акцент в новия закон за вероизповеданията е контролът от страна на държавата. Воеводите настояват всяка една религия, която се регистрира у нас да има проповедници, завършили духовното си обучение в България. „Ние бяхме против създаването на ислямски университет в страната. Но вече стигнахме до извода, че е по-добре да има духовно училище, което е под контрола на държавата. Държавата да следи какво се изучава и дали то не противоречи на нашите ценности“, коментира Сиди и даде за пример Ахмед Муса от Пазарджик. „Преди години той е проповядвал за една християнска деноминация. Един ден се е събудил в Саудитска Арабия, обучавал се е три месеца и се е върнал. И 10 години държавата не знае какво се случва. Не знае къде е учил и какво е учил, а сега е осъден за проповядването на радикален ислям“, обясни позицията на ВМРО депутатът. Освен, че трябва да са завършили в България, водачите и проповедниците на различните религии трябва да са българи, предвижда друг текст в новия закон. От ВМРО дадоха за пример „Свидетели на Йехова“, за които в Бургас в момента агитират основно рускоговорящи граждани. Проектът за новия закон е почти готов. Тепърва той ще бъде представен на най-големите религиозни общности в страната, а след това ще бъде предоставен и за обществено обсъждане. От ВМРО очакват да получат подкрепа от коалиционните си партньори и още в тази пленарна сесия законът да мине на първо четене. „Надяваме се, че след приемането на закона част от регистрациите на някои религиозни общности ще бъдат отнети“, допълни още Александър Сиди.", "date": "2018.01.16", "title": "ПЪРВО В ПИК! ВМРО тръгва на война със сектите"}
{"url": "http://pik.bg/%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%8F-%D1%81-%D0%BD%D0%B5-%D0%BA%D1%8A%D0%BC-%D0%B2%D0%B5%D0%BD%D0%B3%D0%B5%D1%80-news719947.html", "text": "От Арсенал са поискали Антони Марсиал да бъде включен в евентуалната сделка с Манчестър Юнайтед за Алексис Санчес, но са получили категоричен отказ, пише \"Спортал\", позовавайки се на информация от Франция. Според повечето издания на Острова пък е въпрос на време чилийският нападател да подпише с тима на Жозе Моуриньо (Специалния) срещу 35 млн. паунда. Изглежда, че Арсен Венгер е направил опит да си осигури негов заместник в лицето на френския национал. Самият Марсиал обаче също е бил против. Иначе усилено се говори, че лондончани вече са договорили Малком от Бордо и са много близо до сделка за Пиер-Емерик Обамеянг от Борусия (Дортмунд).", "date": "2018.01.16", "title": "На трансферния пазар! Специалния с \"НЕ\" към Венгер"}
{"url": "http://pik.bg/%D1%86%D0%B5%D1%86%D0%B0-%D0%B7%D0%B0%D0%B3%D1%80%D1%8F%D0%B2%D0%B0-%D1%81-%D0%B1%D1%8F%D0%BB%D0%BE-%D0%B2%D0%B8%D0%BD%D0%BE-%D0%B8-%D1%88%D0%BE%D0%BA%D0%BE%D0%BB%D0%B0%D0%B4-%D0%BF%D1%80%D0%B5%D0%B4%D0%B8-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%B2-%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86-news719948.html", "text": "Бяло вино, шоколад и ядки е поискала в гримьорната си в \"Арена Армеец\" Цеца Величкович. Балканската легенда е сред специалните гости на концерта на радио \"Веселина\" на 22 февруари. Изпълнителката на \"Трепни\" пристига у нас в компанията мениджъра и личния си асистент, като е твърде вероятно в последния момент с нея да летят децата ѝ Велко и Анастасия чиято любов към България е пословична. Вдовицата на Аркан пя у нас за последен път миналия март, когато в същата зала 15 000 души я посрещнаха с картонени сърца, плюшени играчки и развети трибагреници, и напускаха арената с мускулна треска в ханша, пише \"Монитор\".", "date": "2018.01.16", "title": "Цеца загрява с бяло вино и шоколад преди концерта в \"Арена Армеец\""}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B8%D0%B2%D0%B0%D0%BD-%D0%B2%D1%83%D1%86%D0%BE%D0%B2-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B8-%D0%BC%D0%B8%D0%BB%D0%B0%D0%BD-news719959.html", "text": "Иван Вуцов два пъти се е изправял срещу Милан. Както е известно, сега италианският гранд ще мери сили с  Лудогорец. Легендата на Левски коментира предстоящите сблъсъци от 1/16-финалите на Лига Европа. \"Така се случи, че два пъти имах възможност да се изправя срещу Милан. Веднъж като играч и веднъж като треньор. И двата пъти те бяха страхотен отбор. Особено, когато бях футболист. Тогава имаха играчи като Джани Ривера, Шнелингер, Сормани. Ривера още играеше и през 1978, когато вече бях поел Левски. За този мач мога да кажа, че много ни липсваше Павел Панов. Не казвам, че с него щяхме да елиминираме Милан, но можеше поне в София да ги победим. Той беше невероятен играч и много важен за нас по онова време. Когато наближиха мачовете с Милан, не си правехме илюзии, че ще ги отстраним. Знаете, че кучето скача според тоягата. Вече бяха отбор с голямо име и авторитет в Европа. В първия мач гола за нас вкара Антон Милков. Беше бързо крило с отлична техника. Взехме го от Ботев (Пд). Беше и много добро момче. Жалко, че игра малко за нас. Почина при автомобилна катастрофа в края на 1979 година. На реванша не показахме най-доброто от себе си и заслужено загубихме. Сега двата отбора са много по-равностойни. Когато ние играехме срещу Милан този отбор беше страшилище в Европа. Лудогорец, въпреки някои колебания в играта си, надгражда всяка година и си остава доста хомогенен тим. Мисля, че имат сили да се противопоставят успешно на Милан. Трудно ми е да дам прогноза, но очаквам много оспорвани мачове, като настройката, с която ще влязат двата отбора в двубоя ще бъде решаваща\", коментира Вуцов пред \"Меридиан Мач\".", "date": "2018.01.16", "title": "Легендата на Левски Иван Вуцов с любопитен коментар за Лудогорец и Милан"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%84%D1%83%D1%82%D0%B1%D0%BE%D0%BB%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5---%D1%86%D1%81%D0%BA%D0%B0-%D0%B8-%D0%BB%D0%B5%D0%B2%D1%81%D0%BA%D0%B8-%D1%81-%D0%BE%D1%82%D1%80%D1%8F%D0%B7%D0%B0%D0%BD%D0%B8-%D0%BA%D1%80%D0%B0%D0%BA%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D1%8A%D1%82-news719913.html", "text": "Кандидатът за президент на БФС - Ивайло Дражев, гостува в студиото на \"Спорно за спорта\" и направи шокиращ коментар за действащото ръководство на Централата. \"Това,че има регистрация, това е ясно. Регистрацията е от днес под номер 4 KS с предложение от футболен клуб Ботев - Болярово. От БФС както действат с ЦСКА, по същия начин боравят и с Левски. Аз се чудя на феновете на \"сините\" защо още не са пред администрацията на БФС. Защото толкова бели, колкото е направил на Левски и на ЦСКА този екип от трима- четирима бивши футболисти никой друг не е направил такива бели. . С поети предварителни ангажименти. Да, на моменти е имало по-силни отбори от Левски и от ЦСКА и какво от това?!Те винаги са намирали сили да бъдат в първите два или три отбора на първенството. Сега какво има? Единият клуб се моли да остане в първата шестица. Това състояние на основните клубове в България и заличаването на цялата футболна карта е дело на администрацията на БФС\", каза Дражев в ефира на Би ай телевизия.", "date": "2018.01.16", "title": "ОГРОМЕН СКАНДАЛ! Футболът се тресе - ЦСКА и Левски с \"отрязани крака\", шампионатът..."}
{"url": "http://pik.bg/%D0%B4%D0%BE%D0%BD%D0%B0%D1%82%D0%B5%D0%BB%D0%B0-%D0%B2%D0%B5%D1%80%D1%81%D0%B0%D1%87%D0%B5-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D1%81%D1%8A%D0%B7%D0%B4%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%84%D0%B8%D0%BB%D0%BC%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D1%80%D0%B0%D1%82-%D0%B9-%D1%81%D0%BD%D0%B8%D0%BC%D0%BA%D0%B8-news720004.html", "text": "На Пенелопе Крус й е трябвало много повече от една руса перука, за да влезе в ролята на Донатела Версаче в сериала за екзекуцията на брат й \"Американска криминална история 2: Убийството на Джани Версаче\". \"Отговорността е много по-голяма, когато трябва да играеш жив човек. Затова и щом Райън Мърфи ми се обади, за да ми предложи ролята, казах, че първо трябва да се обяда на Донатела и да поговоря с нея. Чак след това бих могла да приема ролята. Донатела ми каза, че ако някой трябва да я играе, то фактът, че съм точно аз, я прави много щастлива, защото според мен тя знае какво чувствам към нея и Джани. Те са едни от най-милите хора. За мен е много важно, когато тя гледа сериите, да види и почувства любовта и уважението, които съм вложила в ролята\", каза в интервю Пенелопе Крус, цитирана от \"Ева.бг\". Самата Донатела публично заяви, че не подкрепя самия сериал и няма нищо общо с него. В интервю за \"La Repubblica\" артистичният директор и вицепрезидент на базираната в Милано модна къща заяви: \"Не съм гледала сериите, нито имам намерение да ги гледам, защото ме боли от факта, че след толкова много години продължават да представят Джани по толкова погрешен и нямащ нищо общо с истината начин. Нито аз, нито който и да е от семейството ни сме оторизирали направата на този сериал или пък имаме нещо общо с него\". Първият епизод от сериала ще бъде излъчен утре.", "date": "2018.01.16", "title": "Донатела Версаче изригна срещу създателите на филма за убийството на брат й (СНИМКИ)"}
