{"url": "https://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B6%D0%B5%D0%BD%D0%B8%D1%82%D0%B5-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-%D0%B2-%D0%BC%D0%B0%D0%B9%D0%BA%D0%B8%D1%82%D0%B5-%D1%81%D0%B8-%D0%BD%D0%B0-33-%D0%B3%D0%BE%D0%B4%D0%B8%D0%BD%D0%B8-news826950.html", "text": "Много жени вероятно се ужасяват при мисълта, че могат да заприличат на майките си . Някои дори са се надявали, че това никога няма да им се случи. Ново британско проучване обаче разкрива, че трансформацията е неизбежна и настъпва на 33 години, пише в. \"Дейли стар\". Над половината от участничките в допитването (52 процента) споделят, че след като са прехвърлили 30-те, са спрели да се бунтуват срещу майките си и вместо това са започнали да ги имитират . Повечето от тях посочват, че възрастта, на която са станали копия на жените, които са ги родили, е 33 години. Тридесет и шест процента от анкетираните дами казват, че са забелязали сходствата с майките си, когато самите те са сдобили с първото си дете. Признак, че са започнали да се превръщат в родителките си за 16 процента от участничките в допитването е харесването на едни и същи телевизионни програми и сапунени сериали. Единадесет процента от жените не крият, че се ужасяват, чувайки се да повтарят като папагали поговорките, които навремето са слушали от майките си. Картинката при мъжете е сходна. Представителите на силния пол заприличват на бащите си на 34-годишна възраст. Подобно на жените, при повечето представители на силния пол трансформацията настъпва, когато станат родители. Допитването е направено от д-р Джулиан де Силва от клиника за лицева козметика и пластична хирургия в Хамърсмит, Лондон, сред 2000 жени и мъже. Сподели:", "date": "2019.03.16", "title": "ПРОУЧВАНЕ: Жените се превръщат в майките си на 33 години"}
{"url": "https://pik.bg/%D0%BB%D1%8E%D0%B1%D0%BE%D0%B2-%D0%B8-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B5%D1%82%D0%BE-%D0%B7%D0%B0%D1%89%D0%BE-%D1%8F%D0%B2%D0%BE%D1%80-%D0%B1%D0%B0%D1%85%D0%B0%D1%80%D0%BE%D0%B2-%D0%BF%D1%80%D0%B5%D0%B2%D1%8A%D1%80%D1%82%D1%8F-%D0%B8-%D0%B3%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-news826639.html", "text": "Явор Бахаров е буйствал в популярен столичен нощен клуб във фаталната нощ на 3-ти март, когато бе арестуван и осъден по бързата процедура за хулиганство,. Това разкриват пред столичен седмичник посетители на заведението „Кълчър Бийт“, станали свидетели на изцепките на 33-годишния актьор. Според думите им, той се е държал изключително агресивно в заведението, помещаващо се на една от терасите на НДК, а гневът му е бил породен от ревност по приятелката му Рая Пеева. Бахаров се появил в заведението в центъра на София малко след полунощ в компанията на половинката си и още една двойка, непозната за светския елит. Минути по-късно актьорът станал агресивен, след като любимата му Рая била заговорена от мускулест младеж, с когото очевидно се познавала. Според мълвата, която вече обикаля артистичните среди, Бахаров се разгневил, тъй като младия мъж бил бивше гадже на половинката му. Малко след като краткия разговор между бившия с Рая Пеева приключил и онзи се изнесъл към своята маса, къдрокосия актьор потърсил сметка на любимата си. „Стана много грозен скандал. Бахаров демонстративно строши чашата си в земята и захвърли чантата на приятелката си. Тръгна си бесен от бара, а гаджето му го последва, притичвайки зад него и умолявайки го да се спре. Двамата се разправяха няколко минути пред стълбите на НДК. Накрая Бахаров я хвана грубо за ръка и насилствено я повлече със себе си“, свидетелства очевидец на изцепките на актьора. Нататък историята е публично известна – Явор Бахаров е арестуван в 1,40 часа след полунощ на 3 март от екип на Първо РПУ на кръстовището на булевардите „Фритьоф Нансен“ и „Евлоги Георгиев“. Полицаите се отзовават на сигнал, подаден на телефон 112 от Пърсивал Петров. Минувачът станал свидетел на грубо отношение от страна на Явор Бахаров към приятелката му Рая Пеева, като според думите му актьорът ударил шамар на гаджето си. При опит на минувача да се намеси, Бахаров се нахвърлил върху него с юмруци и псувни. „Какво правиш тук!? Ще те убия, майка ти ще е.а!“, буйствал Бахаров. Минути по-късно, когато ченгетата пристигнали и понечили да въдворят ред, актьорът не се подчинил на полицейските разпореждания. „К´ви сте вие, че ще ви давам документите си!?“, репчел се на униформените служители на реда миналогодишния носител на театралната награда „Икар“ за най-добър поддържаш актьор. След като бе арестуван на 3 март късно вечерта, Бахаров бе въдворен за 24 часа в ареста на „Г.М. Димитров“, а ден по-късно бе осъден по бързата процедура за хулиганство. 33-годишния актьор сключи споразумение със съдийката от Софийски районен съд Мила Лазарова и бе осъден на 9 месеца пробация с 12-месечен изпитателен срок. Това ще рече, че ако за този период Бахаров извърши ново престъпление, то 9-месечната му присъда автоматично се активира. Според постановената присъда, Бахров е длъжен два пъти седмично да се явява лично в Първо РПУ и да се разписва при пробационен служител. Само месец преди екшъна в центъра на София, Явор Бахаров се забърква в друг побой. Братът на Захари Бахаров се сбива жестоко с продуцента и актьор Борко Чучков. Двамата се млатят отново на публично място – в заведение в центъра на София, но свадата им не стига до полицията и медиите. Причината за екшъна отново е красивата Рая Пеева. Оказва се, че преди да се впусне във връзка с Явор, хубавицата е имала страстни отношения с Чучков. Двамата се залюбват по време на снимките на филма „Пеещите обувки”, където Пеева изпълнява ролята на естрадната легенда Леа Иванова. Чучков също участва в продукцията и двамата с Рая снимат интимни сцени, които се прехвърлят и в живота. Сподели:", "date": "2019.03.16", "title": "ЛЮБОВ И БЕЛЕЗНИЦИ: Ето защо Явор Бахаров превъртя и го арестуваха"}
{"url": "https://pik.bg/%D0%BD%D0%BE%D0%B2%D0%BE-20-%D0%BF%D1%80%D0%B8%D1%81%D0%BF%D0%BE%D1%81%D0%BE%D0%B1%D0%BB%D0%B5%D0%BD%D0%B8%D0%B5-%D0%BF%D0%BE%D0%B7%D0%B2%D0%BE%D0%BB%D1%8F%D0%B2%D0%B0-%D0%BD%D0%B0-%D0%B1%D0%B0%D1%89%D0%B8%D1%82%D0%B5-%D0%B4%D0%B0-%D0%BA%D1%8A%D1%80%D0%BC%D1%8F%D1%82-news826913.html", "text": "Новаторско пластмасово приспособление, наподобяващо женски гърди, позволява на японските бащи да кърмят своите бебета, пише в. \"Дейли мейл\". Новият продукт се предлага от японската фирма Дентсу и е кръстен \"Дойка-помощник за бащи\". Освен че предоставя кърма на отрочето, артикулът регистрира часовете на хранене и предава информацията на смартфона на бащата . Устройството помага на кърмачетата и по-лесно да заспят. Бебетата обикновено докосват с ръце майчината гръд и това ги приспива. На същия принцип е и новото кърмещо устройство, изработено от мека и приятна на допир материя. Сподели:", "date": "2019.03.16", "title": "НОВО 20: Приспособление позволява на бащите да кърмят"}
{"url": "https://pik.bg/%D0%B2%D0%B0%D0%BD%D0%B4%D0%B0%D0%BB-%D0%BF%D0%BE%D1%82%D1%80%D0%BE%D1%88%D0%B8-%D0%BA%D0%B0%D1%84%D0%B5-%D0%B0%D0%B2%D1%82%D0%BE%D0%BC%D0%B0%D1%82-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news826918.html", "text": "Вандал потроши кафе автомат във Врачанско. Счупена е била кафемашина във врачанско село, съобщиха от полицията, съобщава „Булнюз”. Според информацията, на 15 март в 07:42 часа чрез телефон 112 в районно управление-Оряхово е получено съобщение, че в село Софрониево за времето от 23:30 часа на 14 март до 00:30 часа на 15 март е повреден кафе автомат. Той се намира на тротоара пред хранителен магазин. От проведения оглед е установено, че 28-годишен мъж с инициали М. С. от селото е увредил предния панел на вратата на кафе машината и част от пластмасовата щора на магазина. Щетите са в процес на изясняване. Извършителят е задържан в районно управление-Оряхово за срок от 24 часа. Образувано е бързо производство по случая. Сподели:", "date": "2019.03.16", "title": "Вандал потроши кафе автомат във Врачанско"}
{"url": "https://pik.bg/%D0%BA%D0%BE%D0%BB%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BF%D0%BE-%D1%82%D0%B0%D0%B2%D0%B0%D0%BD-%D0%B8-%D0%B1%D0%BB%D0%BE%D0%BA%D0%B8%D1%80%D0%B0-%D1%83%D0%BB%D0%B8%D1%86%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D1%81%D0%BD%D0%B8%D0%BC%D0%BA%D0%B8-news826988.html", "text": "Кола се преобърна и затрудни движението по бул. \"Раковски\" в Хасково.  Инцидентът стана около 19 часа тази вечер, съобщава \"Булфото\". По първоначална информация шофьорът на японското возило е откаран в хасковската болница с леки наранявания. Най-вероятното причината за ПТП-то е, че друг автомобил е препречил пътя на сузукито. Колата е собственост на фирма за доставки на пица. На място пристигнаха екипи на полицията и пожарната. Сподели:", "date": "2019.03.16", "title": "Кола се обърна по таван и блокира улица в Хасково (СНИМКИ)"}
{"url": "https://pik.bg/%D0%BE%D0%B4%D0%BC%D0%B2%D1%80-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D0%BD%D1%8F%D0%BC%D0%B0-%D1%81%D0%BB%D0%B5%D0%B4%D0%B8-%D0%BE%D1%82-%D0%BD%D0%B0%D1%81%D0%B8%D0%BB%D0%B8%D0%B5-%D0%BF%D0%BE-%D1%82%D1%8F%D0%BB%D0%BE%D1%82%D0%BE-%D0%BD%D0%B0-%D1%82%D1%80%D1%83%D0%BF%D0%B0-news826991.html", "text": "От първоначалния оглед, извършен от съдебен лекар и експерт от сектор \"Базова научно-техническа лаборатория\" към ОДМВР-Пловдив, не са установени данни за насилие при настъпилата смърт на 68-годишния мъж. Това заяви пред ПИК говорителят на ОДМВР-Пловдив. Както медията ни съобщи по-рано, труп на мъж бе намерен труп на мъж е открит на улицата на Скобелева майка в Пловдив. Сподели:", "date": "2019.03.16", "title": "ОДМВР-Пловдив пред ПИК: Няма следи от насилие по тялото на трупа"}
{"url": "https://pik.bg/%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%81%D1%8A%D1%80%D0%B1%D0%B8%D1%8F-%D0%BD%D0%B0%D1%85%D0%BB%D1%83%D1%85%D0%B0-%D0%B2-%D0%B4%D1%8A%D1%80%D0%B6%D0%B0%D0%B2%D0%BD%D0%B0%D1%82%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news826993.html", "text": "Протестиращи срещу режима на сръбския президент Александър Вучич нахлуха в държавната телевизия РТС в Белград. Преди това те блокираха входа на медията, съобщава Бета и РТС. Част от демонстрантите успяха да пробият без проблеми полицейския кордон и нахлуха вътре. Веднага след това на мястото бяха изпратени спецчасти, които попречиха на протестиращите да се качат до горните етажи на сградата. В момента всички входове на РТС са блокирани. Демонстрантите искат да се включат на живо в предаванията на телевизията, за да направят изявление за причината за продължаващите вече месеци протести из цялата страната. Начело на групата, която влезе в РТС, е лидерът на \"Двери\" Бошко Обрадович. \"Никой от служителите на РТС няма да пострада, защото повечето от тях мислят като нас....Влязохме в РТС, за да върнем телевизията на народа и затова ще я освободим\", заяви Обрадович. В сградата влезе и един от лидерите на обединената опозиция - Драган Джилас. Както обикновено, и тази вечер протестиращите се събраха първо пред Философския факултет в центъра на Белград. Там пред множеството говори известният драматург Синиша Ковачевич. \"Ако не кажем \"Стига!\", тук ще останат само старците... Коренът на всички злини се намира в сградата на улица Андричевич (където се намира президентството)\", каза още Ковачевич и добави: \"Той ни превърна в модерни роби!\". Граждански протести под мотото \"Един от 5 милиона\", които се провеждат от 30 ноември насам веднъж седмично, тази вечер освен в Белград, имаше още и в Крагуевац, Ягодина, Пирот, Брус, Александровац, Смедерево. Сподели:", "date": "2019.03.16", "title": "Граждански протести в Сърбия: Нахлуха в държавната телевизия (СНИМКИ)"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D1%83%D0%B2%D0%BE%D0%BB%D0%BD%D0%B8-%D0%BA%D0%BB%D1%8E%D1%87%D0%BE%D0%B2-%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80-news826924.html", "text": "Президентът на Украйна Петро Порошенко уволни ръководителят на Полтавската областна държавна администрация Валерий Головко, съобщава „112 Украйна”. Според информацията, решението за остраняването на ключовия губернатор е във връзка със загубата на доверие към Головко заради разследване на Националното антикорупционно бюро. „Днес подписах указ за уволнението на господин Головко”, обяви Порошенко. Той добавя, че функциите на Головко временно ще бъдат поети от Роман Товстий. Сподели:", "date": "2019.03.16", "title": "Президентът на Украйна уволни ключов губернатор"}
{"url": "https://pik.bg/%D0%BF%D0%BE-%D1%82%D1%80%D0%B0%D0%B4%D0%B8%D1%86%D0%B8%D1%8F-%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D0%BE%D1%82%D0%BD%D0%BE%D0%B2%D0%BE-%D0%B2-%D0%BC%D1%80%D0%B0%D0%BC%D0%BE%D1%80-%D0%B7%D0%B0-%D1%82%D0%BE%D0%B4%D0%BE%D1%80%D0%BE%D0%B2%D0%B4%D0%B5%D0%BD-news826992.html", "text": "Председателят на БСП - София Калоян Паргов присъства на конните надбягвания и на тържеството по случай Тодоровден в софийското село Мрамор. Заедно с кмета Ивайло Иванов и с председателя на Районния съвет на БСП във Връбница Христиан Кръстев той се включи в честването на един от най-хубавите църковни празници на прага на пролетта. \"За мен вече е традиция на Тодоровден да съм в село Мрамор, коментира Калоян Паргов. - Това е едно от местата в София, където местните полагат огромни усилия, за да съхранят българските обичаи. Впечатляващи и респектиращи са огромното желание и сърдечност, с които организират кушията, официалната и забавната програма на площада. Поколения наред тези красиви български обичаи се предават от бащи на синове, от майки - на дъщери, от баби и дядовци - на внуци. Вековните истории, свързани с тях, до днес вълнуват истински всеки, който ги чува за пръв път. По този начин запазваме българщината, съхраняваме културата си и оставяме богато наследство на идните поколения\". Сподели:", "date": "2019.03.16", "title": "По традиция: Калоян Паргов отново в Мрамор за Тодоровден"}
{"url": "https://pik.bg/%D0%BF%D1%80%D0%B0%D0%B2%D0%BD%D0%BE-%D1%81%D1%82%D0%B0%D0%BD%D0%BE%D0%B2%D0%B8%D1%89%D0%B5-%D0%B1%D1%80%D0%B5%D0%BA%D0%B7%D0%B8%D1%82-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BE%D1%82%D0%BB%D0%BE%D0%B6%D0%B8-%D1%81%D0%BB%D0%B5%D0%B4-1-%D1%8E%D0%BB%D0%B8-news826872.html", "text": "Brexit не може да бъде отложен след 1 юли, ако Великобритания не вземе участие в изборите за Европейски парламент в края на май. Това гласи правното становище на ЕС, което беше представено  на посланиците на страните-членки на Европейския съюз в петък. Документът, изготвен от правните експерти на ЕС, разяснява юридически въпроси, които ще бъдат повдигнати от Великобритания при искане за удължаване на срока по член 50. Именно това се очаква да направи Тереза Мей на пролетната среща на върха следващата седмица. В текста се посочва, че въпреки желанието за напускане на Съюза Великобритания все още ще е правно обвързана да организира избори за Европейски парламент между 23 май и 26 май. Ако него направи и новият парламент проведе първата си сесия на 2 юли с тази страна, която все още е в блока, институциите на ЕС \"престават да действат в сигурен правен контекст\". \"От това следва, че не трябва да се предоставя удължаване след 1 юли, освен ако изборите за Европейски парламент не се проведат на задължителната дата\", се казва в документа. Сподели:", "date": "2019.03.16", "title": "Правно становище: Брекзит не може да се отложи след 1 юли"}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BC%D0%B8%D1%81%D0%BB%D1%8F%D1%82-%D0%BE%D1%82-%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4-%D0%B7%D0%B0-%D0%B1%D0%B8%D1%82%D0%BA%D0%B8%D1%82%D0%B5-%D1%81-%D0%B1%D0%B0%D1%80%D1%81%D0%B0-news826871.html", "text": "\"Много приятели ми напомниха, че след 20 години отново се завръщам на \"Ноу Камп\", а и аз играх с номер 20, докато бях футболист.\" Така Оле Гунар Солскяер коментира жребия за четвъртфиналите на Шампионска лига, изправил водения от него Манчестър Юнайтед срещу Барселона. Норвежецът напомни за финала на турнира през 1999 година, когато вкара втория гол в добавеното време за знаменития обрат на \"червените дяволи\" срещу Байерн Мюнхен с 2:1, акцентира спортното издание \"Гол\". \"Това бе най-незабравимата ми футболна нощ! За всички, които бяхме част от отбора! Връщам се на \"Ноу Камп\", а това е един невероятен стадион. Очаквам голям мач. , срещу най-големите и най-силните клубове в света\", заяви Оле, чийто възпитаници отстраниха драматично ПСЖ в осминафиналите. \"За разлика от останалите 99 процента от треньорите, аз предпочитам вторият мач да е гостуване, защото знам, че при добър резултат вкъщи можем да победим всеки далеч от дома, както сторихме в Париж. Сега ни се падна Барселона - така е трябвало да се случи, а ние нямаме търпение. Ще бъде голям сблъсък, това е сигурно!\". Сподели:", "date": "2019.03.16", "title": "Ето какво мислят от \"Олд Трафорд\" за битките с Барса"}
{"url": "https://pik.bg/%D0%B0%D1%80%D1%81%D0%B5%D0%BD-%D0%B2%D0%B5%D0%BD%D0%B3%D0%B5%D1%80-%D1%81-%D0%BF%D0%B0%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D1%82%D0%BD%D0%BE%D1%81%D0%BD%D0%BE-%D0%BC%D0%B5%D0%B3%D0%B0-%D1%81%D0%BF%D0%BE%D1%80%D0%B0-%D0%BD%D0%B0%D0%BF%D0%BE%D0%BB%D0%B8---%D0%B0%D1%80%D1%81%D0%B5%D0%BD%D0%B0%D0%BB-news826889.html", "text": "Бившият мениджър на Арсенал Арсен Венгер похвали Карло Анчелоти, но предупреди, че Наполи ще има трудна задача срещу \"артилеристите\", акцентира \"Гонг\". Двата състава ще играят един срещу друг в четвъртфиналите на турнира Лига Европа. Мачовете са на 11-и април в Лондон и на 18-и април в Неапол. \"Ще подкрепям Арсенал, както във всеки друг мач\", категоричен бе Венгер за Il Mattino. \"Няма нужда да давам никакви съвети на Унай Емери. Обичам Карло Анчелоти, той е един от най-добрите треньори в историята, истински маестро\", изказа се ласкаво за Анчелоти френският специалист. \"Арсенал е отличен отбор и за Наполи ще е много трудно да се класира в следващия кръг\", добави Венгер. Сподели:", "date": "2019.03.16", "title": "Арсен Венгер с парещ коментар относно мега спора Наполи - Арсенал"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D0%BE%D1%84%D0%B8%D1%8F-%D1%84%D0%B8%D0%BB%D0%BC-%D1%84%D0%B5%D1%81%D1%82-news826989.html", "text": "Българският филм \"Прасето\" на Драгомир Шолев спечели три от наградите на 23-ия София филм фест . Наградата на публиката отиде при \" Снимка с Юки \" на Лъчезар Аврамов , а румънският филм \" Чудовища\" на Мариус Олтеану си тръгна с Голямата награда \"София - град на киното\" . Отличията бяха връчени на церемония в зала 1 на НДК преди официалното закриване на фестивала с филма на Агнешка Холанд \"Мистър Джоунс\". Между отделните награди квартет \"Славей\" припяваше химна на фестивала \"Нека бъде светлина\", което предизвика много усмивки сред присъстващите. На сцената на 23-ия София филм фест рок музикантът Кирил Маричков беше удостоен с Наградата на София за цялостен принос към музиката и киното. Тази година отбелязваме 50 години от фестивала \"Уудсток\" и също толкова от основаването на руската група \"Цветы\" на Стас Намин , коментира директорът на София филм фест Стефан Китанов при връчването на наградата. Днес в рамките на София филм фест гледах един филм \" 20 години Щурци те\", а преди две години празнувахме 50 години, което е повече от групата на Стас Намин, каза Кирил Маричков при получаването на наградата. Той благодари на покойните си родители, че са го научили защо демокрацията е по-добра от тоталитаризма и че изкуството изисква сериозно отношение. Голямата награда \"София - град на киното\" беше връчена от председателя на журито Ник Пауъл , който описа филма \"Чудовища\" като високохудожествен и много човечен. Наградата за победителя - режисьорът Мариус Олтеану , е осигурена от Столичната община и представлява диплом и парична премия от 7000 евро за режисьора и продуцента на филма . Специалната награда на журито за филм от международния конкурс беше присъдена на \"Прасето\" на Драгомир Шолев, а наградата за режисура - на Нора Фингшайд за филма \"Извън системата\" . За най-добър български филм беше отличен \"Прасето\", който грабна и наградата на ФИПРЕССИ. Наградата \"Домейн Бойар\" за най-добър балкански филм отиде при \" Нейната работа\" на режисьора Николас Лабот . Отличието е диплом, парична премия от 1000 евро и кашон вино. Специална награда получи и филмът \"Товарът\" на Огньен Главонич . Наградата на критиката за най-добър балкански филм беше присъдена на \"Пеперуди\" на турския режисьор Толга Карачелик . Наградата на младежкото жури за филм от международния конкурс отиде при \" Техеран: Град на любовта\" на Али Джаберансари . Наградата Jameson за най-добър български късометражен филм - диплом и парична премия от 6000 евро, получи \" Рози в нощта\" на Пенчо Кунчев. Специален диплом беше връчен на късометражния филм \" Пипнах те!\" на режисьора и сценарист Стефани Дойчинова. Отличието за най-добър документален филм беше присъдено на \" Тайният живот на Вера\" на режисьора Тонислав Христов . Наградата е диплом и парична премия от 1000 евро. Почетен диплом беше връчен и на филма \" За бащите и синовете\" на Талал Дерки . Сред официалните гости на 23-ия София филм фест бяха Кшищоф Зануси , Биле Аугуст , Павел Павликовски , Димитър Маринов и Агнешка Холанд . След официалното закриване, кинофестивалът ще продължи до края на март с прожекции в столицата и с традиционни издания в Бургас, Пловдив и Варна. Сподели:", "date": "2019.03.16", "title": "Ето кои са големите победители на \"София филм фест\""}
{"url": "https://pik.bg/%D0%BB%D0%B5%D0%BA%D0%B0%D1%80-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B7%D0%B0%D1%87%D0%B5%D1%81%D1%82%D0%B8%D1%85%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%82%D0%B5-%D1%81-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%80%D0%B5%D0%BC%D0%B5%D0%BD%D0%BD%D0%B8-%D0%B6%D0%B5%D0%BD%D0%B8-news826860.html", "text": "Случаите с пострадали бременни жени при пътни инциденти в последно време сериозно зачестяват и са необходими законови промени, за да може те да се ограничат и да не се превърнат в тенденция Това коментира пред сутрешния блок на БТВ акушер-гинекологът от „Майчин дом” д-р Юрий Хранов, оперирал преди дни 21-годишната бременна жена, която едва не загуби своя и живота на детето си в тежка катастрофа. Днес тя и бебето и са живи, благодарение на лекарите от \"Пирогов\" и „Майчин дом”. Доктор Хранов е на мнение, че е добре евентуално да бъде ограничено пътуването на жени в напреднала бременност в автомобили или да бъде обмислено по-доброто им обезопасяване. „Имахме един случай преди два месеца, след това втори – аргументира се доктор Хранов. - Ако имаме трети и четвърти, това става тенденция. В един момент нашите студенти ще трябва да учат акушерско поведение при ПТП на бременни с недоносени бебета”. Доктор Хранов каза още, че майката, окято наскоро оперира, е в добро състояние и се намира в реанимацията на „Пирогов”. „След като се възстанови напълно и бъде изписана, ще може да види бебето си. Лекарите изразиха надежда това да се случи по-скоро - каза още той - Жената беше с травма на глава, гръден кош, таз и счупена дясна ръка. След обсъждане с травматолозите преценихме, че е необходима операция в интерес на майката. Трябва да се прецизират много важно всички детайли и евентуални добри или лоши последици след едно такова преждевременно оперативно раждане”. Детето се намира в интензивното в неонатологията на „Майчин дом”. Момченцето се роди с тегло 1 300 г. „Теглото на бебето е спаднало малко, което е нормално, след като е на апаратна вентилация – каза неонатологът д-р Таня Праматарова. - В първите дни килограмите не са критерий за състоянието на едно дете. Важното е, че жизнените показатели са стабилни. Бебето ще остане при нас още поне два-три месеца”. Сподели:", "date": "2019.03.16", "title": "Лекар алармира: Зачестиха катастрофите с пострадали бременни жени"}
{"url": "https://pik.bg/%D1%86%D1%81%D0%BA%D0%B0-%D0%BC%D0%B8%D0%BD%D0%B0-%D0%BB%D0%B5%D0%BA%D0%BE-%D0%BF%D1%80%D0%B5%D0%B7-%D0%B1%D0%B5%D1%80%D0%BE%D0%B5-%D1%81-20-%D1%83-%D0%B4%D0%BE%D0%BC%D0%B0-news826984.html", "text": "ЦСКА завърши редовния сезон в Първа лига с победа, осигурявайки си второто място преди старта на плейофите. \"Червените\" надвиха Берое с 2:0. Тиаго Родригес откри резултата на \"Българска армия\" в 18-ата минута, а в добавеното време Ерол Алкан си вкара автогол. Домакините имаха пълно надмощение през първото полувреме, в което създадоха още няколко добри възможности за попадение, но Енрике и Жоржиньо не успяха да се разпишат, пишат колегите от \"Топспорт\". Старозагорци не успяха да затруднят Черниаускас нито веднъж през целия мач и закономерно загубиха, като това бе трето поредно поражение за тима на Александър Томаш. В 17-ата минута Тиаго и Енрике направиха двойно, последният се освободи и стреля по диагонала в аут. Секунди по-късно \"червените\" излязоха напред в резултата. Жоржиньо развинти Матеус Леони отляво, нахлу в наказателното поле и пусна по земя към Тиаго, който от точката на дузпата не сбърка - 1:0. С успеха ЦСКА събра 57 точки и отстъпва с пет от лидера Лудогорец. Берое заема пето място с 42 точки. В добавеното време на срещата Ерол Алкан си отбеляза автогол, с което оформи и крайния резултат. Едвин Джеси получи топката отляво, навлезе в наказателното поле и опита да намери свой съотборник, но бранителят засече топката в собствената си врата. Сподели:", "date": "2019.03.16", "title": "ЦСКА мина леко през Берое с 2:0 у дома"}
{"url": "https://pik.bg/%D1%81%D1%82%D0%B0%D1%80%D1%82%D0%B8%D1%80%D0%B0-%D0%B4%D0%B5%D1%82%D1%81%D0%BA%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D1%8F-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%81%D0%BD%D0%B8%D0%BC%D0%BA%D0%B0-news826905.html", "text": "Десетки деца и родители се събраха днес в аулата на Средно училище \"Христо Ботев\" във Враца за да се включат в \"Детска академия на науките, изкуствата и игрите\", съобщи „Конкурент”. Инициативата е насочена към бъдещите първокласници, като идеята на организаторите е да улесни адаптацията им. Главният учител Нели Христова посрещна всяко хлапе и с добра дума го насърчи. \"Няма да учим по време на тези срещи. Ще играем и ще се забавляваме\", разясни тя. Директорът на елитното училище Виктор Кръстев лично пожела успех на всяко дете и родител. Децата бяха разделени на 3 групи, предвождани от бъдещите им класни ръководители. В рамките на академията са предвидени 7 срещи с бъдещите първокласници. В три съботи от месец март и по две през април и май децата ще свикват с обстановката и ще се адаптират, за да дойдат на 15 септември в позната обстановка, обясниха идеята с детската академия организаторите от СУ \"Христо Ботев\". На 18 май ще има официално закриване, като за тогава е предвидена голяма изненада. Снимка: Конкурент.бг Сподели:", "date": "2019.03.16", "title": "Стартира \"Детска академия\" във Враца (СНИМКА)"}
{"url": "https://pik.bg/%D0%BB%D0%BE%D0%B2%D0%B5%D1%87-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0-%D1%81-%D0%B8%D0%B7%D0%BB%D0%BE%D0%B6%D0%B1%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BE%D1%82-%D0%BF%D0%BE%D0%BB%D0%B5%D1%82%D0%B0-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%B8%D0%B2%D0%B0%D0%BD%D0%BE%D0%B2-%D0%B2-%D0%BA%D0%BE%D1%81%D0%BC%D0%BE%D1%81%D0%B0-news826920.html", "text": "По повод 40-годишнината от  полета на първия български космонавт Георги Иванов, която ще се отбележи на 10 април, в центъра на  родния му град Ловеч е представена изложбата „Полетът на първия българин в Космоса”, съобщава БНР. Чрез 22 табла регионалният исторически музей в Ловеч представя снимки и информация за полета и живота на първия  български космонавт. \"Тази изложба ние я разширихме, като в нея сложихме и заслугите на нашата българска космическа наука в световен мащаб, защото българските учени представят за първи път космическа оранжерия. България е третата държава в света след Русия и след Америка, която прави космически храни. Това нещо е много важно\", коментира авторът на изложбата Ганчо Ганев. Изложбата ще остане експонирана до края на април. Сподели:", "date": "2019.03.16", "title": "Ловеч отбелязва с изложба  годишнина от полета на Георги Иванов в Космоса"}
{"url": "https://pik.bg/%D1%81%D0%BB%D0%B5%D0%B4-%D0%B6%D1%80%D0%B5%D0%B1%D0%B8%D1%8F-%D0%B7%D0%B0-14-%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D1%88%D0%BB---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D0%BC%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%8E%D1%80%D0%B3%D0%B5%D0%BD-%D0%BA%D0%BB%D0%BE%D0%BF-%D0%B7%D0%B0-%D0%B4%D1%80%D0%B0%D0%BA%D0%BE%D0%BD%D0%B8%D1%82%D0%B5-news826880.html", "text": "Мениджърът на Ливърпул Юрген Клоп коментира предстоящите мачове за тима му срещу Порто в 1/4-финалната фаза от Шампионската лига. \"Какво бих могъл да кажа? Падна се Порто, срещу който вече играхме и знаем колко добър може да бъде. Крайният резултат от предишните ни мачове с тях в крайна сметка беше странен - много добър за нас, разбира се, но пак си беше странно. В ответната среща видяхме характера на Порто и качеството, с което разполагат. Много далеч съм от мисълта, че това е бил най-добрият вариант, защото това не е така. Става дума за жребий, трябва да се подготвим за този противник и ще мислим само върху това, когато подготовката ни започне. Първото нещо, в което трябва да се увериш, е, че всеки от отбора уважава предстоящия съперник. Ще видите това от нас на 100 процента. Знаем колко качествен тим е Порто и ще трябва да изиграем тези срещи. Наши фенове също са страхотни в това да демонстрират уважение към съперника\", каза Клоп, цитиран от \"Топспорт\". Сподели:", "date": "2019.03.16", "title": "След жребия за 1/4-финалите на ШЛ - ето какво е мнението на Юрген Клоп за \"драконите\""}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%B6%D0%B5%D1%81%D1%82%D0%BE%D0%BA-%D0%BF%D0%BE%D0%B1%D0%BE%D0%B9-%D0%BD%D0%B0%D0%B4-%D0%BA%D0%BE%D0%BD%D0%B5-news826987.html", "text": "От полицията разследват случая, съобщава БНТ. Жестокият побой е заснет вчера в квартал \"Селеметя\", на поляната пред някогашното, вече разрушено, училище. На кадрите се вижда как мъже бият впрегнатите в каруци коне. Чуват се гласове, които залагат кой кон е по-силен и ще издърпа другия. Русенецът, заснел видеото пуснал кадрите в интернет, защото за пореден път ставал свидетел на подобни покъртителни сцени. Хората, които живеят в квартала, казват, че тук почти всеки ден идват търговци на коне с фургони, но не са чували да има залагания. Местните не са много наясно дали търговците са българи или румънци. Конете ги купували хора от селата. В много от къщите наоколо виждаме каруци. Техните собственици казват, че се грижат за конете си, защото на тях разчитали за прехраната си. Освен за насилие над животните обаче полицаите ще разследват случая и за незаконни залагания. Жесток побой над коне предизвика взрив от възмущение в интернет. В навечерието на Тодоровден русенец е заснел как пред дома му пребиват от бой коне, впрегнати в каруци. Сподели:", "date": "2019.03.16", "title": "Полицията разследва жесток побой над коне"}
{"url": "https://pik.bg/%D0%B0%D0%BA%D1%86%D0%B8%D1%8F-%D0%BF%D0%BE-%D0%B7%D0%B0%D0%BB%D0%B5%D1%81%D1%8F%D0%B2%D0%B0%D0%BD%D0%B5-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2-%D0%BF%D0%B5%D1%80%D0%BD%D0%B8%D0%BA-news826915.html", "text": "Акция под мотото „Да оставим клавиатурите да починат и да грабнем лопатите” стартира в Перник, съобщи БНР. Организатор на залесяването е гражданското сдружение „Дишай, Перник”. Инициативата е озаглавена „Голямото пернишко засаждане”, а целта е „Фейсбук” говоренето за лошото качество на въздуха в Перник да бъде превърнато в реални действия, обясняват организаторите и призовават: „Да оставим клавиатурите да починат и да грабнем лопатите”. Акцията ще се проведе на 23 и 24 март. Ще бъдат залесени 3 терена в пернишките квартали „Калкас” и „Църква” и в град Батановци. Осигурени са 3 000 дръвчета от видовете акация, цер, черен и бял бор, явор, ясен, бреза, смърч.  Осигурено е всичко необходимо, като лопати, инструменти и кофи. „Всички знаем каква е ситуацията - пушещи комини, прашни улици, димящи ауспуси от стари автомобили. Ние, обикновените граждани можем да направим много - да засадим гора и да дарим въздух на себе си и гора на града ни”, коментира участник. Така сдружението призовава недоволните от мръсния въздух перничани да се включат в залесяването. Сподели:", "date": "2019.03.16", "title": "Акция по залесяване ще се проведе в Перник"}
{"url": "https://pik.bg/%D1%81%D1%82%D0%B8%D1%85%D0%B8%D1%8F-%D0%BD%D0%B0%D0%B4-100-%D0%B4%D1%83%D1%88%D0%B8-%D0%BE%D0%B1%D1%8F%D0%B2%D0%B5%D0%BD%D0%B8-%D0%B7%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D1%86%D0%B8%D0%BA%D0%BB%D0%BE%D0%BD-%D0%B2-%D0%B7%D0%B8%D0%BC%D0%B1%D0%B0%D0%B1%D0%B2%D0%B5-news826914.html", "text": "Най-малко 100 души са обявени за изчезнали, след като източната част на Зимбабве беше ударена от мощен циклон, който буквално опустоши Мозамбик, съобщава БГНЕС. Жертвите на лошото време са най-малко 15. Хиляди домакинства са без електричество, основни мостове в провинция Маникаланд, която граничи с Мозамбик, са под вода. Местните власти съобщават, че придошлите води са отнесли най-малко 25 къщи. Десетки други са залети от водата и са напълно неизползваеми. Тропическият циклон Идай удари в петък централната част на Мозамбик. Бурята взе 19 жертви и напълно откъсна от света Бейра – град с население от над половин милион души и едно от най-големите населени места в страната. Местните власти съобщиха, че в началото на седмицата проливните дъждове вече са взели 66 жертви и са оставили близо 20 000 души без подслон. Обилните валежи взеха и 56 жертви в съседно Малави, където близо 1 милион души останаха без подслон. Сподели:", "date": "2019.03.16", "title": "СТИХИЯ: Над 100 души обявени за изчезнали след циклон в Зимбабве"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%82%D1%80%D1%83%D0%BF-%D0%BD%D0%B0-%D0%BC%D1%8A%D0%B6-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news826986.html", "text": "Труп на мъж е открит на улицата на Скобелева майка в Пловдив, съобщава \"Трафикнюз\". Според хора от квартала, починалият е сводник, който често стоял на това място. Все още не е ясна причината за смъртта. Очевидец е разказал, че най-вероятно на мъжа му е прилошало и е паднал на земята. От полицията в Пловдив, заявиха пред репортер на ПИК, че 19:00 часа на телефон 112 е съобщено за намерен мъж в безпомощно състояние. От Спешна помощ и екип на Пето РУ е констатирана смъртта му. Починалият е 68-годишен пловдивчанин. Причините и обстоятелствата около смъртта му се изясняват. Сподели:", "date": "2019.03.16", "title": "ОТ ПОСЛЕДНИТЕ МИНУТИ: Намериха труп на мъж в Пловдив (СНИМКИ/ОБНОВЕНА)"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%BF%D0%BE%D0%B3%D1%80%D0%B5%D0%B1%D0%B0%D0%BB%D0%B0-%D0%B1%D0%B0%D1%89%D0%B0-%D1%81%D0%B8-%D1%82%D0%B0%D0%B9%D0%BD%D0%BE-news825389.html", "text": "Тежка семейна трагедия бележи живота на Мария Илиева. Певицата, която в момента се подвизава в имитаторското шоу „Като две капки вода“, загубила внезапно баща си и все още избягвала да коментира болезнената за нея тема. Таткото на Мария – Красимир Илиев, който е известен и всепризнат в музикалните среди като дългогодишен концертмайстор на Софийския духов оркестър, не успял да надвие рака на дебелото черво. Диагнозата го връхлетяла неочаквано и макар семейството веднага да предприело скъпо и уж ефективно лечение, болестта надделяла. Макар близките на Красимир да направили всичко възможно да го отърват от лапите на рака, успели единствено да удължат живота му с няколко месеца. За смъртта на баща си, който отдавна напуснал столицата и прекарал последните си години в Плевен, певицата научила по телефона. В същото време в България заради нея бил изпратен чуждестранен телевизионен екип, който трябвало да заснеме кратка лента, посветена на музикалните ѝ успехи. На Илиева ѝ се наложило да посрещне журналистите и операторите и да се държи стоически пред камерата, а в същото време сърцето ѝ се късало от мъка по баща ѝ. Веднага след като приключила с ангажимента си, тя тръгнала по спешност към Плевен, за да изпрати татко си по последния му път. Макар смуглата красавица да е дете на разведени родители, които взимат решението да се разведат, когато тя е на невръстна възраст, през годините Мария запазила близки отношения и с двамата. По-голямата част от времето обаче прекарвала с майка си Ваня Монева, която е диригент на хора „Космическите гласове на България“. Въпреки че поп иконата мечтаела искрено да създаде здраво семейство и да не преповтаря съдбата на своите родители, неотдавна Илиева също тръгна по техния път, разделяйки се с бащата на детето си Георги, който е с 14 години по-млад от нея. В момента последният си има нова годеница, но не е престанал да се грижи за сина си от Мария – 1-годишния Александър. Сподели:", "date": "2019.03.16", "title": "ДРАМА В ПИК И \"РЕТРО\": Мария Илиева погребала баща си тайно"}
{"url": "https://pik.bg/%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D1%81-%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%BD%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B8-%D1%81%D1%8A%D0%BF%D1%80%D1%83%D0%B3%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%81%D0%B8-%D0%BC%D0%B5%D0%BD%D0%BA%D0%B0%D1%82-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-news826646.html", "text": "Навремето футболистите се женеха за гимнастички. Днес спят с миски и плеймейтки. В това на пръв поглед няма нищо лошо - тогава е нямало плеймейтки, днес почти няма гимнастички. Една от гимнастичките, която имат един от най-здравите спортни бракове с легендата на Левски и националния отбор Наски Сираков, е Илиана Раева. Години наред тя е образец за футболна съпруга. Раева обаче никак не се гордее със своите наследнички. И не може да проумее начина, по който днешните футболни съпруги разменят половинките си. \"Дори не знам днешните футболни съпруги кои са, с изключение на Николета Лозанова и още няколко. Сегашните са точно определен типаж. Едно време жените до футболистите бяха интересни дами, влюбени истински в мъжете си, а не в джобовете им. Няма как да си представя, че е могло да си се разменяме. Ние обичахме мъжете си, а не колегите им\", заяви Раева в интервю пред седмичник. Ясно, че Илиана визира именно Николета и двамата й футболни мъже - Валери Божинов и Николай Михайлов. Днес Раева е рожденичка. В последно време тя не е особено активна в социалните мрежи, но по повод празника си написа: \"Навърших 56! Обичам Живота си! Щастлива съм със семейството си, роднините си, професията си, колегите си, учителите си, приятелите си и враговете си! Благодаря на всички за всичко, което са ми подарили и причинили!Чувствам се докосната\". Сподели:", "date": "2019.03.16", "title": "Илиана Раева с безпощадни думи към Николета и съпругите, които си менкат футболисти"}
{"url": "https://pik.bg/%D0%B4%D0%B0%D1%80%D0%B0-%D0%B5%D0%BA%D0%B8%D0%BC%D0%BE%D0%B2%D0%B0-%D0%B7%D0%B0%D0%BF%D0%B8%D1%81%D0%B0-%D0%BF%D0%B5%D1%81%D0%B5%D0%BD-%D1%81-%D0%BF%D0%BE%D0%BA%D0%BE%D0%B9%D0%BD%D0%B8%D1%8F-%D1%81%D0%B8-%D0%B1%D0%B0%D1%89%D0%B0-%D0%B4%D0%B8%D0%BC%D0%B8-%D0%BE%D1%82-%D1%81%D0%BB%D0%B5%D0%BD%D0%B3-news826891.html", "text": "Дара Екимова направи нова версия на хитова песен на баща си – Дими от „Сленг“, 11 години, след като той почина. В новия вариант на парчето „Мой свят“ вокалите на Дара са миксирани с оригиналното изпълнение на създателя на група „Сленг“. Така младата певица сбъдна мечтата си да направи дует с него. „Вложих цялото си сърце и емоция в този проект. Много съм щастлива, че се получи. Чувствах се странно, докато правих самата песен”, каза певицата в студиото на „Събуди се”. Според нея баща й би се гордял с песента. Дара сподели още, че всъщност много прилича на баща си - и на външен вид и по характер. Сподели:", "date": "2019.03.16", "title": "Дара Екимова записа песен с... покойния си баща Дими от \"Сленг\""}
{"url": "https://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%BC%D1%83%D0%B7%D0%B5%D0%B9-%D0%BD%D0%B0-%D0%B4%D0%B5%D1%81%D1%82%D0%B8%D0%BB%D0%B0%D1%86%D0%B8%D1%8F%D1%82%D0%B0-%D0%B2-%D1%81%D1%82%D0%B0%D1%80%D0%B8%D1%8F-%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D0%BD%D0%BE%D0%B2-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-news826939.html", "text": "Сдружението \"Бизнесът за Пловдив\", което възнамерява да се включи в кметската надпревара на есен, взе ключова къща в Стария град. Сдружението с нестопанска цел спечели търга и за първия етаж на къщата на улица \"Цанко Лавренов\" 5. Преди това в края на 2017 година срещу наем от 1555,50 лева (без ДДС) взе втория й етаж. Така целият обект преминава към сдружението. Заповедта за утвърждаване на наемателя е подписана на 14 март. Подписана е от областния управител, тъй като къщата е частна държавна собственост. Цената на наема на първия етаж е 1200 без ДДС. До момента на \"Цанко Лавренов\" 5 се помещаваше музей на дестилацията. Сподели:", "date": "2019.03.16", "title": "Бившият музей на дестилацията в Стария Пловдив с нов собственик"}
{"url": "https://pik.bg/%D1%85%D1%83%D0%B0%D0%BD-%D0%B3%D1%83%D0%B0%D0%B9%D0%B4%D0%BE-%D0%BE%D0%B1%D1%8F%D0%B2%D0%B8-%D1%87%D0%B5-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B5-%D0%B2%D0%B7%D0%B5%D0%BB%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%BD%D0%B0%D0%B4-%D0%BA%D0%BB%D1%8E%D1%87%D0%BE%D0%B2%D0%B0-%D0%BD%D0%B5%D1%84%D1%82%D0%B5%D0%BD%D0%B0-%D0%BA%D0%BE%D1%80%D0%BF%D0%BE%D1%80%D0%B0-news826932.html", "text": "Лидерът на венуецуелската опозиция Хуан Гуайдо, който се самопровъзгласи за временен президент на страната, обяви, че опозицията е взела контрола върху ключовата за страната нефтена корпорация Citgo, съобщава „Лайф”. Това е американското подразделение на държавната нефтена компания на Венецуела PDVSA. „Те искаха да откраднат всичко, но ние вече имаме контрола над Citgo и лиценз за бъдещото функциониране на компанията, което спасява важни активи на държавата”, заяви Гуайдо в „Туитър”. В началото на март САЩ продължиха срока за приключването на операцията с акциите на държавната нефтена компания на Венецуела PDVSA до 10 май. Лицензът за извършване на някои сделки за Citgo е продължен до 28 април. В края на януари Вашингтон наложи санкции срещу PDVSA, блокирайки активи на компанията за 8 млрд. долара. Сподели:", "date": "2019.03.16", "title": "Хуан Гуайдо обяви, че опозицията във Венецуела е взела контрола над ключова нефтена корпорация"}
{"url": "https://pik.bg/%D1%82%D0%B8%D0%BA%D0%BD%D0%B0%D1%85%D0%B0-%D0%B2-%D0%BF%D0%B0%D0%BD%D0%B4%D0%B8%D0%B7%D0%B0-%D0%B7%D0%B0%D0%B3%D0%BE%D1%80%D1%8F%D0%BB-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA---%D1%83%D0%B4%D0%BE%D0%B2%D0%BB%D0%B5%D1%82%D0%B2%D0%BE%D1%80%D0%B8%D0%BB-%D0%B8%D0%B7%D0%B2%D1%80%D0%B0%D1%82%D0%B5%D0%BD%D0%B8%D1%82%D0%B5-%D1%81%D0%B8-%D0%B6%D0%B5%D0%BB%D0%B0%D0%BD%D0%B8%D1%8F-%D1%81-%D0%BB%D0%B5%D0%BB%D1%8F-%D1%81%D0%B8-news826937.html", "text": "Шестгодишен престой зад решетките при първоначален строг режим очаква 26-годишен жител на село Елхово в община Николаево, който застана пред Темида по обвинение в изнасилване на леля си. Велчо Рашев посегнал на близката си родственица през нощта на 10 срещу 11 май м.г., като успял да удовлетвори извратените си желания чрез жесток побой. 63-годишната жертва не подозирала намеренията на госта си, който не била виждала от доста време и дори го нагостила и почерпила. След като Велчо си тръгнал домакинята започнала да оправя леглото си за лягане, но междувременно наскоро излезлият от затвора и зажаднял за женски ласки изверг нахлул обратно в стаята и започнал да я души, настоявайки за взаимност, пише \"Монитор\". Ден по-късно жената отишла при лекар, който установил множество синини по тялото й, а извергът бил окован в белезници след сигнал от пострадалата. В хода на съдебното заседание е установено, че Рашев има зад гърба си 7 осъдителни присъди, основно за грабежи, за последно е бил в затвора до декември 2017 година. Съдът в Казанлък е постановил за рецидивиста 9 години затвор, но присъдата била намалена с 1/3 заради направените от него пълни самопризнания. Размерът е потвърден и от окръжния съд в Стара Загора след жалба на осъдения, който се ожалил от \"прекалена строгост“. Сподели:", "date": "2019.03.16", "title": "Тикнаха в пандиза загорял племенник - удовлетворил извратените си желания с леля си"}
{"url": "https://pik.bg/%D1%82%D0%B0%D0%BC%D0%BF%D0%BB%D0%B8%D0%B5%D1%80%D0%B8%D1%82%D0%B5-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0%D1%80%D1%8F%D0%B2%D0%B0%D1%82-%D0%B8%D0%BA%D0%BE%D0%BD%D0%B0-%D0%BD%D0%B0-%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-news826930.html", "text": "Тамплиерите от България ще дарят икона на папа Франциск. Това обяви на пресконференция в пресклуба на БТА акад.генерал-майор Румен Ралчев, Велик Приор на Велик Приорат България. Българският реставратор Климент Атанасов, който е част от Ордена, ще позлати дървения трон на Светия отец , който ще бъде поставен на централния площад в Македония, втората страна включена в апостолическото посещение. Орденът на тамплиерите организира по време на посещението на папа Франциск в България между 5 и 7 май международен хоров фестивал за църковна музика в столицата . Шест хора - три български и по един от Хърватия, Гърция и Сърбия ще се представят с изпълнения в аулата на Софийския университет. Днес в Стара Загора се откри двудневен духовен събор на Ордена на тамплиерите. В него ще бъдат представени доклади на български учени, които ще представят християнската история и християнските ценности, посочи акад.генерал-майор Румен Ралчев, Велик Приор на Велик Приорат България. Броят на тамплиерите в нашата страна е 500. Голям е интересът от академичните среди в България, които искат да станат част от нашата организация, изтъкна Светлозар Стефанов, Велик секретар на Ордена. През тази година в Стара Загора ще бъде поставен паметен знак по повод 900 години от основаването на Ордена . Паметен знак по повод юбилея вече се издига на Околовръстния път в столицата. Сподели:", "date": "2019.03.16", "title": "Тамплиерите от България даряват икона на папа Франциск"}
{"url": "https://pik.bg/%D0%B3%D1%83%D0%B0%D1%80%D0%B4%D0%B8%D0%BE%D0%BB%D0%B0-%D0%BE%D1%82%D1%81%D0%B5%D1%87%D0%B5-%D1%88%D0%B0%D0%BD%D1%81%D0%BE%D0%B2%D0%B5%D1%82%D0%B5-%D1%81%D1%80%D0%B5%D1%89%D1%83-%D1%82%D0%BE%D1%82%D0%BD%D1%8A%D0%BC-%D1%81%D0%B0-news826886.html", "text": "Мениджърът на Манчестър Сити Хосеп Гуардиола коментира жребия за 1/4-финалите в Шампионската лига. Ето какво каза специалистът: \"Удоволствие е да си на 1/4-финал в този турнир. Познаваме се много добре с Тотнъм. Имаме огромно уважение към този отбор. . Ще се опитаме да бъдем в най-доброто си състояние и да изиграем два добри мача. Всеки отбор има силни и слаби страни. Същото важи и за нас. Ще бъде трудно, но това би важало и за всеки друг отбор\", заяви Гуардиола. Тотнъм е домакин в първия четвъртфинал на 9 април, а реваншът е на 17-и април, акцентира  \"Топспорт\". Сподели:", "date": "2019.03.16", "title": "Гуардиола отсече: Шансовете срещу Тотнъм са..."}
{"url": "https://pik.bg/%D0%B4%D0%BD%D0%BA-%D0%BF%D1%80%D0%BE%D0%B1%D0%B8%D1%82%D0%B5-%D0%BE%D1%82-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%B5%D1%82%D0%B8%D0%BE%D0%BF%D1%81%D0%BA%D0%B8%D1%8F-%D0%B1%D0%BE%D0%B8%D0%BD%D0%B3-%D1%89%D0%B5-%D0%BE%D1%82%D0%BD%D0%B5%D0%BC%D0%B0%D1%82-6-%D0%BC%D0%B5%D1%81%D0%B5%D1%86%D0%B0-news826916.html", "text": "Етиопските авиолинии съобщиха днес, че анализирането на ДНК-пробите на 157-те пътници от полет 302 на авиокомпанията може да отнеме до шест месеца. Авиокомпанията предложи на опечалените семейства да им предоставят овъглена пръст от мястото на катастрофата за погребение, предаде Ройтерс. Екип следователи в Париж е започнал да изследва записите от черната кутия, която беше открита на мястото, където миналата неделя катастрофира самолет Боинг 737 МАКС 8. Машината се разби в поле, след като беше излетяла от етиопската столица Адис Абеба. На борда й имаше пътници от над 30 страни. Докато роднините чакат резултатите от разследването за причината за катастрофата, Етиопските авиолинии възнамеряват утре да организират служба в Адис Абеба в Кидист Селасие (катедрален храм \"Света Троица\"), където са погребани много от управниците на Етиопия. \"Компанията ни каза, че в църквата \"Селасие\" ще получим по килограм (пръст) за погребална церемония, която те ще организират\", каза представител на роднините на жертвите, пожелал анонимност. Сподели:", "date": "2019.03.16", "title": "ДНК-пробите от жертвите на катастрофата с етиопския боинг ще отнемат 6 месеца"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%BE%D1%82-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80-%D0%BE%D1%82-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-%D1%82%D1%8A%D1%80%D1%81%D0%B8-%D1%81%D0%B8%D0%BC%D0%B2%D0%BE%D0%BB%D0%B8%D0%BA-news826969.html", "text": "\"Не съм далеч от мисълта за провокация, но по-скоро има някаква фиксация и върху Османската империя, и върху днешна Турция. Защото всичко оставено като съобщение, и срещу Ердоган, и срещу кмета на Лондон, показва, че е насочено срещу Турция. Любопитно е защо Европа, защо мъсти за Европа. Защо се намесва и Балканската война\", каза Гяуров. Дали обаче нарочно се намесват българските имена и събития с името на терориста Брендън Тарънт. \"Не ми се вярва. Още повече от известните до момента факти става ясно, че той е посетил Турция, пребивававал е там 40-50 дни. Посетил е бивша Югославия. Вероятно не е случайно, че в България е посещавал места, свързани с Руско-турската война. Всичко това обаче задава повече въпроси. Защото службите, не само българските, а и европейските, трябва да проверят с кого е общувал. Защото едва ли тази музика, тази информация е събрана само от интернет\", каза още Гяуров. На въпрос дали е възможно терористът да не е вълк единак и зад него да стои някоя организация или дори разузнаване, Гяуров отговори: \"На мен ми се струва, че трябва да се насочим към паравоенни организации, някакви националистически структури, които най-малкото са предоставяли информация. Защото тези пътувания изглеждат организирани\". Тези надписи ми се струват страничен фактор. Фиксацията е върху Турция. Не е случайно това негово пребиваване и призив за убийство на турския президент. И на тази основа по-скоро е общувал с някого, който му е разяснил някакви проблеми, свързани и етнически, на Балканите”, каза още бившият разузнавач и отхвърли за себе си идеята зад атентатора да стои някоя служба. Очевидно, че терористът е човек, който търси символика и популярност. Вероятно и съвсем естествено е избрана тази цел. Това заяви бившият генерал от разузнаването Димо Гяуров  пред \"Канал 3\" по повод избора на цел на атентатора от Нова Зеландия, който бе част от атаките срещу джамии в новозеландския град Крайстчърч. Сподели:", "date": "2019.03.16", "title": "ГОРЕЩА ТЕМА: Генерал от разузнаването за кървавия атентатор от Нова Зеландия: Търси символика и популярност"}
{"url": "https://pik.bg/%D0%B4%D0%B0-%D1%81%D0%B8-%D0%BA%D1%83%D0%BF%D0%B8%D1%88-%E2%80%9E%D0%B7%D0%BB%D0%B0%D1%82%D0%BD%D0%B0-%D0%B2%D0%B8%D0%B7%D0%B0%E2%80%9D-%D0%B7%D0%B0-%D0%B3%D1%8A%D1%80%D1%86%D0%B8%D1%8F-%D0%BA%D0%B0%D0%BA-%D1%81%D0%B5-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE-%D0%B6%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%81%D1%80%D0%B5%D1%89%D1%83-250-000-%D0%B5%D0%B2%D1%80-news826848.html", "text": "Срещу 250 000 евро, инвестирани в недвижим имот, руснаци, китайци и турци си купуват \"златна виза\" за Гърция и свободата да живеят в Европейския съюз, съобщава сутрешният блок на БТВ. За пет години гръцкият бюджет набъбна с близо милиард. Мнозина обаче смятат тази практика за доста съмнителна. Мечтаете за нов живот в Гърция или в ЕС? Рекламата за неевропейски граждани е разположена на видно място пред парламента в Атина. Много китайци, руснаци и турци се възползват от нея. ЕС е в нозете на всеки, който инвестира в Гърция поне 250 000 евро в недвижим имот. Никъде другаде европейският паспорт не е толкова евтин, колкото в южната ни съседка. Шефът на \"Enterprise Greece\" Стеригулис, който рекламира т.нар. \"златна виза\", твърди обаче, че нещата не са толкова лесни. „Има строг контрол от страна на посолствата и банките, които проверяват произхода на парите и биографиите на хората – категоричен е той. - Има случаи, в които проверките траят по две години. Бих се изненадал, ако има дори един случай на нарушаване на закона, при който въпреки това да е издадена „златна виза”. Бизнесът със „златните визи” обаче бележи бум и търсенето расте постоянно. Всъщност китайците имат право да изнасят от страната само по 50 000 евро на човек. Брокерите не крият, че винаги има начини за заобикаляне на правилата. Нито китайското консулство, нито гръцката служба, която разследва прането на пари, коментират ситуацията. Икономическия консултант Йенс Бастиян разяснява, че в богатия квартал на Атина „Колонaки” китайците инвестират с удоволствие, но жилищата често стоят празни. През последните пет години са издадени почти 10 000 гръцки паспорта и в гръцката хазна са се влели около 1 милиард евро. „Гърция отново получава инвестиции. И то не само от китайци, а и от руснаци, и турци по програмата \"златна виза\". Но произходът на тези пари и репутацията на онези, които купуват недвижими имоти, трябва да бъдат по-сериозно проверявани. А често това не се случва”, коментира Йенс Бастиан. Корупция, пране на пари, отлив на капитали, укриване на данъци. Така звучат обвиненията във връзка с продажбата на паспорти. Въпреки това бизнесът с гражданството се превърна в сериозен източник на приходи в много страни-членки на ЕС. Сподели:", "date": "2019.03.16", "title": "Да си купиш „златна виза” за Гърция: Как се получава европейско жителство срещу 250 000 евро?"}
{"url": "https://pik.bg/%D0%BA%D0%BE%D0%BD%D0%BD%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%BE%D1%82-%D1%81%D0%B4%D0%B2%D1%80-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0%D1%82-%D0%BC%D0%B0%D0%B9%D1%81%D1%82%D0%BE%D1%80%D1%81%D0%BA%D0%B0-%D0%B5%D0%B7%D0%B4%D0%B0-%D1%81%D0%BD%D0%B8%D0%BC%D0%BA%D0%B8-news826928.html", "text": "С традиционните състезания полицаите от група „Конна полиция“ от столичната дирекция на МВР почетоха Тодоровден. Пред много гости и колеги участниците в празничното честване, организирано от СДВР с подкрепата на Столична община, бяха поздравени от главния секретар на МВР Ивайло Иванов, директора на СДВР старши комисар Георги Хаджиев и кмета на район Сердика Тодор Кръстев. Тържественото откриване на надпреварата започна на площада в квартал „Бенковски“ с празничен ритуал и водосвет. В състезанията и демонстрациите служителите от група „Конна полиция“ премериха майсторство в ездата и надскачането на препятствия. След оспорвана надпревара бяха отличени най-добрите ездачи. Главния секретар на МВР Ивайло Иванов връчи отличието на първенеца Светлана Търнева с  кобила Аида. Второто място зае Димитър Милушев с кон Аркан, който получи наградата си от директора на ГД „Национална полиция“ главен комисар Христо Терзийски. На трето място се класира  Любомир Златанов с кобила Дагда. Наградата му бе връчена от кмета на община Сердика Тодор Кръстев. След края на състезанията и демонстрациите деца имаха възможност да се запознаят с полицаите, да пояздят служебните коне, да се снимат с тях и да им се порадват. Сподели:", "date": "2019.03.16", "title": "Конни полицаи от СДВР демонстрират майсторска езда (СНИМКИ)"}
{"url": "https://pik.bg/104-%D0%B3%D0%BE%D0%B4%D0%B8%D1%88%D0%BD%D0%B0-%D0%B1%D1%80%D0%B8%D1%82%D0%B0%D0%BD%D0%BA%D0%B0-%D0%B2%D0%BB%D0%B8%D0%B7%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%BE%D1%82-%D0%BB%D1%8E%D0%B1%D0%BE%D0%BF%D0%B8%D1%82%D1%81%D1%82%D0%B2%D0%BE-news826868.html", "text": "Във Великобритания 104-годишна обитателка на старчески дом поиска да попадне в затвора, съобщи местния в. Bristol Post. „Аз съм на 104 г. и винаги съм била на страната на закона, така че сега искам да бъда в тъмната страна”, заяви Ан Броукънброу. Домът за възрастни Stokeleigh Care Home в Бристъл, в който живее пенсионерката, реши да поглези обитателите си с благотворителна акции. Те написаха на листа хартия какви желания искат да им бъдат изпълнени, като посочват и контакти за връзка. След това листчетата бяха изпратени в търговските вериги, където се окачваха на видими места, за да могат посетителите да изпълнят желанията на пенсионерите. Местната полиция реагира радостно на необичайното пожелание на Броукънброу. Служителите обещаха да дойдат в дома на 20 март и да откарат под стража възрастната жена, уточнява „Дейли мейл”. В списъка на нестандартните желания фигурираше още возене с „Ролс ройс”, посещение в мотоклуб, масаж и прегръдка с пудел. Сподели:", "date": "2019.03.16", "title": "104-годишна британка влиза в затвора от... любопитство"}
{"url": "https://pik.bg/%D0%B8%D0%BC%D0%BE%D1%82%D0%BD%D0%B0%D1%82%D0%B0-%D0%BC%D0%B0%D1%84%D0%B8%D1%8F-%D0%B8%D0%B7%D0%BC%D0%B0%D0%BC%D0%B5%D0%BD%D0%B8-%D1%85%D0%BE%D1%80%D0%B0-%D1%82%D0%B5%D0%B3%D0%BB%D1%8F%D1%82-%D0%BA%D1%80%D0%B5%D0%B4%D0%B8%D1%82-%D0%B7%D0%B0-%D0%B4%D0%B0-%D0%BE%D1%82%D0%BA%D1%83%D0%BF%D1%8F%D1%82-%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE%D1%82%D0%BE-%D1%81%D0%B8-news826865.html", "text": "Поредни жертви на имотната мафия. След последната история за измамената жена с деменция - Виктория Кръчмарова от „Лозенец”, се оказа, че има и други потърпевши, попаднали в лапите на същите хора, които движат схемата. Внук и възрастна жена с инсулт са заплашени да останат на улицата. От омагьосания кръг се измъкват като взимат заем, за да платят на мошениците, съобщава Нова телевизия. \"Ако ви вземат жилището, в което живеете цял живот, и заради вас баба ви, която не може да ходи, трябва да остане на улицата, как ще се чувствате? Щастлив?\", пита потърпевшият Денис Казаков. Жертви на имотната мафия са Денис, отраснал без майка, Владислава и възрастната им баба Добрина - с инсулт и 78% инвалидност. Те попадат в капана без да се усетят, измъкват се с мъки и ипотечен кредит. Кредит за собственото им жилище, което притежават от 1978 г. до 2015-та, която преобръща живота им. \"Изплащаме апартамента, за да може баба ми да живее в него\", каза потърпевшата Владислава. 2015 г. 19-годишният тогава Денис започва работа като строител. Познатият на полицията за дребни измами и мошеничество Пейо Стефанов от Костинброд му става приятел. Приятел, който го открехва как се прави бизнес, ако познаваш правилните хора. А ето как и къде са се сприятелили Денис и Пейо - на оградата на Николай. \"Нашият клиент беше Николай Радов, докато работихме по неговата къща, разбрах, че той има хора в банките, които могат да уредят хората за кредит\", заяви Казаков. Хора като Денис - млад, сирак, без майка, без трудов стаж, без стабилна работа и сигурни доходи, но с роднини, които имат имот. В случая - 70-годишната тогава баба да разбере, той и баба му са заблудени. Как новите приятели на Денис го вкарва в схемата - сприятеляват се, влизат му под кожата, возят го в лъскави коли, водят го в хубави ресторанти. Накрая му искат личната карта и го запознават с техните банкерки, които уреждат заема на улицата, а не в банка. Мечтата за кредит, нов бизнес и по-добър живот на Денис минава през заветното „да” на баба му Добрина да се разпише пред нотариус, че семейството има недвижим имот. Но само толкова, поне така си мислят бабата и внукът й. От нито един документ, който подписва, Денис не получава копие. Преслава е жената, която се представя за банков служител. Тя е човекът, който би трябвало да уреди кредит за Денис. Почти година след това - през 2016-та, братовчедката на Денис – Владислава разбира за схемата. Случайно отива да плати данъка на апартамента на баба си. Разбира, че баба ѝ вече не притежава нищо. Без да разбере продава наследството си за 12 000 лева. Срещата при нотариуса е кратка, спомнят си потърпевшите. И те бързат, и нотариусът бърза. От Нотариалната камара трудно си обясняват такива практики. Казват, че именно в канторите преди непоправимото да е сторено, опитите за измами и схеми се разкриват. Например чрез фалшиви лични карти и удостоверения за наследници. Нотариусите предлагат да се създаде регистър на уязвимите от имотни измами, където да се вижда кой на кого и какви пълномощни дава и за какво. \"Ако го имаше този регистър, лицата не са неадекватни, те дават формално своето съгласие, но не разбират последствията. Един имот може да се продаде по данъчна оценка, а реално да струва 4-5 пъти повече - това също е въвеждане в заблуждение\", заяви нотариусът Димитър Танев. Преди сделката при нотариус Денис не се усеща и чрез подпис продава цялото си наследство на Преслава за 12 000 лв. Пари само по документи, но развързва ръцете на мошениците. На 06 октомври 2015 г. при същия нотариус баба Добрина чрез пълномощното на Денис прехвърля 2/3 идеални части от апартамента в \"Люлин\" на Преслава. За 25 000 лв., които никога не стигат до джоба му. Заменката на идеални части се случва под носа им. Година по-късно внучката Владислава разплита кълбото от бързи имотни сделки и скрити намерения. Не дължат нищо на държавата, защото не притежават нищо. Жилището в \"Люлин\" от семейство Илчови е прехвърлено на Преслава  - 2/3 за 25 000 лева. Преслава прехвърля на Марин 5/6. После Марин продава 19/24 от апартамента на фирма. И дарява на фирмата още 1/24. В нея съсобственици са Здравко и Антон. Здравко Атанасов е същият човек от история на Мартин и Виктория Кръчмарови от \"Лозенец\", за които ви разказахме миналата седмица. След жалбата в полицията, разследващите от 9-то Районно им обясняват кой кой е, въпреки че са стари познайници на полицията, очните ставки с обичайните заподозрени заглъхват в задънена улица. Хит на пазара на имотни измами доскоро са и фалшиви завещания или т.нар. \"кметски пълномощни\", разказват ни нотариуси. В края на 2018 г. Софийска районна прокуратура прекратява разследването по случая на семейство Илчови. Мотивът - доказателства за престъпление няма. Семейството на Владислава е принудено чрез ипотека да спаси апартамента на баба си и да си го откупи. В следващите 20 години ще изплаща това, което е било тяхно. Пейо наследява занаята за изнудване и измами от майка си Дочка. В схемата е и Преслава, която им е роднина. От МВР, СДВР и разследващите полицаи от 9-то Районно отказват среща и коментар. Аргументът - прокуратурата не събира данни за престъпление и прекратила досъдебното производство. Колко още ощетени като Денис, баба Добрина и Владислава има - не знаем. Нотариусите казват, че спират 80 на 100 от имотните измами още преди да се случат. Дали е така и това е трудно за доказване. Още по-трудно се доказва в съда, че притежаваш нещо, което е било в ръцете на други без да подозираш. Сподели:", "date": "2019.03.16", "title": "ИМОТНАТА МАФИЯ: Измамени хора теглят кредит, за да откупят наследството си"}
{"url": "https://pik.bg/%D0%B3%D0%BE%D1%80%D0%B5%D1%89%D0%B8-%D0%B2%D1%80%D1%8A%D0%B7%D0%BA%D0%B8-%D1%82%D0%B0%D0%B9%D0%BD%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B4%D1%83%D1%88%D0%B0%D1%82-%D0%BE%D0%BA%D0%BE%D0%BB%D0%BE-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%BE%D1%82-%D0%BA%D1%80%D0%B0%D0%B9%D1%81%D1%82%D1%87%D1%8A%D1%80%D1%87---%D0%BF%D1%80%D0%B8%D0%B7%D0%BE-news826941.html", "text": "Британските тайни служби Ми-5 душат около терориста от Крайстчърч. Топченгетата проверяват за връзки между Брендън Тарант и крайнодесни екстремисти на Острова. Силите за сигурност гледат под лупа видеото, което Тарант пусна на живо, докато избиваше мюсюлманите в двете джамии в Крайстчърч. Освен това те разчитат внимателно и манифеста, който Брендън е написал малко преди кървавите атаки. Според \"Таймс\", в него бил отправен призив към крайнодесните екстремисти в Англия, да убият кмета на Лондон Садик Хан, който е пакистанец. Всички поставени под наблюдението на полицията крайни елементи на територията на Острова - Англия, Уелс и Шотландия, предстои да бъдат разпитани от службите и ако бъде установена връзка между тях и Тарант, то ще има арести и задържани лица. Сподели:", "date": "2019.03.16", "title": "ГОРЕЩИ ВРЪЗКИ: Тайните служби на Великобритания душат около терориста от Крайстчърч - призовавал да убият кмета на Лондон"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%82%D0%B5%D1%81%D1%82-%D0%BE%D1%82-20-%D0%B4%D1%83%D1%88%D0%B8-%D0%BD%D0%B0%D0%BF%D0%B8%D1%80%D0%B0-%D0%B4%D0%B0-%D1%81%D0%B2%D0%B0%D0%BB%D1%8F-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0%D1%87%D0%B5%D0%BB%D0%BE-%D1%81-%D0%B9%D0%BE%D0%BB%D0%BE-%D0%B4%D0%B5%D0%BD%D0%B5%D0%B2---%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%80%D1%83-news826942.html", "text": "20 души, начело с Йоло Денев, се събраха на рекламираният като национален протест срещу кабинета. Заради бутиковото присъствие, организаторите явно се изнервиха и скочиха да ругаят полицията пред Народното събрание. Широко прокламирания бунт срещу властта отново се провали поради малката численост и абсолютната незаинтересованост на нормалните хора, видя репортер на ПИК. Събралите се 20 души пред сградата на Народното събрание се напънаха да привлекат вниманието, като се опитаха да блъскат и ругаят полицаите, които ги превъзхождат в пъти по численост. След като видяха, че дори и с тези си опити, няма да привлекат внимание и няма да успеят, хората с по една и две метли и облекли жълти жилетки се върнаха обратно, а част от тях се отказаха и си тръгнаха. Сподели:", "date": "2019.03.16", "title": "ПЪРВО В ПИК: Протест от 20 души напира да сваля кабинета, начело с Йоло Денев - скандално ругаят полицията (СНИМКИ)"}
{"url": "https://pik.bg/%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D0%BE%D1%83%D1%88%D1%8A%D0%BD-%D0%BE%D0%BF%D0%B8%D1%82%D0%B0%D1%85%D0%B0-%D1%81%D0%B5-%D0%B4%D0%B0-%D0%BE%D0%B1%D0%B5%D1%80%D0%B0%D1%82-%D1%85%D0%BE%D1%82%D0%B5%D0%BB-%D0%B8-%D0%BA%D0%B0%D0%B7%D0%B8%D0%BD%D0%BE-%E2%80%9E%D0%B1%D0%B5%D0%BB%D0%B0%D0%B4%D0%B6%D0%B8%D0%BE%E2%80%9C-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-news826919.html", "text": "Опит за грабеж в хотел и казино „Беладжио“ в Лас Вегас приключи с престрелка между полицията и обирджията, съобщи Ей Би Си. Въоръжен мъж нахлул в казиното и се насочил към касата, където се изплащат печалбите. Той заплашил касиерката с оръжието, след което успял да се измъкне с парите през страничния вход. Обирджията се опитал да открадне една от паркираните край казиното коли, но веднага бил спрян от четирима полицаи. При завързалата се престрелка един служител на реда бил ранен. Той бил откаран в болница, но по-късно освободен за домашно лечение. Обирджията бил прострелян в гърдите, като състоянието му е критично. Това не е първият обир в „Беладжио“. През март 2017 година трима мъже с животински маски на лицата успяха да оберат луксозен магазин за бижута преди само един от обирджиите да бъде заловен. През ноември същата година крадец успя да избяга с огромна сума пари от касата на казиното и все още не е заловен. „Беладжио“ и неговите известни „танцуващи фонтани“ е едно от казината, които стават сцена на дързък обир в холивудския филм „Бандата на Оушън“. Сподели:", "date": "2019.03.16", "title": "БАНДАТА НА ОУШЪН: Опитаха се да оберат хотел и казино „Беладжио“ в Лас Вегас"}
{"url": "https://pik.bg/%D0%BF%D0%BE%D0%B4-%D0%B2%D1%8A%D0%BF%D1%80%D0%BE%D1%81-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%B8-%D0%BA%D0%B8%D1%82%D0%B0%D0%B9-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BE%D1%82%D0%BB%D0%BE%D0%B6%D0%B8-%D0%B7%D0%B0-%D1%8E%D0%BD%D0%B8-news826833.html", "text": "Президентите на САЩ и Китай Доналд Тръмп и Си Дзинпин може да отложат за юни срещата за подписване на търговското споразумение, тъй като неговата финализация се нуждае от повече време отколкото се очакваше. Това съобщи ТАСС, позовавайки се на китайския вестник South China Morning Post. Източници на китайското издание отбелязват, че срещата е била планирана за април, но е малко вероятно да се състои тъй като до тогава едва ли двете страни ще успеят да подготвят окончателните договори. Те имат доста различни мнения по редица въпроси. Вашингтон настоява да се изработи правоохранителен механизъм, който ще позволи да се гарантира, че китайската страна ще изпълнява поетите ангажименти. В четвъртък финансовият министър на САЩ Стивън Мнучин е признал, че държавните лидери няма да успеят да се срещнат в края на март, защото двете експертни делегации имат нужда от още време за преговори. В началото на декември 2018 година Тръмп и Си се срещнаха „на четири очи“ в Аржентина по време на срещата на Г-20 и се договориха в следващите три месеца да се изготвят мерките за сключване на търговското споразумение между САЩ и Китай. Американският президент заяви, че се е съгласил от 1 януари 2019 година да не повишава тарифите от 10% до 25% за китайска продукция на обща стойност от 200 млрд. долара, както бе планирал преди това. Този срок изтече на 1 март, но Тръмп изрази готовност да не повишава митата докато преговорите вървят успешно и в правилно според Вашингтон направление. Сподели:", "date": "2019.03.16", "title": "Под въпрос: Срещата на лидерите на САЩ и Китай може да се отложи за юни"}
{"url": "https://pik.bg/%D0%BF%D0%BE%D1%85%D0%B2%D0%B0%D0%BB%D0%B0---%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82%D1%8A%D1%82-%D0%BD%D0%B8%D0%BA-%D0%BF%D0%B0%D1%83%D1%8A%D0%BB-%D0%B8%D0%BC%D0%B0-%D0%BC%D0%BD%D0%BE%D0%B3%D0%BE-%D0%B4%D0%BE%D0%B1%D1%80%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%84%D0%B8%D0%BB%D0%BC%D0%B8-news826878.html", "text": "Ник Пауъл е основателят на звукозаписната компания „Върджин Рекърдс”. Той работи с еталони в музиката като „Секс Пистълс”, „Ролинг Стоунс”, Джанет Джексън,  Фил Колинс. Пауъл е и филмов продуцент, като сред шедьоврите, които е продуцирал, личат имената на филмите „Мона Лиза”, „Играчка-плачка”, „Абсолютни начинаещи”. Пауъл е в България заради „София Филм Фест”. Пред сутрешния блок на БТВ той говори за пътя към успеха, за приятелството си с Ричард Брансън, за любимите си актьори и българското кино. „С приятеля ми Ричард Брансън напуснахме училище на 16 години, защото животът навън бе много по-вълнуващ от този там – връща се в спомените си Ник Пауъл. - Вече имах квалификацията да отида в университет и нямаше смисъл да оставам. Имахме идея да направим списание за учениците и това бе много по-забавно. Родителите ми бяха фантастични. Веднага ме подкрепиха. Бяхме пет деца. С Брансън запазихме приятелството си. Преди месец си писахме мейли, по тема, която обсъждахме. Заедно отворихме магазинче за плочи. Това бе първият ми бизнес. Взимахме парите от хората, които искаха плочите, и след това им ги доставяхме. В този тип продажби не ни трябваше начален капитал. Беше нормалният начин, по който да го направим. В един момент банкрутирахме”. Ни Пауъл разказа и как е влязъл в бизнеса с продуциране на музика. „Идеята да продуцирам музика дойде, след като басиста на една група, която бе при нас, донесе една касета около час музика, като той ни попита дали можем от това да запишем запис – разказва Ник Пауъл. -  Казахме му, че когато няма хора в студиото, може да дойде и да запише, като ние ще го продуцираме. Нямаше песни, нямаше текст. Бяха две музикални теми. Беше много рисковано, като продадохме 30 млн. копия. Това бе невероятен късмет да продадем така първия си запис. А защо се получи така? Режисьорът на филма „Екзорсистът” искаше да използва тази музика във филма си и така се получи, като от компания с много кредитори пробихме и станахме този успешен бизнес. Иначе с привличането на „Секс Пистълс” бе доста трудно, като всяка компания искаше да подпише с тях по онова време. Една компания подписа с тях, но цената на акциите на компанията падна и договорът бе развален. След това подписаха с една американска компания, откъдето ги уволниха след серия от грешки. След това подписахме с тях ние. Ние никога не се отказваме и винаги вярваме, че ще намерим точният начин. И се получи. Доколкото знам, наистина Ричард Брансън е извеждал Джанет Джексън с балон за да подпише с нас, но не съм бил там. Никога не съм харесвал наркотиците. Рокендролът за мен никога не е бил порок а музика. Търсих някакъв бизнес, някаква форма на представяне”. Ник Пауъл говори и за продуценската си работа в киното и любимите си актьори. „Нямам любима звезда в Холивуд – признава той. -  Има хора, които наистина много харесвам  – Боб Хоскинс, който имаше номинация за „Оскар” за „Мона Лиза\". Има много хора. Джуди Денч също уважавам. За мен тя е божество. Факт е, че харесвам по-възрастната генерация актьори. Наричам ги „тежките хора”. От номинираните сега за „Оскар”-и харесвам „Зелена книга”. Не можеш да не харесаш „Зелена книга”. Много харесах „Рома”,  ”Студената война” – също. Този филм е само 90 минути, но историята продължава в три десетилетия. Запознах се с българското кино. Гледал съм и преди български филми. Тези, които съм виждал, са наистина готини филм. Има много добри български филми”. Сподели:", "date": "2019.03.16", "title": "ПОХВАЛА - Продуцентът Ник Пауъл: Има много добри български филми"}
{"url": "https://pik.bg/%D0%BD%D1%83%D0%B6%D0%BD%D0%B8-%D1%81%D0%B0-%D0%BC%D0%B5%D1%80%D0%BA%D0%B8-%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%BF%D1%8A%D1%82%D1%8F-%D0%BA%D1%8A%D0%BC-%D0%B0%D1%81%D0%B5%D0%BD%D0%BE%D0%B2%D0%B0%D1%82%D0%B0-%D0%BA%D1%80%D0%B5%D0%BF%D0%BE%D1%81%D1%82-news826882.html", "text": "Пътят за Асеновата крепост може да се окаже блокиран, ако не се вземат мерки. Причината е старо свлачище, което се активизира отново. Проблемът е и за местните жители в района, а и за туристите, които особено през пролетта и лятото, тръгват натам. Има реална опасност трите родопски села - Лясково, Яврово, Добралък, да бъдат откъснати от света, ако пътят не бъде укрепен, съобщава Нова телевизия. Срутището е засегнало част от едното платно на пътя и то се намира в дерето, а асфалтът е отнесен= Сподели:", "date": "2019.03.16", "title": "НУЖНИ СА МЕРКИ: Свлачище заплашва пътя към Асеновата крепост"}
{"url": "https://pik.bg/%D0%BF%D1%80%D0%B8%D0%BA%D0%B0%D0%B7%D0%BA%D0%B0-%D0%B7%D0%B0-%D1%82%D0%B0%D1%82%D0%BA%D0%BE-%D0%B1%D0%B0%D1%80%D0%B1%D0%B0-%D0%B8-%D0%B1%D0%B0%D0%B1%D0%B0-%D1%8F%D0%B3%D0%B0-%D0%BE%D1%82%D0%BA%D0%B0%D0%BA%D1%82%D0%BE-%D0%BE%D0%B3%D0%BB%D0%B0%D0%B2%D0%B8-%D0%B1%D1%81%D0%BF-%D0%BD%D0%B8%D0%BD%D0%BE%D0%B2%D0%B0-%D0%BD%D0%B5-%D0%B5-%D0%BF%D0%B0%D1%80%D0%BA%D0%B8%D1%80%D0%B0%D0%BB%D0%B0-%D0%BC%D0%B5%D1%82%D0%BB%D0%B0%D1%82%D0%B0-news826884.html", "text": "Със сигурност днешните айпадчета, айфончета и геймърчета (уви, в това превърнаха нашите деца и внуци) не са гледали прекрасния анимационен филм за татко Барба и барбарончетата му, по който преди се прехласваха цели предишни поколения. Според „Уикипедия“ (цитирам) „Барбароните са изключително добронамерени. От всяко затруднение намират винаги най-елегантния и миролюбив изход благодарение на способността си да се преобразяват“. Пак там се обяснява, че всъщност Барбарон произлиза от лакомство за дете, което, в най-широк превод (от френски през английски), е известно в България като захарен памук. А пък той, отново според по-възрастните, е познат като „лапнеш нещо, глътнеш нищо“. Вероятно на айфончетата, айпадчетата и геймърчетата не са им чели и страховитите истории с Баба Яга. Впрочем правилно – тя не е рожба на българския национален фолклор, а „импортен продукт“, внос в България от бившия Съветски съюз. А ако се съди и по описанията на външния ѝ вид и лошия ѝ характер, излиза, че тя е нещо като „грозния източен антипод“ на „красивия западен Хелоуин“. У нас обаче тя е по-известна с това, че се придвижва с метла. И оттам, когато някоя жена се развихри или направо разбеснее, идва и лафът „яхнала метлата“. Винаги съм вярвал, че всяка легенда или приказка крие и значителни дози житейски истини. И сега, като гледам какво се случва на родната ни политическа сцена, тази ми вяра още повече укрепва. Всеки път, когато го натиснат от някоя страна, татко Барба се свиваше и се издуваше от друга. Ами, ей богу, все едно че наблюдавам политическите зигзаги на премиера. Натиснат го майките на децата с увреждания – той отстъпва и се преориентира. И веднага нарежда на барбарончетата си в парламента да оформят законово исканията им. Ама това, че в хаоса на прибързаността не стана ясна кое влиза в сила от 1 януари, кое – от 1 април, и кое – чак от 1 септември, нямаше никакво значение. Важното е, че благодарение на решителното отстъпление на татко Барба Борисов майките от недоволни се превърнаха в доволни и набързо събраха палатковия си лагер. Пък и в добавка получиха армаган – главата на вицепремиера Валери Симеонов! Вдига се на протест университетската общност срещу опита за скрита приватизация на болница „Лозенец“ (защото това беше тайният замисъл) и – хоп! – пак заден ход. Изведнъж се намериха и 20 милиона за довършване на запусналата сграда на детската болница на територията на Медицинската академия, че дори и още 25 милиона за дълговете на „Лозенец“. Само дето скромно премиерът премълча, че тези дългове са натрупани от това, че около 1000 държавни чиновници, депутати и техните семейства се обслужват безплатно от същата тази болница. Ама важното е да се узнае, че татко Барба пак е отстъпил пред справедливо негодувание... И сега поредното – с Изборния кодекс. Тука вече работата наистина става за смях. Още повече че на сцената се появи и дамата с метлата. Всъщност откакто оглави БСП, другарката Нинова никога не я е паркирала. Както на „Позитано“ 20, така и пред парламента. Вътре в партията тя извърши едно очевидно конституционно нарушение, като наложи в устава „мандатност“ и за депутатите. От една страна, аз също съм против едни и същи хора да са вечни в парламента. От друга обаче, това е практика във всички демократични страни. И от трета, основният ни закон ясно и точно е казал за кои постове важи мандатността, а сред тях народните представители ги няма. Но това са си вътрешнопартийни кахъри. По-важното е какво стори дамата с метлата в парламента. Ами нищо не стори, а избра най-лесния начин – „а пък аз няма да играя повече с теб“. И се фръцна и си излезе, повличайки след себе си и цялата си парламентарна група. При това се фръцна с наистина смешни мотиви – машинното гласуване, преференциите и „мъртвите души“. Аз също твърдя, че поправките в Изборния кодекс по-скоро го влошиха, отколкото обратното. Но не и в текстовете, за които реве дамата с метлата. Преди време машинното гласуване беше много на мода в страните от Европейския съюз. Но постепенно всички се отказаха от него, а в Германия Конституционният съд даже го забрани. Остана частично в Холандия, но там се случи нещо любопитно. Едно невръстно хакерче демонстрира пред телевизионните камери как за две минути може да накара „машината“ да лъже повече, отколкото цяла сюрия цигани, цанени в секционната комисия. И даже и холандците, които иначе не са много пъргави в мисленето, се зачесоха по главите... Ама ние, нали сме инат народ, пак ще вървим наопаки. И според другарката с метлата задължително трябва да повторим грешката на Ирландия, която първо вложи 100 милиона евро в машини за гласуване, а после още толкова, за да ги рециклира... Преференциите? Тях или ги има (т.е. без праг), или ги няма (с какъвто и да е праг). По изчисленията на мой колега – професор математик, от 52-ма досега избрани евродепутати (от 2009 г. насетне) само двама са влезли с преференции. При това единият по погрешка (т.нар. „феномен 15/15“), а другият – с очевидна манипулация. При всички положения обаче това ще рече, че досега преференциите са повлияли върху по-малко от 2% от изборните резултати. И да вдига такава пушилка около тях, го може само дамата с метлата. Пък може би и защото знае, че премиерът ще ѝ се върже на акъла. Както и стана де... Колкото до „мъртвите души“, направо е абсурдно подобно понятие да влезе като текст в закон. Има далеч по-елегантни начини да се реши този проблем – чрез прекрояване на „изборната география“ в съответствие с демографските промени, чрез данните от Националния статистически институт и ГРАО и т.н. Да, ама не – по-важното е да се вдига пушилка и да не се ходи на работа. Тъжното е, че в тази пушилка се намеси и държавният глава, сякаш да потвърди впечатлението, че не е национален, а партиен. И че вместо на самолет наистина се е качил на втората седалка на метлата на другарката... Сподели:", "date": "2019.03.16", "title": "Приказка за татко Барба и Баба Яга: Откакто оглави БСП, Нинова не е паркирала метлата"}
{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D0%BA%D0%B0%D0%B7%D1%83%D1%81-%D1%81-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news826864.html", "text": "Нестор Ел Маестро продължава да върти ЦСКА, твърди \"Меридиан мач\". Сърбинът все още е старши треньор на тима по документи, след като отказва да разтрогне договора си, настоявайки за огромно обезщетение за предсрочното му прекратяване. Поради тази причина Любо Пенев вече около месец се води помощник-треньор, което в един момент може да създаде солидни проблеми за клуба. Ето какво каза Пенев по този казус: \"Мисля, че не е толкова важно. Стояне (б.р. - Стоян Петков, който е в международния отдел на клуба), как вървят нещата?! Не знаем. Изчакваме. Не ме притеснява този бадж. Това е най-малкият ми проблем. Този казус ще бъде решен рано или късно\", обясни Пенев. Сподели:", "date": "2019.03.16", "title": "Любопитен казус с \"армейците\""}
{"url": "https://pik.bg/%D0%BD%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B0%D0%BB%D0%B6%D0%B8%D1%80-%D1%81%D1%80%D0%B5%D1%89%D1%83-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news826840.html", "text": "Поредни масови протести се проведоха в Алжир, като участниците поискаха оставката на алжирския президент Абделазиз Бутефлика, съобщават световните агенции, цитирани от БНР. Според полицията, в столицата Алжир демонстрантите този път са били повече, отколкото миналия петък, когато по улиците шестваха десетки хиляди хора. Многолюдни шествия имаше и в други големи градове - Оран, Константина и Анаба. Стигна се до спорадични сблъсъци с полицията, но като цяло протестите протичат мирно. Недоволството се дължи на високата безработица и корупцията на властите. То бе провокирано от новината, че Бутефлика ще се кандидатира за пети президентски мандат. Преди седмица той отстъпи пред обществения натиск като обеща, че няма да се кандидатира, но същевременно отложи изборите за неопределено време. Сподели:", "date": "2019.03.16", "title": "Нови протести в Алжир срещу президента на страната"}
{"url": "https://pik.bg/%D0%B5%D0%BA%D0%BE%D0%BB%D0%BE%D0%B7%D0%B8%D1%82%D0%B5-%D1%81-%D0%BD%D0%BE%D0%B2%D0%BE-%D0%B7%D0%B0%D1%80%D0%B8%D0%B1%D1%8F%D0%B2%D0%B0%D0%BD%D0%B5-%D0%B4%D0%B0-%D0%B8%D0%B7%D0%BA%D0%B0%D1%80%D0%B0%D1%82-%D0%BF%D0%B0%D1%80%D0%B8-%D1%81%D0%BD%D0%B8%D0%BC%D0%BA%D0%B0-news826965.html", "text": "Псевдо-еколозите отново се чудят как да усвоят пари и да зарибяват млади хора. Провеждат курс по опазване на биоразнообразието, част от програмата за професионално развитие за студенти \"Бъдещи природозащитници\", съобщават от \"За да остане природа в България.\" \"Няма лошо, но и няма никаква файда за природата. Само ще привличат млади хора да протестират за измислените им каузи. Курсът разбира се е организиран по проект, а именно \"Future environmentalists\". Лектор е Нели Дончева от отдел \"Гори\" на WWF. Припомняме, че Клонът на WWF у нас се ръководи от Веселина Кавръкова, жена на бившия шеф на Природен парк „Витоша“ и неуспял политик Тома Белев. В управата е и Катерина Раковска, съпруга на активиста на партия „зелените“ Андрей Ковачев. България системно става жертва на „зелените рекетьори“ от WWF. Тъй като WWF е водеща в „За да остане природа в България“, “зелените” у нас имат ресурса да провеждат международни кампании срещу българската държава, общини и бизнес. В световен план WWF отдавна е разобличена като организация, която използва природозащитни каузи, за да изкарва милиарди. Поредният пример е разследването нa Buzzfeednews.com. След неговото публикуване във Великобритания започнаха проверки, известни личности, финансиращи Фонда с милиони, се разграничиха от него. Сред тях е и Леонардо ди Каприо. Още един факт говори достатъчно - през 2012 година, буквално дни, след като Тома Белев вече не е директор на държавния парк “Витоша”, който е оглавявал 13 години, WWF го награждава “за неговото лидерство и ангажимент към зеленото движение в България”. Белев получава приза от тогавашната президента на WWF Йоланда Какабадзе. Сподели:", "date": "2019.03.16", "title": "Еколозите с ново зарибяване да изкарат пари (СНИМКА)"}
{"url": "https://pik.bg/%D0%B0%D0%BB%D0%B1%D0%B0%D0%BD%D0%B8%D1%8F-%D0%BF%D0%BB%D0%B0%D0%BC%D0%BD%D0%B0-%D0%BE%D1%82-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B8%D1%81%D0%BA%D0%B0%D1%82-%D0%B4%D0%B0-%D1%89%D1%83%D1%80%D0%BC%D1%83%D0%B2%D0%B0%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news826964.html", "text": "Протестиращи албанци от цялата страна опитват да щурмуват парламента на страната. В столицата на Албания Тирана се провежда многохиляден антиправителствен протест. Недоволството започна мирно, но впоследствие се стигна и до сблъсъци с органите на реда, съобщават световни медии. До стълкновенията се е стигнало, след като група демонстранти опитали да нахлуят в сградата на парламента. Това наложило по-остри мерки от страна на органите на реда - те използвали сълзотворен газ и водни оръдия. Голяма част от протестиращите обаче са се подготвили с противогази и са категорични в намереняита си да превземат сградата на парламента, пише Вalkaninsight. Протестиращите си започнали да отговарят на полицаите и започнали да ги замерят с камъни. Има данни за пострадали полицаи. Този протест е опозиционен - насочен срещу премиера Еди Рама. Събралите се настояват Рама да подаде оставка и управлението на държавата да бъде поето от преходен кабинет. Лидерът на опозиционната Демократическа партия (ДП) Лулзим Баша също се включи в протеста. Той беше приветстван от хората, когато се появи в тълпата. Ситуацията продължава да е напрегната. Демонстрантите продължават да правят опити да преминат през полицейския кордон и железните ограждения, които бяха поставени рано днес от органите на реда. Според опозицията днешното недоволство е най-масовото в историята на Албания. На плакати протестиращите развяват образа на Рама редом с този на Николас Мадуро. ЕС и САЩ призоваха опозиционните партии в Албания - Демократическа партия (ДП) и Социалистическото движение за интеграция (LSI), да не насърчават насилието, а да преговарят мирно с управляващите. Държавният глава на страната Илир Мета също призова да не се стига до прояви на насилие. Сподели:", "date": "2019.03.16", "title": "Албания пламна от протести, искат да щурмуват парламента"}
{"url": "https://pik.bg/%D0%B2%D1%81%D0%B5%D0%BA%D0%B8-%D0%B4%D0%B5%D0%BD-%D0%BD%D0%B0%D0%B4-60-%D1%81%D0%B8%D0%B3%D0%BD%D0%B0%D0%BB%D0%B0-%D0%B7%D0%B0-%D0%B4%D0%BE%D0%BC%D0%B0%D1%88%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5-%D0%BF%D0%BE%D1%81%D1%82%D1%8A%D0%BF%D0%B2%D0%B0%D1%82-%D0%BD%D0%B0-112-news826839.html", "text": "Средно над 60 сигнала за домашно насилие дневно постъпват на спешния телефон 112 . Това са обявили от системата за спешни повиквания по време на среща в Народното събрание преди дни, свързана с проблемите на жените, жертва на насилие. В рамките на срещата по покана на парламентарния председател Цвета Караянчева жените от инициативата \"Цвете за нея\" са представители своите осем искания за законови и други промени, с които да се ограничат жертвите на насилие. Албена Белянова от \"Цвете за нея\" коментира пред Дарик предложенията на пострадалите от насилие жени. Едно от техните искания е да има регистър на обажданията на телефон 112, защото жени са сигнализирали за това, че позвъняванията им не се пазели в системата. \"На срещата беше директорът на 112, който увери, че няма такава възможност да бъде укрит един сигнал . Информираха ни, че 63 сигнала на ден за домашно насилие се получават на телефон 112. Проблемът, с който се сблъскват и 122, и органите на МВР, е, че рядко се оказва съдействие след подаване на сигнал, включително и от хората, които са подали сигнала. Но това не е причина да не се мисли как да се преодолее това. Защото много често става въпрос за страх, който идва след осъзнаване. На срещата имаше хора, които наистина горят в работата си. За съжаление, резултатите показват, че няма напредък. А от друга страна, видяхме чиновническо бездушие в някои от присъстващите, за които жертвите на насилие сме статистика и нищо повече\", коментира Белянова. Тя добави, че заместник-министърът на вътрешните работи е обещал в дежурните екипи в полицията да има един полицай, който да е преминал специализирано обучение по проблемите за домашното насилие , за да може да има адекватна реакция. Сподели:", "date": "2019.03.16", "title": "ВСЕКИ ДЕН: Над 60 сигнала за домашно насилие постъпват на 112"}
{"url": "https://pik.bg/%D0%BD%D0%B0%D1%80%D0%BA%D0%BE%D0%B2%D0%BE%D0%B9%D0%BD%D0%B0-%D1%87%D1%83%D0%B2%D0%B0%D0%BB%D0%B8-%D1%81-%D1%87%D0%BE%D0%B2%D0%B5%D1%88%D0%BA%D0%B8-%D0%BE%D1%81%D1%82%D0%B0%D0%BD%D0%BA%D0%B8-%D0%BE%D1%82%D0%BA%D1%80%D0%B8%D1%82%D0%B8-%D0%B2-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B8-%D1%89%D0%B0%D1%82-news826832.html", "text": "19 чувала с човешки останки бяха открити в мексиканския щат Халиско, съобщи прокуратурата на щата, цитирана от РИА-Новости и БГНЕС. Те са открити в канал за отходни води в една от общините на щата. Халиско отдавна е един от най-криминалните щати на Мексико. Картелът \"Халиско - Ново поколение\" воюва за контрол над наркотрафика в щата. Последните години Мексико бе залята от престъпна вълна, предизвикана от схватката между картелите за контрола на кокаиновия транзит за САЩ. Миналата година бе отбелязан рекорд по убийствата – 33 340. Предишният рекорд от 2017 година бе 31 200 убийства. Сподели:", "date": "2019.03.16", "title": "НАРКОВОЙНА: Чували с човешки останки открити в мексикански щат"}
{"url": "https://pik.bg/%D0%B0%D1%80%D1%82%D0%B8%D0%BB%D0%B5%D1%80%D0%B8%D1%81%D1%82%D0%B8%D1%82%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D1%88%D0%B5%D0%B4%D1%8C%D0%BE%D0%B2%D1%8A%D1%80-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news826877.html", "text": "Арсенал проявява много сериозен интерес към стража на Бърнли и националния отбор на Англия Ник Поуп, твърди \"Сън\". Лондончани ще трябват да се подсилват под рамката на вратата през лятото, тъй като ветеранът Петер Чех окачва бутоните на пирона след края на този сезон и ще сложи край на кариерата си на терена. 26-годишният Поуп се представя фантастично за своя клубен тим и отличните му изяви в Бърнли му донесоха дори и място в националния отбор на Англия. Неговият договор с отбора изтича през лятото на следващата година. От Арсенал пък могат да го купят срещу не особено висока цена. Очаква се той да бъде на разположение срещу едва 10 милиона паунда, акцентира \"Гол\". Сподели:", "date": "2019.03.16", "title": "\"Артилеристите\" подготвят шедьовър на трансферния пазар?"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BD%D0%B0%D0%BB%D0%BE%D0%B6%D0%B8-%D0%BF%D1%8A%D1%80%D0%B2%D0%BE%D1%82%D0%BE-%D1%81%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%BE-%D0%B2%D0%B5%D1%82%D0%BE-news826876.html", "text": "Законодателите, включително 12 републиканци, изненадващо гласуваха за спиране на изграждането на стена по южната граница на САЩ. Сега Конгресът ще се нуждае от мнозинство от две-трети и в двете камари, за да преодолее ветото, което е малко вероятно да се случи. Това е първият път, в който Доналд Тръмп налага президентско вето от встъпването си в длъжност в Белия дом. \"Като президент защитата на нацията е мое най-голямо задължение“, заяви Тръмп. Американският президент Доналд Тръмп наложи вето на решението на Конгреса да отмени извънредното положение по границата с Мексико, съобщава Би Би Си. Сподели:", "date": "2019.03.16", "title": "Тръмп наложи първото си президентско вето"}
{"url": "https://pik.bg/%D0%BA%D0%B0%D0%BC%D0%B5%D0%BD-%D0%B4%D0%BE%D0%BD%D0%B5%D0%B2-%D0%B7%D0%B0-%D1%83%D1%8E%D1%82%D0%B0-%D0%B2-%D0%B6%D0%B8%D0%B2%D0%BE%D1%82%D0%B0-%D0%B8-%D0%BA%D0%B8%D0%BD%D0%BE%D1%82%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D1%81%D0%B5-%D1%87%D1%83%D0%B2%D1%81%D1%82%D0%B2%D0%B0-%D0%B4%D0%BE%D0%B1%D1%80%D0%B5-%D0%BA%D0%BE%D0%B3%D0%B0%D1%82%D0%BE-%D0%B5-%D1%81%D1%80%D0%B5%D0%B4-%D0%BE%D0%B1%D0%B8%D1%87%D0%B0%D0%BD%D0%B8%D1%82%D0%B5--news826866.html", "text": "Култовият актьор Камен Донев говори пред сутрешни блок на БТВ за новия си игрален филм „Уют”, на който е сценарист, режисьор, продуцент и изпълнител на главната роля и за уюта в живота си изобщо. „Пътят по който вървя не е към Америка или Европа, а към моята душа - заяви Камен Донев. – Чувствам, че не съм добър човек. В мен има много гняв, напрежение, отрицателни емоции, които искам да премахна. Те са предизвикани от начина ни на живот, лицемерието глупостта, простотията, която ни заобикаля. Много се нещата, които ме ядосват и гледам да се боря с тях. В България не ми е уютно. Не си падам по уюта. В него няма предизвикателства. Не искам да ми е уютно. Най-уютно ми е на сцената, в колата, когато имам работа. Филма ми „Уют” е за две семейства, които опитват да оженят децата си. Преживяват една промяна, но такава реално няма, а в края на филма има една прошка, която те искат”. Актьорът признава, че не е особено приветлив човек. „Иначе филмът го направихме с много любов – добавя той. - Доста импровизирах. При подбора на екипа заложих на любими мои актьори, с които съм работил с години. Радвам се, че всички оправдаха доверието ми и не ме разочароваха. Аз съм продуцент, сценарист, режисьор и главен герой във филма. Помагаше ми режисьорът Борис Радев. Истината е, че човек се е родил и умира еднакъв. Смешни са напъните на хората да бъдат възприети еднакви – това си маниери, пари, начин на живот, начин на изразяване. Не съдя никой. Тези неща ме карат да се забавлявам. Като сме на този свят, трябва да се забавляваме мислейки. Усмивката разтваря нещата като някаква таблетка. За мен това беше моето кинообразование и мисля, че научих много неща, гледайки, правейки, анализирайки. Става дума, чисто занаятчийски. Това бе моят шанс да науча тези неща, работейки със страхотен екип от кинаджии, за което съм много благодарен”. Според Камен Донев, българинът мечтае за много неща. „Всеки мечтае за уют, да му е спокойно и приятно – коментира Донев. - Това, за което българинът мечтае е да бъде обичан. Когато му покажеш, че го обичаш, той прави чудеса. Жалкото е, че политиците ни не успяват да го разберат. Българинът се чувства добре, когато е сред обичаните хора, а не сред наградените, опаричени хора, разхождайки се дрънчейки. Чувствам се обичан и щастлив”. Камен Донев говори и за личния си живот и за новородената си дъщеричка Румяна. „Наскоро ми се роди втора дъщеричка – Румяна . Кръстена е на майка ми – коментира той. - Искам да целуна двете ми дъщери. Първата ми дъщеря – Димана, която безумно много обичам, и втората ми дъщеря Румяна. Сподели:", "date": "2019.03.16", "title": "Камен Донев за уюта в живота и киното: Българинът се чувства добре, когато е сред обичаните хора. Тогава е щастлив"}
{"url": "https://pik.bg/%D0%BF%D0%BE-%D0%B3%D0%BE%D1%80%D0%B5%D1%89%D0%B8-%D1%81%D0%BB%D0%B5%D0%B4%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%BE%D1%82-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-%D0%B5-%D1%81%D0%BF%D0%B0%D0%BB-%D0%B2-%D0%BF%D0%BB%D0%B5%D0%B2%D0%B5%D0%BD-%D1%81%D1%80%D0%B5%D1%89%D0%B0%D0%BB-%D0%BB%D0%B8-%D1%81%D0%B5-%D0%B5-%D1%81-%D0%B1%D1%8A%D0%BB%D0%B3%D0%B0%D1%80%D0%B8-news826888.html", "text": "Терористът, който стреля в две джамии в Нова Зеландия и уби 49 души, е спал в Плевен. Това съобщи главният секретар на МВР Ивайло Иванов. Той присъства на празника на конната полиция на Тодоровден. Той се отбелязва с традиционните състезания и демонстрации в столичния квартал \"Бенковски\", по инициатива на Столичната дирекция на вътрешните работи и с подкрепата на Столична община. Според събраната от службите информация до момента, мъжът е пребивавал на няколко места, докато е обикалял страната ни. „През нощта колегите не са спрели да работят. Искам да успокоя всички, че до този момент няма никакви данни за дейност, свързана с тероризъм на територията на България”, заяви Иванов. „Засега данните, които имаме е, че той е бил в България като турист. Няма данни да се е срещал, сега се проверяват местата, където е преспивал. Продължава работата, все пак е бил една седмица. Да, може да проверим дали се в срещал с български граждани или с чужди граждани на територията на страната”, обясни Иванов. По думите му данните засега сочат, че през цялото време е пътувал сам. „Исторически обекти е посещавал. Пак казвам няма никакви данни за извършване на някаква дейност, свързана с тероризъм на територията на страната”, заяви главният секретар на МВР. Той отказа да даде повече информация за това, къде точно е спал Тарант в Плевен. „Имаме я тази информация, но не мога да ви я кажа. На няколко места е спал, установени са, знаем населените места. Няма как да ви кажа, докато не извършим необходимите проверки”, допълни Иванов. Той обаче заяви, че все още няма информация как е плащал у нас – кеш или с карта. „Всичко това се проверява, имаме добра връзка с колегите от ДАНС, контратерористичният център работи, там има колеги от всички служби, отделно държим интензивен обмен с партньорските служби”, допълни Иванов. „Това е най-важното според мен, че нямаме никакви данни за терористична дейност на територията на страната”, обясни Иванов. Сподели:", "date": "2019.03.16", "title": "ПО ГОРЕЩИ СЛЕДИ: Терористът от Нова Зеландия е спал в Плевен, срещал ли се е с българи"}
{"url": "https://pik.bg/%D0%BC%D0%B0%D1%89%D0%B0%D0%B1%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%BF%D1%80%D0%B8-%D1%88%D0%BF%D0%BE%D1%80%D0%B8%D1%82%D0%B5-news826867.html", "text": "Според \"Дейли Мейл\", Тотнъм ще се раздели с голяма част от своите основни играчи. Сред сигурните напускащи са Винсент Янсен, Виктор Уаняма и Дани Роуз, а освен това се очаква отборът да бъде принуден да продаде Тоби Алдервейрелд и Кристиан Ериксен, като първият от двамата е желан от Манчестър Юнайтед, а вторият от Реал (Мадрид). Уаняма има проблеми с травми и това му попречи да играе важна роля в тима през този сезон, като в крайна сметка Хари Уинкс го измести от титулярния състав, докато Янсен изобщо не е в сметките на Маурисио Почетино. Oт първите трима само Роуз играе редовно, но все пак в някои от мачовете не оправдава очакванията и се очертава Бен Дейвис да играе за в бъдеще на неговата позиция, тъй като е по-добър в защитен план, акцентира \"Топспорт\". Сподели:", "date": "2019.03.16", "title": "Мащабни промени при \"шпорите\"?"}
{"url": "https://pik.bg/%D0%B0%D0%B2%D0%B8%D0%BE%D0%B5%D0%BA%D1%81%D0%BF%D0%B5%D1%80%D1%82-%D0%B0%D0%B2%D0%B8%D0%B0%D1%86%D0%B8%D1%8F%D1%82%D0%B0-%D0%BE%D1%81%D1%82%D0%B0%D0%B2%D0%B0-%D0%BD%D0%B0%D0%B9-%D1%81%D0%B8%D0%B3%D1%83%D1%80%D0%BD%D0%B8%D1%8F%D1%82-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2%D1%8A%D0%BF%D1%80%D0%B5%D0%BA%D0%B8-%D0%BF%D1%80%D0%B8%D0%B7%D0%B5%D0%BC%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D0%B8%D0%BD%D0%B3-737-%D0%BC%D0%B0-news826885.html", "text": "Авиацията остава най-сигурният транспорт въпреки приземяването на \"Боинг 737 Макс 8\" - моделът, който се разби в Етиопия миналата седмица. Това заяви пред БНР авиоекспертът Джон Стрикланд. По думите му този модел самолет ще се върне в експлоатация след известно време, а решението да се спре изцяло от употреба в момента е \"необичайно\": \"Приземяването на моделите от семейството на „Макс 8” се случва почти хаотично в различните държави – анализира Стрикланд. -  Би трябвало американските авиационни власти да поискат подобно приземяване на всички модели, ако преценят за нужно. Ето защо казвам, че събитията се развиват по твърде необичаен начин\". Обикновено преди да се прибегне към подобна мярка, се изчакват резултатите от разследването, допълни експертът. „В краткосрочен план няма никакво съмнение, че това е голямо предизвикателство за компанията - производител и за авиолиниите, които са избрали да оперират точно с модели от това семейство. 737 моделите са на пазара от около 50 години. Само от този модел са поръчани от около 5 000 самолета. От и към България също се извършват много полети именно със самолети от 737 семейството. Това са сигурни самолети, на които може да се разчита“, коментира още Джон Стрикланд. Според него авиокомпаниите няма да се откажат от поръчките си или да подменят самолетите с тези на конкурентен производител. „Дори честно казано, това не е толкова лесно. Основните производители на самолети са претрупани от поръчки в следващите години“, коментира Джон Стрикланд. Преди да са ясни резултатите от разследването на самолетната катастрофа, всички предположения биха били спекулация, каза още Стрикланд. Според него засега е рано да се говори и за промяна в правилата, по които всеки нов модел получава сертификат или в процедурите за проверка, които се провеждат преди излитането на всеки самолет. Според друг авиоексперт - Харш Вардхан, е съвсем естествена ситуацията всички самолети от този модел да бъдат приземени. Той е убеден, че нито конкретната компания, нито пък авиопревозвачите, които са закупили или поръчали от този модел, ще понесат дългосрочни загуби. Всички самолети от вида \"Боинг 737 Макс 8\" са приземени след трагедията в Етиопия, при която загинаха 157 души. Веднага светът направи паралел с инцидента от миналия октомври, при който абсолютно същият модел самолет се разби при излитането си в Индонезия. През седмицата първи забраниха полети с този модел и модели от цялото семейство на 737 Етиопия, Индонезия, Китай и Австралия. Последваха страните от Европейския съюз, Съединените щати и още много. Сподели:", "date": "2019.03.16", "title": "Авиоексперт: Авиацията остава най-сигурният транспорт въпреки приземяването на \"Боинг 737 Макс 8\""}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-tv-%D1%85%D0%B0%D0%BB%D0%B2%D0%B0%D0%B4%D0%B6%D0%B8%D1%8F%D0%BD-%D1%80%D0%B0%D0%B7%D0%B4%D0%B5%D0%BB%D0%B8%D0%BB-%D0%BC%D0%B0%D1%80%D0%B8%D1%8F-%D0%B8%D0%B3%D0%BD%D0%B0%D1%82%D0%BE%D0%B2%D0%B0-%D0%B8-%D1%80%D0%B0%D1%87%D0%BA%D0%BE%D0%B2---%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%BD%D0%B0-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8%D1%82%D0%B5-%D0%B2-%D0%B6%D0%B5-news826945.html", "text": "Спирането на \"Господари на ефира\" се отразява катастрофално на единствената водеща на шоуто. От началото на годината Мария Игнатова изживява тежка депресия. Липсата на постоянни доходи терзае красивата блондинка, а това от своя страна е довело и до напрежение в отношенията с колегата й Димитър Рачков, коментира се из телевизионните среди. И докато за всички останали водещи, които са и актьори, капе по някой лев от театралните им ангажименти, то Мария е останала без всякакви доходи. Игнатова разчитала, че братя Халваджиян ще успеят светкавично да решат драмата си с Нова тв. Това обаче не се случи и вече е напълно ясно, че поне до есента шоуто няма да види ефир. Съответно - и Мария няма да види заплата. Игнатова не можела да се примири с мисълта, че докато Рачков печели луди пари, тя стои без доходи. На комика не му пука особено от спирането на \"Господарите\", тъй като в момента е водещ на \"Капките\", а билетите и за двете представления на \"Забранетото шоу на Рачков\" през април в НДК, които са средно по 60-80 лв., вече са изчерпани до дупка. Още за поредната драма между Мария и Рачков и още звездни клюки гледайте сега в \"Жълтите новини\": Сподели:", "date": "2019.03.16", "title": "ГОРЕЩО В ПИК TV: Халваджиян разделил Мария Игнатова и Рачков - водещата на \"Господарите\" в жестока депресия"}
{"url": "https://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D0%B1%D0%BE%D0%BC%D0%B1%D0%B0-%D0%BE%D1%82-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D1%81%D0%B5-%D0%BD%D0%B0%D1%81%D0%BE%D1%87%D0%B2%D0%B0%D1%82-%D0%BA%D1%8A%D0%BC-%D0%B7%D0%B2%D0%B5%D0%B7%D0%B4%D0%B0%D1%82%D0%B0-news826887.html", "text": "Отборът на Реал Мадрид се насочва към крилото на Манчестър Сити Рахийм Стърлинг като част от плановете си да поднови състава си, твърди \"Мирър\". Според изданието завърналият се на \"Бернабеу\" наставник Зинедин Зидан е голям фен на английския национал, който прави страхотен сезон с екипа на \"гражданите\". Смята се, че Реал ще похарчи 300 млн. паунда за летни попълнения, като сред набелязаните играчи са Неймар, Еден Азар и Кристиан Ериксен. Към тях обаче може да се прибави и Стърлинг, който е следен изкъсо от мадридчани, след като е една от най-големите звезди през тази кампания във Висшана лига. Вестникът припомня, че и преди испанският клуб се е интересувал от играча - през 2014 г., както и миналия август, когато оттам са изпратили скаути да го наблюдават. Зидан също публично е признавал интереса си към 24-годишния футболист. \"Разбира се, че го следим като играч\", заяви той през 2015 г. Стърлинг прави много силен сезон. От клуба му ще се борят той да остане част от състава особено пред угрозата от трансферно ембарго. През ноември Рахийм преподписа с отбора до лятото на 2023 г., като получава по 300 хиляди паунда седмично, акцентира \"Новспорт\". Сподели:", "date": "2019.03.16", "title": "ТРАНСФЕРНА БОМБА: От \"Бернабеу\" се насочват към звездата..."}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%BC%D0%B5%D0%BB%D0%B5-%D0%BC%D0%B5%D1%80%D1%86%D0%B5%D0%B4%D0%B5%D1%81-%D1%81%D0%B5-%D1%83%D0%B4%D0%B0%D1%80%D0%B8-%D1%87%D0%B5%D0%BB%D0%BD%D0%BE-%D0%B2-%D1%82%D0%B8%D1%80-%D0%BD%D0%B0-%D0%B5-79-%D0%B7%D0%B0%D0%B3%D0%B8%D0%BD%D0%B0-%D1%87%D0%BE%D0%B2%D0%B5%D0%BA-news826898.html", "text": "Камион и автомобил се удариха челно на главен път Е-79 между Ботевград и Скравена. Инцидентът е станал около 8.30 часа, ударили са се тежкотоварен камион със софийска регистрация и кола. По неизяснени засега причини шофьорът на лек автомобил \"Мерцедес\" е навлязъл в насрещното платно и се ударил челно в идващия камион. Загинал е на място. Шофьорът на камиона е с отрицателна проба за алкохол. Втори човек от колата е закаран в болницата в Ботевград в тежко състояние и в момента медиците се борят за живота му. На този етап няма официална информация кой е шофирал автомобила и кой е неговият спътник. Сблъсъкът е бил толкова чудовищен, че от леката кола не е останала здрава част. Ня мястото на тежката катастрофа работят дознатели и се очаква пред следващите 2 часа пътят да остане затворен. От АПИ вече обявиха обиколни маршрути за пътуващите към Дунав мост 2 и София. Движението се осъществява по трасето Ботевград - Мездра в посока София е пренасочено през Ребърково и Своге. Сподели:", "date": "2019.03.16", "title": "ЖЕСТОКО МЕЛЕ: Мерцедес се удари челно в ТИР на Е-79, загина човек"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B0%D1%82-%D0%BF%D0%BE%D0%B4%D0%BA%D1%80%D0%B5%D0%BF%D0%B5%D0%BD%D0%B8-news826893.html", "text": "Не мога да давам оценка на службите, защото не съм навътре в дейността им и се надявам, че си вършат добре работата. Това коментира Цвета Караянчева пред Дарик във връзка с терористичната атака в Нова Зеландия, извършена от човек, който е бил миналата година в България. По повод опрощаването, а после решението за отлагане до 10 години на плащанията на дълговете и лихвите на мюсюлманското вероизповедание, председателят на НС заяви, че то е в тежко финансово състояние и заради това се е пристъпило към подобно решение - защото духовните лица не са взимали заплати с месеци. Караянчева посочи, че специалисти са изказали мнение, че българските мюсюлмани трябва да бъдат подкрепени, защото са възможна защита от проникването на ислямски фундаменталистки идеи. Лихвите по натрупаните дългове ще се разглеждат по общо основание, обясни шефът на Народното събрание. Няма ортаклък с ДПС, категорична бе Караянчева, отговоряйки на онези, които внушават, че има съглашателство между ГЕРБ и ДПС. Никола Чанев ще е кандидат на ГЕРБ за кмет на Кърджали, обяви Караянчева, коментирайки ситуацията в този регион на страната, откъдето тя е и депутат. Идеите за промените в законодателството идват от министерствата, от неправителствените организации, и според нея, те се правят, за да се отговори на нуждите и промените в обществото. Караянчева призова да не се критикуват така остро народните представители, защото те са избрани от хората по места и познават проблемите на хората там,  работят тези хора да живеят по-добре. Според председателят на НС има закони, които трябва да се приемат бързо, но има и закони, които могат да изчакват и с месеци. Сподели:", "date": "2019.03.16", "title": "Цвета Караянчева: Българските мюсюлмани трябва да бъдат подкрепени"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BF%D0%B0%D1%80%D0%B8%D0%B6-%D0%BE%D1%81%D1%8A%D0%B4%D0%B8-%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8%D1%82%D0%B5-%D0%BD%D0%B0-%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8%E2%80%9C-%D0%BD%D0%B0-%D0%B6%D0%B8%D0%B2%D0%BE-news826958.html", "text": "Кметът на Париж Ан Идалго осъди агресивните действия на някои от демонстрантите и призова към спокойствие, съобщава РИА \"Новости“. И тази събота във френската столица се провежда многоброен протест, който изби в откровена агресия, хулигански прояви и мародерства. Акции на \"жълтите жилетки“ се провеждат в Париж и други региони на Франция за 18-а поредна събота. По данни на министерството на вътрешните работи, на улиците са излезли над 7 хиляди души, отбелязва \"Фокус\". \"Категорично осъждам неприемливите ексцесии, извършени по-специално на Шанз-Елизе и околните райони. Призовавам всички към спокойствие и отговорност“, написа Идалго в \"Туитър\". Агресивно настроените участници в шествието по различни начини провокираха полицията и нарушиха мирния му характер. Служителите на правоприлагащите органи бяха принудени многократно да използват сълзотворен газ, димни гранати и водно оръдие. Сподели:", "date": "2019.03.16", "title": "Кметът на Париж осъди безредиците на \"Жълтите жилетки“ (НА ЖИВО)"}
{"url": "https://pik.bg/%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D0%B4%D0%B2%D0%B0%D0%BC%D0%B0-%D0%B1%D0%B8%D0%B2%D1%88%D0%B8-%D1%88%D0%B5%D1%84%D0%BE%D0%B2%D0%B5-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news826835.html", "text": "Отложиха делото срещу двама от бившите изпълнителни директори на МБАЛ „Христо Ботев“ във Враца – Светозар Луканов и Орлин Цветков, съобщава „Конкурент”. Състав на районния съд, председателстван от неговият председател Васил Ганов, пренасрочи процеса за април. Повод за новата дата е необходимостта от събирането на нови доказателства от районната прокуратура по казуса. Делото е образувано заради източването на над 32 000 лв. и превеждането им по сметката на шуменския лекар д-р Халил Мехмед, който се е водел фиктивно на работа в отделението по съдова хирургия с началник д-р Румен Цветанов, който е третият обвиняем. Сподели:", "date": "2019.03.16", "title": "Отложиха дело срещу двама бивши шефове на болницата във Враца"}
{"url": "https://pik.bg/%D1%80%D1%83%D0%BC%D1%8F%D0%BD%D0%B0-%D0%BA%D0%BE%D0%BB%D0%B0%D1%80%D0%BE%D0%B2%D0%B0-%D1%81-%D0%BD%D0%B0%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%E2%80%9E%D0%B2%D0%BE%D0%BB%D1%8F%E2%80%9C-%D0%BE%D0%BA%D0%B0%D1%80%D0%B8%D0%BA%D0%B0%D1%82%D1%83%D1%80%D0%B8-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%B1%D1%81%D0%BF-news826895.html", "text": "С напускането на парламента „Воля“ окарикатурява позицията на БСП. Това каза пред Фокус политологът доц. Румяна Коларова, като обясни, че това са 2 несравними партии, които обаче се придържат към една и съща политическа стратегия. Според нея „Воля“ ще продължи да гарантира конструктивна подкрепа за управляващите. Доц. Коларова добави, че сегашната политическа ситуация е резултат от отдалечаването на БСП от стратегиите и програмните модели на европейската левица. Има голяма разлика между поведението на двете партии, обърна внимание политологът, като поясни, че „Воля“ преди всичко иска да покаже, че гласът им се слуша от управляващите и едва на второ място – че се дистанцират от българския парламент. „При БСП е обратното. Левицата на първо място търси дистанциране от парламента на всяка цена, а едва на второ място искат да покажат, че гласът им се слуша. Защо? Защото БСП търси предсрочни избори за разлика от „Воля“, която сегашната ситуация в парламента я устройва, тъй като по отношение на кворума има ролята на ключова партия и балансьор. Левицата търси радикален изход от сега създалата се ситуация – те искат предсрочни избори“, коментира Румяна Коларова и допълни, че ако ГЕРБ запази преднина на предстоящите европейски избори, било то и с 2%, БСП ще получи сериозен удар. За „Воля“ обаче следващи предсрочни избори биха били рискови, защото не се знае дали ще влязат в следващ парламент, уточни политологът. Партията на Веселин Марешки ще експлоатира до максимум потенциала си за изнудване, който неимоверно нараства с напускането на БСП и неучастието на ДПС за формиране на кворума, каза още доц. Коларова. Сподели:", "date": "2019.03.16", "title": "Румяна Коларова: С напускането на парламента „Воля“ окарикатури позицията на БСП"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%BB%D0%BE%D1%81-%D0%BA%D0%BE%D0%BD%D1%82%D1%80%D0%B5%D1%80%D0%B0-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B3%D0%B5%D0%B9%D0%BE%D0%B2%D0%B5%D1%82%D0%B5-%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE-news826770.html", "text": "Остър коментар за дадените от ведомството на Томислав Дончев пари за гей проекти направи пред ПИК общинският съветник в София от ВМРО Карлос Контрера, който от години е в челните редици на борбата срещу хомо пропагандата. - Вече под форма на обсада, отвсякъде джендър и гей проекти валят - и през общини, и през министерства. Шизофренна ситуация. Най-лошото е, че в администрацията и в държавната власт се намират хора, на които това им импонира и са съгласни да дават пари за такива неща и да прокарват извратени идеи. Това въобще не трябва да се случва и да се подписват такива договори. - Въпросът е основателен, защото всякакви такива НПО-та прибират едни пари и не ясно за какво отиват. Като общество ние ясно сме заявили, че не сме съгласни да ни промиват мозъка с такива неща и това стана и по време на дебатите за Истанбулската конвенция. Българите не са съгласни с тази гей пропаганда, но виждате, че и общината се замеси с подобна преди време заради европейските принципи. Но такива неща не трябва да се прокарват, независимо от опитите отвън. - Това за пари за промиване на мозъци. Не знам защо консервативно се възприема негативно от тези хора. Добре е, че ние сме консервативно общество с афинитет към традициите. Не виждам нищо лошо в това е не трябва да се поддаваме на външни внушения. Институциите също не са длъжни. Консервативните хора не се съгласяват с всяка модерна дивотия по света. Гей организации са класически леви прогресивни организации, които искат за нула време да променят мисленето и принципите на обществото, което е брутален социален експеримент. Това е насочено против природата и не е нормално! - Затова трябва да има политическа воля, а виждаме, че има хора в институциите, които правят точно обратното и не се съобразяват с обществото. Всеки едни такъв, независимо е среден или висш служител, да бъде изобличаван и общественият съд да си каже мнението за него, например на избори. - Да и трябва да каже защо го е дал, стои ли зад него или ще го отмени. Тези отговори трябва да бъдат дадени от него. Сподели:", "date": "2019.03.16", "title": "САМО В ПИК: Карлос Контрера с остър коментар за парите за гейовете от държавата: Томислав Дончев да каже подкрепя ли джендър пропагадната, обществото ни е под обсада на хомо идеологията!"}
{"url": "https://pik.bg/%D0%B2-%D1%81%D0%B5%D0%B2%D0%B5%D1%80%D0%BE%D0%B8%D0%B7%D1%82%D0%BE%D1%87%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-%D1%81%D1%82%D0%B0%D1%80%D1%82%D0%B8%D1%80%D0%B0-%E2%80%9E%D0%BF%D0%BE%D1%85%D0%BE%D0%B4-%D0%B7%D0%B0-%D0%B8%D0%B7%D0%BB%D0%B8%D0%B7%D0%B0%D0%BD%D0%B5%E2%80%9D-news826844.html", "text": "В Североизточна Англия започва 14-дневен \"Поход за излизане\", организиран от изявения привърженик на Брекзит Найджъл Фараж, съобщи БТА, цитирана от БНР. Протестът ще се проведе в град Съндърланд, където на референдума за членството в Европейския съюз през 2016 г. беше обявено първото мнозинство в подкрепа на Брекзит. В четвъртък бившият лидер на Партията за независимост на Обединеното кралство Найджъл Фараж заяви, че е \"възмутително\" депутатите да подкрепят предложението на премиера Тереза Мей за продължаване на срока за Брекзит отвъд първоначално предвидената дата 29 март. Фараж, който сега е политически коментатор и член на Европейския парламент, каза, че премиерът е обещала \"50 пъти\", че Великобритания ще напусне ЕС на 29 март. Сподели:", "date": "2019.03.16", "title": "В Североизточна Англия стартира „Поход за излизане”"}
{"url": "https://pik.bg/%D0%B1%D0%B0%D0%BB%D0%B5%D1%82%D1%8A%D1%82-%D0%BD%D0%B0-%D1%80%D0%B0%D0%B4%D0%B5%D0%B2-%D0%BA%D0%B0%D1%82%D0%BE-%D0%BA%D1%8A%D1%80%D0%B2%D0%B0%D0%B2%D0%BE%D1%82%D0%BE-%D1%85%D0%BE%D1%80%D0%BE-%D0%BD%D0%B0-%D0%B2%D0%B8%D0%B4%D0%B5%D0%BD%D0%BE%D0%B2-%D0%B8-%D0%BB%D0%BE%D0%B2%D0%B0-%D0%BD%D0%B0-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D0%B3-%D0%BD-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B7%D0%B0%D1%89%D0%BE-%D0%BE%D1%85%D1%80%D0%B0-news826879.html", "text": "Семейство Радеви решиха да отидат на балет в Софийската опера снощи. Няма лошо, похвално даже. Българските държавници рядко демонстрират интерес към културата и рядко уважават премиери. Поканата към Радеви вероятно е дошла отдавна. Те са се готвили за спектакъла, НСО е \"обезопасила салона\" предварително. По същото време гръмна атентатът в Нова Зеландия и се разбра за евентуална българска следа. Терористът е бил в страната ни преди няколко месеца, по оръжието му са открити надписи на български. Премиерът Борисов свика спешно службите заедно с главния прокурор. Заседаваха дълго в Министерския съвет, после дадоха публичен отчет за събраната информация пред медиите. Възможно ли е президентът Радев да не е бил уведомен за атентата и за напрежението в държавата? Едва ли. Предполага се, че съветникът му Иво Христов все пак чете сайтове, освен че ги пише. Тогава? Нормално ли е главата на държавата да предпочете да отиде на балет, вместо да се присъедини към заседанието на службите? Вместо лично да събере службите, да изиска данни, да свика Консултативен съвет по национален сигурност? Защо Радев не е свиквал Консултативен съвет повече от година? За да не му се налага да сяда на една маса с Борисов ли? От инат, от егоцентризъм? Докога ще поставя \"аз\"-а си пред интересите на нацията? Балетът на президента от снощи буди симптоматични асоциации. Сещам се за едно кърваво хоро на Жан Виденов в Копривщица, докато измираха войничетата в катастрофата край София. Сещам се и за един кървав лов на Първанов часове след влаковия ад София-Кардам, отнел живота на 9 души. Пресилено е, ще кажете. Да, слава Богу, този път жертвите не са наши, но пък топката пак е у нас. Нима президентът на републиката не осъзнава деликатността на ситуацията - десен радикал изтрепва две джамии с мюсюлмани, а на оръжието му изписано \"Фружин\" и \"Булаир\". Преди атентата се разхождал из България с неясни цели, създавал е контакти, може би. Възможно е да се е срещал с тукашни паравоенни и профашистки организации. Ердоган заявява, че приема атентата като личен удар върху себе си, но в това време Радев се наслаждава на балета на Панчо Владигеров и нехае. Пет-шест гавази от НСО се надпреварват да търчат след съпругата му в тоалетната - сякаш терористът дебне нейде из фоайетата на Софийската опера. Когато журналист от ПИК опитва да заснеме с телефона си конфузната сценка, гардовете му изземват телефона и трият видеото. За щастие друг колега все пак успява да документира, фотосите плъзват в ПИК и социалните мрежи, хората почват да се питат с основание - за това ли им плащаме на момчетата от НСО, да вардят Деси Радева в тоалетната? Законно ли е да триеш чужди снимки? Нали Радеви доброволно са отишли на публично място, следователно е нормално да бъдат снимани? Що за манталитет и лош вкус? Я си представете какво ще се случи, ако охранител на Борисов посегне на журналист и му изтрие кадрите? Вой до Господ, призиви за оставка, намеци за фашизъм, потискане на свободата на словото... А сега - пълно мълчание. Медиите не коментират - нито гафа на Радев да ходи на балет, докато държавата се тресе, нито срама, че гавазите му се саморазправят с журналист от ПИК... Двоен стандарт, приятели. Човекът с най-висок рейтинг в държавата в момента се държи като недосегаем, безчинства по пътищата, жена му се изживява като богиня, а журналистите треперят и си затварят очите. Конформизъм? Приклякване в аванс към по-силния? Усещане, че \"Радеви идат\" и трябва да сме добре с тях? Честно казано, не ми дреме. ПИК ще продължава да показва кривиците на президента, въпреки всеобщия толеранс към поведението му. Ще продължаваме, каквото и да ни струва това. Ще го правим с убеждението, че в царството на слепите и едноокият е цар, а и защото новата ни история не помни по-рафиниран популист от случайно яхналия върха на държавата Румен Радев. Сподели:", "date": "2019.03.16", "title": "Балетът на Радев като кървавото хоро на Виденов и лова на Първанов. Г-н президент, защо охраната ви посяга на журналисти?"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D0%BF%D0%BE%D0%BB%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-news826842.html", "text": "Венецуелската полиция е нанесла побой над полски журналист в столицата Каракас, съобщaва „Ройтерс”, цитирана от БНР. Това твърди синдикатът на медиите във Варшава, като споделят снимки на Томаш Сурдел след инцидента.Сурдел работи във вестник „Газета Виборча”. В четвъртък вечерта той е бил спрян от полицейски екип за документна проверка. По думите му, венецуелските служители на реда са покрили лицето му, ударили са го в главата и са го заплашили с оръжие. Министерството на информацията в Каракас не потвърди за инцидента. Президентът Николас Мадуро обвинява чуждестранните медии, че преувеличават проблемите на страната, за да го очернят. И други журналисти попаднаха под прицела на Венецуелкото правителство. Радиожурналистът Луис Карлос Диас беше арестуван с обвинение в съучастие за срива на електрозахранването в страната на 7 март. По-късно Диас беше освободен със съдебна заповед да не прави публични изявления. Миналата седмица агенти на военното разузнаване арестуваха американския журналист на свободна практика Коди Уедъл и по-късно го депортираха, след като са го разпитвали за кореспонденциите му за дезертиране на военнослужещи. Американският телевизионен журналист Хорхе Рамос също беше задържан по време на интервю с Мадуро и по-късно депортиран заедно с екипа си. Сподели:", "date": "2019.03.16", "title": "Брутално: Венецуелски полицаи пребиха полски журналист"}
{"url": "https://pik.bg/%D1%88%D0%B0%D1%88-%D0%BC%D1%8A%D0%B6-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D1%8A%D0%B6%D0%B8%D0%B2%D0%B8-%D0%BC%D1%83%D0%BC%D0%B8%D1%8F%D1%82%D0%B0-%D0%BD%D0%B0-%D0%BB%D0%B5%D0%BD%D0%B8%D0%BD-%D1%81%D1%8A%D1%81-%D0%B7%D0%B5%D1%85%D1%82%D0%B8%D0%BD-news826861.html", "text": "Суматоха на Червения площад в Москва. Мъж се опита да нахлуе в Мавзолея на Ленин и да залее мумията на покойния съветски лидер със зехтин, докато крещи „Изправи се! Изправи се!“, съобщава „Рашъ тудей“. По-късно мъжът обяснил на полицията, че искал да съживи Ленин. В момента мавзолеят е временно затворен за ремонтни дейности. Случайни минувачи видели как мъж вади от джоба си бутилка със зехтин и се опитва да се промъкне през централния вход. Той е бил спрян от охраната, но не и преди да залее мраморната плоча пред мавзолея със зехтин. Лекарите, които прегледали мъжа в полицията заявиха, че той „се нуждае от спешна психиатрична помощ“. Полицията обаче реши да му наложи глоба от 500 рубли (7,50 долара) за нарушаване на обществения ред преди да го изпрати в психиатрията. През последните няколко години мавзолеят на Ленин често става обект на вандалски появи – бил е пръскан със спрей, заливан с боя и светена вода, както и облепян с тоалетна хартия. Сподели:", "date": "2019.03.16", "title": "ШАШ: Мъж опита да съживи мумията на Ленин със... зехтин"}
{"url": "https://pik.bg/%D0%B2%D0%B8%D0%BF-%D0%B4%D0%B0%D0%BC%D0%B0%D1%82%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%B8-%D1%8F-%D0%BF%D0%B0%D0%B7%D1%8F%D1%82-%D0%B2-%D1%82%D0%BE%D0%B0%D0%BB%D0%B5%D1%82%D0%BD%D0%B0%D1%82%D0%B0---%D0%B2%D0%B8%D0%B6%D1%82%D0%B5-%D1%83%D0%BD%D0%B8%D0%BA%D0%B0%D0%BB%D0%BD%D0%BE%D1%82%D0%BE-%D0%B2%D0%B8%D0%B4%D0%B5%D0%BE-%D0%BA-news826892.html", "text": "Президентът Румен Радев заведе жена си на балет, докато държавата ври и кипи след атентата в Нова Зеландия и Борисов свика службите да изчистят имиджа на България ( ). Влизат тайно, нелегално от задния вход, крият се от медиите, но са скъпи гости в ложата на операта. А Десислава е супер ВИП - четирима гардове от НСО я пазят в тоалетната! Разчистват й пътя, вардят я от народната любов. Охранителите на държавна заплата взимат телефона на журналист и незаконно трият видеата и снимките му. Репортерът обаче вече ги бе пратил в редакцията. Читателите на ПИК ексклузивно виждат как разбират президентската работа Радеви - балет и лукс на държавна издръжка, вардени с държавни пари. Даже в тоалетната. Това ли е държавата-блато според Радеви? Сподели:", "date": "2019.03.16", "title": "ВИП дамата Деси Радева: Четирима охранители я пазят в тоалетната - вижте УНИКАЛНОТО ВИДЕО, което НСО скандално изтри от телефона на журналист"}
{"url": "https://pik.bg/%D0%BB%D0%B5%D0%BA%D0%B0%D1%80%D0%B8-%D0%B8-%D1%84%D0%B0%D1%80%D0%BC%D0%B0%D1%86%D0%B5%D0%B2%D1%82%D0%B8-%D0%B2-%D0%B5%D0%B4%D0%B8%D0%BD-%D0%B3%D0%BB%D0%B0%D1%81---%D0%B8%D1%81%D0%BA%D0%B0%D1%82-%D0%B0%D0%BF%D1%82%D0%B5%D0%BA%D0%B8%D1%82%D0%B5-%D0%B4%D0%B0-%D0%B7%D0%B0%D0%B1%D1%8A%D1%80%D0%BA%D0%B2%D0%B0%D1%82-%D0%B8%D0%BB%D0%B0%D1%87%D0%B8-%D0%B7%D0%B0-%D0%B4%D0%B5%D1%86%D0%B0-news826702.html", "text": "Необходимо е да се възстанови практиката за приготвяне на лекарства за деца в аптеките, каза във Варна проф. Милен Димитров, зам.-декан на фармацевтичния факултет на Медицинския университет в София и председател на Българската асоциация за специфични лекарствени форми. По думите му това ще прекрати вредната в момента практика децата да се лекуват с медикаменти за възрастни, като се делят на различни части. Като цяло при лекарствата, които се произвеждат, не се предвиждат дозировки за деца под 5-6 месечна възраст, обясни Димитров. По думите му това е проблем за цяла Европа. Детето не може да се разглежда като умален възрастен, то расте и е трудно и скъпо да се произвежда продукт, който да покрива всяка възраст, обясни експертът. Той припомни, че у нас в миналото е имало практика аптеките да приготвят конкретни лекарствени състави за болния, независимо дали в течни или твърди форми. Трябва да се възстанови тази персонализирана терапия, педиатрите да започнат да я изписват, а фармацевтите - да я прилагат, посочи Димитров. Той уточни, че преди всичко обаче родителите трябва да знаят, че има по-добри начини на лечение за техните деца в сравнение с масовите продукти. Вече се работи активно по прилагането на 3D и 4D-технологиите при приготвянето на персонални лекарства, допълни Димитров. По думите му отпечатването на една таблетка на такъв принтер отнема около 2 минути. Той изрази увереност, че иновативните технологии ще навлязат масово до 10-15 години. Проф. Димитров е сред лекторите на първата международна педиатрична научно-практическа конференция \"Заедно за децата на България!\", организирана от комисията по здравеопазване към Общинския съвет в крайморския град. Форумът се провежда със съдействие на медицинските университети в София и Варна и е под патронажа на кмета Иван Портних. В конференцията участват лекари, фармацевти и представители на неправителствени организации, а лекторите са водещи специалисти от Великобритания, Германия, Сърбия. Пред медиите председателят на комисията по здравеопазване към ОбС-Варна доц. Антоанета Цветкова съобщи, че още през настоящата година Варна ще бъде домакин на Лятно училище за лекари и фармацевти по проблемите на персонализираното лечение на деца и възрастни хора. Лекторите ще бъдат чуждестранни експерти. Сподели:", "date": "2019.03.16", "title": "Лекари и фармацевти в един глас - искат аптеките да забъркват илачи за деца"}
{"url": "https://pik.bg/%D1%85%D0%B8%D1%82-%D0%BF%D1%80%D0%B0%D1%81%D0%B5%D1%82%D0%BE-%D0%BF%D0%B8%D0%B3%D0%BA%D0%B0%D1%81%D0%BE-%D0%BF%D1%80%D0%BE%D0%B4%D0%B0%D0%B2%D0%B0-%D0%BA%D0%B0%D1%80%D1%82%D0%B8%D0%BD%D0%B8-%D0%BF%D0%BE-4000-%D0%B4%D0%BE%D0%BB%D0%B0%D1%80%D0%B0-news826697.html", "text": "Размахвайки четка в зурлата си, животното създава ярки и смели щрихи по платното. Историята на талантливото прасе е много драматична. То е било спасено от кланица и приютено във ферма-убежище за животни в Франшхук, в района на Западен Кейп в Южна Африка през 2016 г. Там новият му собственик забелязал любовта на животното към цветовете и бояджийските четки. „Прасетата са много умни животни и затова, когато донесох Пигкасо тук се замислих как да го забавлявам. Дадох му няколко футболни топки, топки за ръгби и разбира се, наоколо имаше няколко четки, защото хамбарът беше прясно боядисан. Той изяде или унищожи всичко, с изключение на тези четки за рисуване и си помислих, че може би има нещо там. Не мина много време, докато започна сам да търси платното и да създава тези невероятни шедьоври, които сега се продават по целия свят ”, сподели собственикът на фермата Джоан Лефсън. Картините на Пигкасо достигат цена от 4000 долара, а средствата от продадените платна отиват за фондация, защитаваща животните. Интересен факт е, че прасето се е превърнало в рекламно лице на швейцарската компания за часовници Swatch. Те дори пуснаха лимитирана серия продукти, чиито стрелки наподобяват четки за рисуване. Прасето Пигкасо впечатли онлайн с таланта. Творбите му дори бяха оприличени на тези на гениалния художник Пабло Пикасо, съобщава агенция Ройтерс. Сподели:", "date": "2019.03.16", "title": "ХИТ: Прасето Пигкасо продава картини по 4000 долара"}
{"url": "https://pik.bg/%D0%B3%D1%80%D0%B8%D1%88%D0%BE-%D0%BF%D1%80%D0%BE%D0%B1%D0%B2%D0%B0-%D0%BD%D0%BE%D0%B2%D0%B0-%D1%80%D0%B0%D0%BA%D0%B5%D1%82%D0%B0-news826619.html", "text": "Най-добрият ни тенисист Григор Димитров тества нова ракета. Това стана ясно от клип на българина от тренировките му в Маями, където трябва да участва в турнира от сериите Мастърс между 18 и 31 март. Ракетата е различна от тази, с която Григор игра през миналия сезон. Рамката на ракетата е затъмнена, което е обичайна практика при тестовете, обясняват от производителя Wilson Tennis. Григор не е играл от 1/8-финалите на Откритото на Австралия, тъй като контузията в рамото се оказа по-сериозна. Той не участва на турнира в София, а после отмени заявките си за Ротердам, Акапулко и Индиън Уелс. Сподели:", "date": "2019.03.16", "title": "Гришо пробва нова ракета"}
{"url": "https://pik.bg/%D1%80%D0%B0%D0%B1%D0%BE%D1%82%D0%BD%D0%B8%D0%BA-%D1%81%D0%B5-%D0%BF%D1%80%D0%B5%D0%B1%D0%B8-%D0%BE%D1%82-%D1%81%D1%82%D1%8A%D0%BB%D0%B1%D0%B0-news826722.html", "text": "Установена е фрактура на костите на петите на двата крака. Работник е пострадал при падане от стълба. В четвъртък по обяд е приет сигнал за настъпил инцидент в промишлен обект на ул.“Индустриална“ в Шумен. Съобщено е, че при извършване на ремонтни дейности по време на работа от стълба е паднал 47-годишен мъж. Откаран е за преглед в шуменската болница. Образувано е досъдебно производство. Сподели:", "date": "2019.03.16", "title": "Работник се преби от стълба"}
{"url": "https://pik.bg/%D0%B1%D0%B8%D0%B2%D1%88-%D0%B8%D0%B3%D1%80%D0%B0%D1%87-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news826863.html", "text": "Бившият играч на Левски Кевин Брю говори за престоя си на “Герена”, като не скри възмущението си от някои събития около клуба по време на периода си там. \"Не съжалявам, че играх в Левски. Срещнах много трудности, но те ми бяха за урок. Освен това престоят там ми послужи като \"паспорт\" за Ипсуич. Със сигурност няма да забравя едно нещо - инцидента с Ивайло Петев. Докато течеше неговата пресконференция, феновете нахлуха и го принудиха да си съблече фланелката. Смятаха, че не е достоен да я носи, понеже бил привърженик на големия съперник ЦСКА. Такива неща са неприемливи\", каза Брю, цитиран от \"Меридиан мач\". \"При едно равенство феновете нахлуха на терена и искаха да ни бият. Някои от тях дори успяха да стигнат до съблекалнята. Такива събития са безпрецедентни. Срещу мен конкретно не е имало атаки, но тези неприятни случки ме накараха да поискам да си тръгна. Отделно сменихме петима треньори за една година. За пръв път ми се случи да работя в такива условия. Накрая не издържах и поисках от ръководството да си тръгна\", допълни халфът, който в момента играе за кипърския Аполон (Лимасол). Сподели:", "date": "2019.03.16", "title": "Бивш играч на Левски с тежки думи за \"сините\""}
{"url": "https://pik.bg/%D1%82%D0%BE%D0%BF%D0%BB%D0%BE%D1%82%D0%BE-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%B4%D1%8A%D0%B6%D0%B4%D0%BE%D0%B2%D0%B5%D1%82%D0%B5-%D1%81%D0%BF%D0%B8%D1%80%D0%B0%D1%82-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D1%81%D0%BA%D0%BE%D1%87%D0%B0%D1%82-%D0%B4%D0%BE-21-%D0%B3%D1%80%D0%B0%D0%B4%D1%83%D1%81%D0%B0-news826814.html", "text": "Националния институт по метеорология и хидрология Днес облачността ще е променлива, след обяд - по-често значителна, но вероятността за валежи е малка. Такава е прогнозата на . Минималните температури ще са от 0° до 5°. Около и след обяд вятърът ще се ориентира от северозапад, ще се усили и ще е умерен, временно и силен. Ще се затопли чувствително и максималните температури ще са между 16° и 21°. Атмосферното налягане е и ще остане по-ниско от средното за месеца - в следобедните часове слабо ще се понижи. Над Черноморието облачността ще е променлива, по-значителна - след обяд, но ще е почти без валежи. Максималните температури ще са 8°-10°. Температурата на морската вода е 7-9°. Вълнението на морето ще бъде 2-3 бала. Над планините облачността ще е променлива, по-значителна след обяд, но вероятността за валежи е малка. Ще духа силен, по най-високите части и бурен северозападен вятър. Температурите ще се повишат и максималната на височина 1200 метра ще бъде около 10°, на 2000 метра - около 3°. В неделя и понеделник ще е предимно слънчево, втория ден преди обяд на места в източните райони - с намалена видимост. Още в неделя вятърът ще отслабне; в Източна България ще стане югозападен, ще бъде слаб до умерен, в останалата част от страната ще е слаб, променлив по посока. Максималните температури в понеделник ще са между 20° и 25°. Във вторник ще има по-значителни временни увеличения на облачността, възможни са изолирани краткотрайни превалявания, главно в планините и планинските райони. Вятърът ще се ориентира от север-северозапад и дневните температури слабо ще се понижат. Сподели:", "date": "2019.03.16", "title": "ТОПЛОТО СЕ ЗАВРЪЩА: Дъждовете спират, температурите ще скочат до 21 градуса"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D1%80%D0%B0%D0%B7%D0%BD%D1%83%D0%B2%D0%B0%D0%BC%D0%B5-%D1%82%D0%BE%D0%B4%D0%BE%D1%80%D0%BE%D0%B2%D0%B4%D0%B5%D0%BD---%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D0%B0-%D0%BF%D0%BE%D0%B2%D0%B5%D1%80%D0%B8%D1%8F%D1%82%D0%B0-%D0%B7%D0%B0-%D0%B4%D0%BD%D0%B5%D1%81-%D0%B8-%D0%BA%D0%BE%D0%B8-%D1%87%D0%B5%D1%80%D0%BF%D1%8F%D1%82-%D0%B7%D0%B0-%D0%B8%D0%BC%D0%B5%D0%BD--news826820.html", "text": "На този празник жените правят и раздават обредни питки за здраве. Питките се наричат \"конче\" или копито и върху тях се изработват желаните фигурки. На трапезата на празника задължително трябва да присъстват картофи, пита, гъбена чорба, варена царевица, супа от леща. Освен в първата събота на Великия пост, паметта му се отбелязва и на 17 февруари. Сподели:", "date": "2019.03.16", "title": "ГОЛЯМ ПРАЗНИК: Празнуваме Тодоровден - ето какви са поверията за днес и кои черпят за имен ден"}
{"url": "https://pik.bg/%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BA%D0%BE%D0%BC%D0%B0%D1%82%D0%B5%D0%B2%D1%81%D0%BA%D0%BE-%D1%88%D0%BE%D1%81%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82%D0%B8-news826847.html", "text": "Движението на моторни превозни средства  на кръстовището на ул. „Коматевско шосе“ с  ул. „Захаридово“ в Пловдив е ограничено днес до 7:00 часа Това съобщиха от ОП „Организация и контрол на транспорта“, цитирани от „Трафикнюз”. Причината е ревизия на  водопроводен  възел. Шофьорите на автобусите по линии  №1, 20 и 27, движещи се по ул. „Коматевско шосе“, са предупредени в посочения участък  да  карат бавно, внимателно и да се съобразяват с въведената  временна организация на движение. От общинското предприятие призовават за повишено внимание и другите водачи на МПС. Сподели:", "date": "2019.03.16", "title": "Ограничения в движението по \"Коматевско шосе\" в Пловдив заради ремонти"}
{"url": "https://pik.bg/%D0%BB%D1%83%D0%B8-%D0%B2%D1%8E%D0%B8%D1%82%D0%BE%D0%BD-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D0%BF%D1%80%D0%B5%D0%BF%D1%80%D0%B0%D1%82%D0%BA%D0%B8%D1%82%D0%B5-%D0%BA%D1%8A%D0%BC-%D0%BC%D0%B0%D0%B9%D0%BA%D1%8A%D0%BB-%D0%B4%D0%B6%D0%B5%D0%BA%D1%81%D1%8A%D0%BD-%D0%B2-%D0%BA%D0%BE%D0%BB%D0%B5%D0%BA%D1%86%D0%B8%D1%8F%D1%82%D0%B0-%D1%81%D0%B8-news826789.html", "text": "Заради обвиненията в педофилия в новия документален филм за Майкъл Джексън \" Да напуснеш Невърленд \", групировката \" Луи Вюитон \" реши да се откаже от всички препратки към краля на попмузиката, които са водеща нишка в колекцията ѝ, представена през януари, съобщи Франс прес. Групировката заяви пред изданието \" Women's Wear Daily \", че няма да пусне на пазара нито един продукт, напомнящ за Майкъл Джексън . \"Давам си сметка, че като се има предвид новият документален филм, дефилето е предизвикало бурни реакции ”, каза той. “Категорично осъждам всяка проява на насилие и всяко накърняване на правата на децата\". Сподели:", "date": "2019.03.16", "title": "\"Луи Вюитон\" се отказа от препратките към Майкъл Джексън в колекцията си"}
{"url": "https://pik.bg/%D1%86%D0%B8%D0%BA%D0%BB%D0%BE%D0%BD-%D0%BF%D1%80%D0%B8%D1%87%D0%B8%D0%BD%D0%B8-%D0%B2%D0%B7%D0%B5-%D0%BD%D0%B0%D0%B4-140-%D0%B6%D0%B5%D1%80%D1%82%D0%B2%D0%B8-%D0%B2-%D0%B0%D1%84%D1%80%D0%B8%D0%BA%D0%B0-news826963.html", "text": "Циклон причини смъртта на над 140 души в Мозамбик, Зимбабве и Малави. Стотици хора са в неизвестност, а десетки хиляди, предимно в бедни селски райони, бяха лишени от достъп до пътища и телефон, предаде Асошиейтед прес. Най-тежко пострадал е пристанищният град Бейра в Централен Мозамбик, където летището е затворено, няма ток и много къщи са били разрушени. Циклонът връхлетя Бейра в четвъртък вечерта, след което се насочи на запад към Зимбабве и Малави. По пътя си стихията засегна още хиляди хора, в частност в източните райони на двете страни, граничещи с Мозамбик. Циклонът разруши жилищни сгради, училища, стопански обекти, болници и полицейски управления. Хиляди хора са откъснати от света заради наводненията. Сподели:", "date": "2019.03.16", "title": "Циклон причини взе над 140 жертви в Африка"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-25-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%B4%D0%B5%D0%B2%D0%B8%D0%BD-news826837.html", "text": "Земетресение с магнитуд 2.5 по скалата на Рихтер е било регистрирано край Девин, съобщават от Националния институт по геофизика, геодезия и география (НИГГГ) към БАН, цитирани от „Фокус”. Според информацията, трусът е регистриран в 05:26 часа. Епицентърът е бил на около 1 км южно от град Девин, на 29 км северозападно от Смолян и на 139 км югоизточно от София. Няма данни трусът да е бил усетен. Сподели:", "date": "2019.03.16", "title": "Земетресение с магнитуд 2.5 по Рихтер е регистрирано край Девин"}
{"url": "https://pik.bg/%D0%BF%D1%8A%D1%80%D0%B2%D0%B8%D1%82%D0%B5-%D1%89%D1%8A%D1%80%D0%BA%D0%B5%D0%BB%D0%B8-%D0%B4%D0%BE%D0%BB%D0%B5%D1%82%D1%8F%D1%85%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-news826665.html", "text": "Децата първи се зарадваха на появата на пролетните птици и свалиха мартениците си.  В Белозем, известно като европейското селище на щъркелите, има 46 гнезда. Тази година ще открият и музей на белия щъркел. Според местните жители появата на трите щъркела едновременно е знак за плодородна година, и се надяват в селото им да се родят повече деца. Миналата година са се родили 60. Със затоплянето на времето, първите щъркели вече долетяха у нас. В пловдивското село Белозем се появиха не един, а три щъркела. Те се настаниха в гнездата, изградени върху покрива на местното училище, предава Нова Телевизия. Сподели:", "date": "2019.03.16", "title": "Първите щъркели долетяха в Пловдивско"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B8%D0%B7%D1%80%D0%BE%D0%B4%D1%8A%D1%82-%D0%BE%D1%82-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D0%BB-%D0%B8-%D0%B4%D0%B5%D1%86%D0%B0-news826841.html", "text": "Има деца сред жертвите и ранените от терористичните нападения, извършени в две джамии в новозеландския град Крайстчърч вчера, каза министър-председателката на страната Джасинда Ардърн, предаде ДПА. \"Ясно е, че малки деца са се озовали в това ужасяващо нападение\", каза Ардърн пред журналисти в Крайстчърч. \"Ранените са от малки деца до възрастни хора. Те включват мъже, жени и деца и те са както сред убитите, така и сред ранените\", съобщи премиерът на Нова Зеландия. Тя похвали смелостта на двамата полицаи, задържали нападателя, който, както съобщи Ардърн, е имал намерение да продължи атаката. Джасинда Ардърн пристигна в Крайстчърч, където се срещна с оцелели и със семейства на жертвите. \"Нова Зеландия е единна в скръбта\", каза тя. Според новозеландското радио 28-годишният заподозрян, на когото беше повдигнато обвинение в убийство, е бил спокоен в съдебната зала и е направил пред медиите жеста за \"окей\". Той ще остане в ареста до април, когато делото ще бъде внесено във Висшия съд на Крайстчърч. От четиримата арестувани в петък един е бил гражданин, който се е опитвал да помогне на полицията с огнестрелно оръжие. Полицията се опитва да установи каква е връзката на останалите двама с нападението. \"Никой от задържаните няма предишно криминално досие нито тук, нито в Австралия. Те не са били в никой списък на подозрителни лица тук или в Австралия\", каза Джасинда Ардърн. Новозеландската полиция съобщи, че според данните от следствието отговорност и за двете нападения носи един човек - задържаният по решение на съда Брентън Тарант. Сподели:", "date": "2019.03.16", "title": "БРУТАЛНО: Изродът от Нова Зеландия разстрелял и деца"}
{"url": "https://pik.bg/%D0%BA%D0%BD%D1%81%D0%B1-%D0%B8%D1%81%D0%BA%D0%B0-%D0%B5%D0%B4%D0%B8%D0%BD%D0%BD%D0%B0-%D0%BC%D0%B5%D1%82%D0%BE%D0%B4%D0%B8%D0%BA%D0%B0-%D0%B7%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-news826707.html", "text": "Според синдиката това е начинът да бъдат увеличени заплатите в здравните заведения до нивата, договорени в Колективния трудов договор (КТД). Това стана ясно на отраслов съвет в здравното министерство, свикан по искане на ФСЗ-КНСБ. Социалните партньори разгледаха възможностите да се увеличат трудовите възнаграждения на работещите в различни болнични заведения, съобразно с новия КТД в здравеопазването. КНСБ настоява в най-скоро време да се представи информация къде и как се разпределят ДМС, което може да се използва за увеличение на заплатите, най-вече на специалистите по здравни грижи. Очаква се скоро да бъде публикувана и наредба на Министерството на здравеопазването за разпределение през общините към общинските болници на 30 млн. лв., които бяха отпуснати със специално решение на правителството, стана ясно още на заседанието. Разгледана беше и поправка в КТД за началните заплати в ДМСГД и НЦОЗА поради допусната неточност. Социалните партньори решиха да поискат допълнителна информация от здравното министерство и следващата седмица да се направи възможната корекция. Федерацията на синдикатите в здравеопазването към КНСБ (ФСЗ) иска единна методика за разпределение на работните заплати и ДМС за всички държавни и общински болници. Сподели:", "date": "2019.03.16", "title": "КНСБ иска единна методика за заплатите в болниците"}
{"url": "https://pik.bg/%D0%BE%D1%81%D1%82%D1%80%D0%B8-%D1%81%D1%82%D1%80%D0%B5%D0%BB%D0%B8-%D0%BF%D1%80%D0%B8-%D0%B1%D0%B0%D0%B2%D0%B0%D1%80%D1%86%D0%B8%D1%82%D0%B5-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BA%D0%BE%D0%B2%D0%B0%D1%87-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BB%D0%B5%D0%B2%D0%B0%D0%BD%D0%B4%D0%BE%D0%B2%D1%81%D0%BA%D0%B8-news826730.html", "text": "Треньорът на Байерн (Мюнхен) Нико Ковач коментира критиките на нападателя Роберт Левандовски по отношение на тактиката на отбора в осминафиналите в Шампионската лига с Ливърпул. Според поляка, \"баварците\" са играли прекалено дефанзивно. \"В този мач подходихме по същия начин, по който го направихме срещу Волфсбург (6:0) и Борусия (Мьонхенгладбах) (5:1). Само че този път се изправихме срещу по-силен противник, който заслужаваше да спечели. Играта беше отворена за 60 минути. Но просто срещнахме тима с най-стабилната защита в Англия. Държахме топката, но не успяхме да сторим кой знае какво\", заявява Ковач, цитиран от \"Топспорт\". Сподели:", "date": "2019.03.16", "title": "ОСТРИ СТРЕЛИ ПРИ БАВАРЦИТЕ: Треньорът Ковач отговори на звездата Левандовски"}
{"url": "https://pik.bg/%D0%BA%D0%B0%D0%BA%D0%B2%D0%BE-%D1%81%D0%B5-%D1%82%D1%8A%D1%80%D1%81%D0%B8-%D0%BD%D0%B0-%D1%82%D1%80%D1%83%D0%B4%D0%BE%D0%B2%D0%B0%D1%82%D0%B0-%D0%B1%D0%BE%D1%80%D1%81%D0%B0---%D0%B1%D0%B0%D1%80%D0%BC%D0%B0%D0%BD%D0%B8-%D1%81%D0%B5%D1%80%D0%B2%D0%B8%D1%82%D1%8C%D0%BE%D1%80%D0%B8-%D0%B3%D0%BE%D1%82%D0%B2%D0%B0%D1%87%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D1%87%D0%B8-%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B8-%D1%80%D0%B0%D0%B1%D0%BE%D1%82%D0%BD-news826741.html", "text": "Спад на регистрираните безработни и през февруари отчита Агенцията по заетостта. Те са 205 013, като понижението спрямо януари е с 2,1%. Спрямо февруари 2018 г. безработните са с близо 25 600 души по-малко. Равнището на регистрираната февруарска безработица също се понижава – то е 6.2%, като на годишна база се отчита значително намаление от 0.8 процентни пункта. Сравнението с предходния месец показва снижение с 0.2 процентни пункта. Новорегистрираните лица през февруари са 23 466, като от тях 1 695 са били неактивни, т.е. не са били нито заети, нито учащи, и не са търсили работа. През февруари общо 19 478 безработни са постъпили на работа, като 82.4% от тях са устроени в реалната икономика. Други 192 души от групата на пенсионерите, учащите и заетите, са намерили своето ново работно място. На субсидирани работни места са устроени 3 435 души: 2 626 – по схеми на Оперативна програма \"Развитие на човешките ресурси\" и 809 – по програми и мерки за обучение и заетост. Заявените работни места на първичния пазар на труда през февруари са 14 875, като 84.7% от тях са в частния сектор. Най-голям дял свободни работни места са заявени в преработващата промишленост (25.8%), хотелиерството и ресторантьорството (16.8%), търговията, ремонта на автомобили и мотоциклети (11.9%), административните и спомагателните дейности (6.9%), строителството (5.0%) и др. Най-търсените групи професии през месеца са: персонал, зает в сферата на персоналните услуги (бармани, сервитьори, готвачи, камериери и др.); продавачи; оператори на стационарни машини и съоръжения; работници в добивната и преработващата промишленост, строителството и транспорта и др. Сподели:", "date": "2019.03.16", "title": "Какво се търси на трудовата борса - бармани, сервитьори, готвачи, продавачи, строителни работници"}
{"url": "https://pik.bg/%D0%BF%D1%80%D0%B5%D0%B3%D0%BB%D0%B5%D0%B6%D0%B4%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%B7%D0%B0-%D1%82%D1%83%D0%B1%D0%B5%D1%80%D0%BA%D1%83%D0%BB%D0%BE%D0%B7%D0%B0-news826749.html", "text": "Прегледите са в рамките на кампанията \"Седмица на отворените врати\", която се осъществява по програма \"Подобряване на устойчивостта на Националната програма по туберкулоза\" към МЗ. По време на кампанията на всеки желаещ се предлага скрининг за риска от туберкулоза чрез анкета и консултации. На лицата, които са в риск, ще се извършват допълнителни прегледи и изследвания. По време на кампании през март, юни, септември и декември 2018 г. са били анкетирани за туберкулоза 11 751 лица, като на 6 935 в риск от туберкулоза са били извършени медицински прегледи и допълнителни изследвания. Били са открити 120 лица с туберкулоза и 359 - с латентна туберкулозна инфекция, на които е започнато лечение. Инициативата се провежда от 2009 г. В лечебните заведения за диагностика и лечение на туберколозата в областните градове на страната от 18 до 22 март ще се извършват безплатни прегледи за туберкулозa. Това съобщиха от пресслужбата на Министерството на здравеопазването. Сподели:", "date": "2019.03.16", "title": "Преглеждат безплатно за туберкулоза"}
{"url": "https://pik.bg/%D0%BD%D0%B5%D1%80%D0%B2%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D1%81%D0%BF%D0%B8%D1%80%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BB%D0%BE%D0%BA%D0%B0%D0%BB%D0%BD%D0%B8%D1%82%D0%B5-%D0%BF%D0%BB%D0%B0%D1%82%D0%BD%D0%B0-%D0%BD%D0%B0-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-news826599.html", "text": "Заради предстоящи строително-монтажни работи от 7 часа на 16 март (събота) до 17 часа на 17 март (неделя) ще бъдат затворени северното и южното локално платно на булевард \"Васил Левски“ - от булевард \"Цар Освободител“ до булевар \"Сливница“ и от булевард \"Сливница“ до булевард \"Цар Освободител“. По този повод от \"Градски транспорт\" ЕАД ще въведат временна организация на движението и следните маршрутни промени: Линии №20 и 209, тръгващи от кв. \"Владиславово“, на кръстовището на бул. \"Цар Освободител“ и ул. \"Христо Смирненски“ ще завиват надясно- по ул. \"Хр. Смирненски“ в посока \"Сливница“ и ще продължават по утвърдения маршрут. Линия №7 в посока ЖП гара след спирка \"Осми септември“ ще продължава по бул. \"Сливница“ до кръстовището с ул. \"Патриарх Евтимий“, наляво в посока бул. \"Цар Освободител“, където от кръстовището с ул. \"Отец Паисий“ ще се включва по маршрута си. Няма да се обслужват спирки \"Победа“ и \"Струга“ на бул. \"Цар Освободител“, както и  спирки \"Техникумите“ и \"Победа“ на ул. \"Акад. Андрей Сахаров“. Сподели:", "date": "2019.03.16", "title": "НЕРВИ ВЪВ ВАРНА: Временно спират движението по локалните платна на булевард \"Васил Левски\""}
{"url": "https://pik.bg/%D1%81%D0%BB%D0%B5%D0%B4-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0---%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%B7%D1%80%D0%B5%D0%B5-%D0%BE%D0%BF%D0%B0%D1%81%D0%B5%D0%BD-%D1%80%D0%B0%D0%B4%D0%B8%D0%BA%D0%B0%D0%BB%D0%B8%D0%B7%D1%8A%D0%BC--news826846.html", "text": "Възможността различни хора да пътуват навсякъде е обусловена от развитието на глобализацията като процес. Тя обаче има не само положителни резултати, а такива и с обратен знак. Това заяви пред Нова телевизия експертът по сигурността Тихомир Стойчев, коментирайки влизането в България на терориста от Нова Зеландия, който безмилостно и хладнокръвно разстреля мирни мюсюлмани в джамия в Крайстчърч. Жертвите до момента са 48, ранените са близо 50, някои от които са в критично състояние. \"Не мисля, че посещенията по светите места са били случайни. Той се е готвил. Трябва да се погледнат записите от местата, през които е минал и пребивавал, докато е бил на наша територия\", отбеляза Стойчев. На въпрос дали на Балканите терористът се е срещал с някакви балкански, сръбски паравоенни формирования, Йордан Божилов от Софийски форум за сигурност  отговори: \"Възможно е. На Балканите има такива формирования, разбира се. От Сърбия основните чуждестранни бойци воюват там, където се водят битки между паравоенни формирования - например на територията на Украйна. Те по никакъв начин не трябва да бъдат подценявани\". Той отбеляза, че в действията на терориста има \"прекалено много самореклама\", която разкрива предварителна сериозна организация. \"Аз бих допуснал, че той е действал като самостоятелно радикализирал се. Дали е поклонник на Брайвик, е отделен въпрос. Но радикализацията върви и тя върви по различни направления. Най-опасното за България е да си отгледаме радикализация\", заяви Божилов. \"Самият сблъсък между мюсюлманския и християнския свят води до радикализация. Днес политиците и държавниците ни трябва да се замислят какво трябва да направим, за да се предпазим от такива радикални стъпки. Този човек се е замислил, че по някакъв начин неговият свят се руши. И той се е замислил как да предпази страната си от мюсюлманската инвазия\", отбеляза на свой ред Тихомир Стойчев. Той посочи също, че на Балканите има условия както за мюсюлманска, така и за християнска радикализация. Сънародничката ни Румяна Симова, живееща в Уелингтън, Нова Зеландия, сподели във видеовръзка, че има двама задържани за терористичния акт. \"Съобщиха, че на австралиеца е повдигнато обвинение за убийство. Той не е казал нито дума в съда, само е казал, че ще се защитава сам и се е усмихвал като кинозвезда\". \"Много са факторите, които могат да радикализират една група. Днес със социалните мрежи възможностите за влияние отвън са много силни\", заяви Божилов. Тихомир Стойчев отбеляза, че службите със сигурност често пъти \"проспиват\" терористични клетки. \"Но са длъжни максимално да доближат идеалния вариант в нашите представи... Този човек е постигнал част от това, което е искал - превърнал се е в герой, изживява се като такъв, вероятно иска да бъде \"знак\" за борбата срещу радикалния ислям. Важното е за нас как наблюдаваме, какви са агентурните възможности и какво е взаимодействието между отделните служби. Трябва да ползваме положителните практики и да умножаваме възможностите за партньорство по отношение на тези световни предизвикателства\". Брантън Тарант Сподели:", "date": "2019.03.16", "title": "СЛЕД КАСАПНИЦАТА В НОВА ЗЕЛАНДИЯ: Експерти разкриха - на Балканите зрее опасен радикализъм. Ето кой може да разпали война на полуострова"}
{"url": "https://pik.bg/%D1%81%D0%B4%D0%B2%D1%80-%D0%BF%D1%80%D0%BE%D0%B4%D0%B0%D0%B2%D0%B0-%D0%BD%D0%B0-%D1%82%D1%8A%D1%80%D0%B3-%D1%81%D1%82%D0%B0%D1%80%D0%B8-%D0%BF%D0%B0%D1%82%D1%80%D1%83%D0%BB%D0%BA%D0%B8-news826718.html", "text": "Първоначалната цена на търга варира от 270 до 470 лева. Продава се и един автомобил \"Плимут Сънденс\" , както и един \"Фолксваген\", модел \"Поло\" и двата с първоначална цена 340 лева. Търгът ще се проведе на 18 април 2019 година в сградата на СДВР, ул.\"Антим I\" №5 от 9 часа. Огледите ще се извършват на 9, 10, 11, 12, 15, 16 и 17 април тази година от 9 часа до 12 часа и от 13 часа до 16 часа в поделението СПСОВОР в столичния квартал \"Орландовци\", на булевард \"Лазар Михайлов\" № 147. За участие в търга се попълва молба и се внася депозит по банков път в размер на 10% от началната тръжна цена на техниката, за която се участва. Срокът за подаване на молби и внасяне на депозита е в дните на оглед до 16 часа на 17 април 2019 година. Закупилите техника заплащат допълнително 20% ДДС. Разходите по прехвърлянето на техниката остават за сметка на купувача. Столичната дирекция на МВР обяви търг за продажба на стари патрулки. Продават се 63 автомобила марка \"Опел\", става ясно от фейсбук страницата на СДВР. Сподели:", "date": "2019.03.16", "title": "СДВР продава на търг стари патрулки"}
{"url": "https://pik.bg/%D0%B2%D0%B8%D0%B5-%D0%BE%D1%82-%D1%82%D1%8F%D1%85-%D0%BB%D0%B8-%D1%81%D1%82%D0%B5-5-%D1%82%D0%B8%D0%BF%D0%B0-%D0%B6%D0%B5%D0%BD%D0%B8-%D0%B7%D0%B0-%D0%BA%D0%BE%D0%B8%D1%82%D0%BE-%D0%BC%D1%8A%D0%B6%D0%B5%D1%82%D0%B5-%D0%BD%D0%B5-%D1%81%D0%B5-%D0%B6%D0%B5%D0%BD%D1%8F%D1%82-news826517.html", "text": "Привличането в любовта е трудно. Можем да привлечем към себе си партньор за сексуални взаимоотношения, за дългосрочна връзка дори, която обаче може да не продължи като щастлив брак. Както жените, така и мъжете имат стандарт при търсенето на сериозна партньорка. И двата пола имат типажи, които се надяват да срещнат, но и типажи, от които бягат. Има 5 типа жени, за които мъжете не се женят. Вие от тях ли сте? Никой мъж не иска жената на живота му да се държи като негов шеф. Той така или иначе вече е подложен на напрежение в работата си. Защо му е още един шеф вкъщи? За мъжете е важно у дома да има уют и спокойствие, а не натискът върху тях да продължава. Не им е необходима партньорка, която винаги да ги ръководи какво трябва да свършат. Мъжете невинаги са възприемчиви по начина, по който ни се иска. С правилния подход, биха могли да свършат това, за което ги молим. Когато се влюбите в даден мъж и искате да свържете с него живота си, трябва да сте сигурни, че чувствата ви, които изпитвате към него са заради това, което е той. Мъжете винаги разбират, когато партньорката им иска да ги промени, манипулирайки ги. Насърчавайте го да бъде по-добрата версия на себе си, а не се опитвайте да го променяте изцяло. Мъжете бягат от такива жени. Ревността е нормално чувство, което изпитва всеки. Когато една жена е влюбена в партньора си, инвестирала е във връзката им, винаги ще иска да защитава своите интереси. Но много лесно границата може да бъде прекрачена и ревността ви да се превърне в саботьор на връзката ви. Ролята на жената е нелека. Тя работи, грижи се за домакинството, партньора си, един ден ще полага грижи и за децата им. Има различни домакинства. В някои жената не готви, а за приготвянето на храната се грижи партньорът ѝ, пише az-jenata. В други двойката си поделя задълженията, помагат си взаимно. Има начин да се постигне хармония. Но мъжете не биха се оженили за жена, която е мързелива и не полага и минимум усилия да създаде домашен уют. За една жена е важно да бъде нежна, да излъчва романтика, женственост. Но е важно да знае какво иска от живота, да може да взема някои решения самостоятелно. Мамините момичета не се нравят на никой мъж. Силната и независима жена не тича при майка си всеки път, когато във връзката ѝ нещо не върви както трябва, не разчита на майка си да дойде да сготви, да почисти дома. Сподели:", "date": "2019.03.16", "title": "Вие от тях ли сте! 5 типа жени, за които мъжете не се женят"}
{"url": "https://pik.bg/%D0%BC%D0%B5%D0%BD%D0%B4%D0%B5%D0%BB%D1%81%D0%BE%D0%BD-%D0%BF%D0%B5%D1%82%D1%8F-%D0%B1%D1%8E%D1%83%D0%BA%D0%BB%D0%B8%D0%B5%D0%B2%D0%B0-%D0%B2%D0%B4%D0%B8%D0%B3%D0%B0-%D1%81%D0%B2%D0%B0%D1%82%D0%B1%D0%B0-%D0%B2-%D0%B4%D0%B2%D0%B5-%D0%B4%D1%8A%D1%80%D0%B6%D0%B0%D0%B2%D0%B8---%D1%81%D0%B8%D0%BD%D1%8A%D1%82-%D0%BD%D0%B0-%D0%B5%D1%81%D1%82%D1%80%D0%B0%D0%B4%D0%BD%D0%B0%D1%82%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%B9-%D0%B4%D0%BE%D0%B2%D0%B5%D0%B4%D0%B5-news826677.html", "text": "Естрадната звезда Петя Бюуклиева редува репетициите в \"Като две капки вода\" с подготовката за грандиозна сватба. Изпълнителката на шлагера \"Баба ми е фаталната жена\" в най-скоро време ще се сдобие официално със снаха. Нейният син Тони се е сгодил за приятелката си и в момента двамата живеят в Швейцария. Младите са заедно от 5 години. \"Тони много ни зарадва като се врече в любов и даде пръстен на едно прекрасно момиче. Решили сме венчавката да е приказка. Сватбите дори ще бъдат две - едната в България, другата в Цюрих. Любовта е вкъщи, станахме още по-голямо семейство. Смятам, че Бог не ги е събрал случайно. Щастливи сме със съпруга ми, синът ни е много добро момче и e взел бъдещето си в свои сърце\", не може да си намери място от радост Петя. Участието й в \"Капките\" е сбъдната мечта за нея, защото винаги е искала да участва в проекта, за да може да влезе в различни образи. Първата покана от Магърдич Халваджиян Петя получила преди две години. \"Но тогава му отказах, защото имах ангажимент в Германия и не можех да отделя цели 3 месеца. Сега приех, въпреки че в момента започвам и репетиции за мюзикъла \"Змеева сватба\". Премиерата му е през април\", разкри още Буюклиева в интервю пред седмичник. Сподели:", "date": "2019.03.16", "title": "МЕНДЕЛСОН: Петя Бюуклиева вдига сватба в две държави - синът на естрадната легенда й доведе снаха"}
{"url": "https://pik.bg/%D1%84%D0%B8%D1%84%D0%B0-%D1%81-%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%BF%D0%BE-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%81%D0%B8%D1%82%D0%B8-news826645.html", "text": "ФИФА ще стовари тежко наказание върху Манчестър Сити в близките дни. Според вестник \"Сън\", най-късно другата седмица Световната футболна централа ще забрани на \"гражданите\" да привличат нови играчи в рамките на два трансферни прозореца. Причината е, че след дълго разследване от там са установили нерегламентирани ходове при привличане на играчи под 18-годишна възраст. С подобна санкция вече беше наказан друг английски тим - Челси, който обаче обжалва. Това обаче не е всичко. ФИФА е започнала и второ, успоредно разследване срещу \"гражданите\". То е за нередности при финансирането на футболната академия \"Right to Dream\" в Гана, което може да донесе до ново, съвсем отделно наказание за отбора. Засега от Сити отказват всякакви коментари. Очаква се да го сторят при официализиране на санкциите. При всички положения английските шампиони ще обжалват с надеждата да отложат изпълнението на присъдата и да могат да купят набелязаните за лятото трансферни цели. Сподели:", "date": "2019.03.16", "title": "ФИФА с тежък удар по Манчестър Сити"}
{"url": "https://pik.bg/7000-%D1%83%D1%87%D0%B5%D0%BD%D0%B8%D1%86%D0%B8-%D0%B2%D0%BB%D0%B8%D0%B7%D0%B0%D1%82-%D0%B7%D0%B0-%D1%87%D0%B0%D1%81%D0%BE%D0%B2%D0%B5-%D0%B2-%D0%BC%D1%83%D0%B7%D0%B5%D0%B8-%D0%B8-%D0%B3%D0%B0%D0%BB%D0%B5%D1%80%D0%B8%D0%B8-news826609.html", "text": "7000 ученици от цялата страна тази година ще имат възможността да проведат учебните си часове в музеи и галерии. Това ще се случи по модул от националната програма \"Осигуряване на съвременна образователна среда“, по който за организацията на заниманията са предвидени 500 000 лв. За тази учебна година близо 5 хиляди малчугани от 56 школа ще проведат безплатно някои от часовете си. Те могат да бъдат по различни предмети - \"Околен свят“, \"Човек и обществото“, \"Човек и природа“, \"История и цивилизация“, \"Биология и здравно образование“, \"Физика и астрономия“, \"Технологии и предприемачество“, \"Музика“ в музея. Националният исторически музей в София, Националният музей на образованието в Габрово и Етнографският музей на открито \"Етър” са сред най-честата дестинация за изнесени занимания за учители и ученици, пише \"Монитор\". Миналото лято Министерството на културата и Министерството на образованието и науката подписаха споразумение за сътрудничество за провеждане на часове в музеи и художествени галерии. По този начин хлапетата имат възможност да опознаят историята и природните науки по време на беседите с музейни специалисти, изследователи. В момента двете ведомства работят по споразумение за включване на сценичните изкуства като възможност за изнесено обучение. Сподели:", "date": "2019.03.16", "title": "7000 ученици влизат за часове в музеи и галерии"}
{"url": "https://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%81%D1%8A%D0%B4-%D0%B2-%D1%81%D0%B0%D1%89-%D0%BF%D0%BE%D1%81%D1%82%D0%B0%D0%BD%D0%BE%D0%B2%D0%B8---%D0%B1%D0%B5%D0%B1%D0%B5%D1%88%D0%BA%D0%B0%D1%82%D0%B0-%D0%BF%D1%83%D0%B4%D1%80%D0%B0-%D0%BD%D0%B0-%D0%B4%D0%B6%D0%BE%D0%BD%D1%81%D1%8A%D0%BD-%D0%B5%D0%BD%D0%B4-%D0%B4%D0%B6%D0%BE%D0%BD%D1%81%D1%8A%D0%BD-%D0%BF%D1%80%D0%B8%D1%87%D0%B8%D0%BD%D1%8F%D0%B2%D0%B0-%D1%80%D0%B0%D0%BA-news826611.html", "text": "Близо 30 млн. долара обезщетение ще получи американка, разболяла се от рак след употреба на бебешка пудра. Това реши съд в Калифорния по време на поредно дело срещу козметичния гигант \"Джонсън енд Джонсън\". Нищо не е по-важно от здравето. Това е слоганът на американския козметичен гигант. Той обаче противоречи изцяло на редица стряскащи разкрития за продуктите на компанията и най-вече за бебешката им пудра. От години компанията е изправена пред обвинения, че пудрата съдържа азбест и причинява рак. В поредното дело тя беше осъдена да плати 29 милиона на Тереза Ливит – поредната болна от рак жена, която е използвала продукта. Срещу \"Джонсън енд Джонсън\" се водят около 13 000 подобни дела в Съединените щати. През 2017 година компанията трябваше да плати рекордните 417 млн. долара на Ева Ечевария. Тя развива рак на яйчниците, след като в продължение на десетилетия използва продукт базиран на пудра, предназначен за дамска хигиена. Животът на Ева е тотално разрушен след диагнозата, но тя събира сили и успява до победи в съдебното дело. Процесът ѝ беше последван и от редица други дела. Миналата година съд в Лос Анджелис определи друга жена с подобен случай да получи над 25 милиона долара. В Мисури 22 други жени получиха общо около милиард долара. Това са само част от случаите на раково болни, които обвиняват компанията за нелечимите си заболявания. Смята се, че компанията е била наясно за азбеста в талка, който използва, още през 1971 година. \"Джонсън енд Джонсън\", разбира се, отрича обвиненията. И категорично твърди - продуктите, направени на основаната на талк, са безопасни. Сподели:", "date": "2019.03.16", "title": "СТРАШЕН СКАНДАЛ: Съд в САЩ постанови - бебешката пудра на \"Джонсън енд Джонсън\" причинява рак"}
{"url": "https://pik.bg/%D0%BA%D1%80%D0%B8%D0%B7%D0%B0-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%B7%D0%B0%D0%BA%D1%8A%D1%81%D0%B0---%D1%88%D0%BE%D1%83%D0%BC%D0%B5%D0%BD%D1%8A%D1%82-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BE%D0%BA%D0%BE%D0%BF%D0%B8%D1%82%D0%B8-%D1%81%D0%BB%D0%B5%D0%B4-%D1%83%D0%B4%D0%B0%D1%80%D0%B0-%D0%BA%D0%BE%D0%B9%D1%82%D0%BE-%D0%BC%D1%83-%D0%BD%D0%B0%D0%BD%D0%B5%D1%81%D0%B5-%D0%B2%D0%B8-news826780.html", "text": "Кастингът за нов актьор в \"Шоуто на Слави\" претърпя провал. Слави Трифонов така и не може да намери достоен заместник на Виктор Калев. След напускането на Калев като актьор се изявяваше Тодор Башиянов. Той не успя да се нареди сред любимците на Дългия и още през лятото на миналата година от екипа на Слави прекратиха договора му. Макар, че изкара пет години на заплата при Слави, Башиянов почти във всяко издание пoлyчaвaше yпpeци и иpoнични пoдмятaния oт Tpифoнoв. След раздялата с Тодор гологлавият водещ се зае със задачата да търси чрез кастинг кой да допълни тандема на Мариан Бачев и Краси Радков. Епизодите с кандидат-участниците приключиха още в началото на януари, но до този момент Трифонов не е сключил договор с никого от тях, издават от екипа му. Дългия все още умувал какво да прави, но засега в скечовете играе Иво Сиромахов, а нов човек на заплата в екипа няма, пише ежедневник. Слави дори обмислял да върне Калев в екипа си. Той е единственият бивш служител, с когото Трифонов запази добри отношения и дори го покани на гости в шоуто. Кандидатите за заместници на Калев били много далеч от нивото му, оплаквал се Слави. Един от актьорите, които се явиха на кастинга - Верислав Димитров, имаше надежда, че може да впечатли Слави с имитация на гримьора Валентин Кулагин, но така и не получи предложение за работа. 26-годишната Вирджиния Събева, която е участничка и в предаването \"Х Фактор\", също получи обещание от Дългия за работа, но засега не е получила нищо конкретно. Единственият, който впечатли Слави, бе кукленият актьор Димитър Иванов. Дългия му обеща да го прати на обучение в САЩ, за да усъвършенства вентрологията - говорене, без да мърда устата си. Опасенията на част от служителите в шоуто са, че Слави така и не може да се реши на по-сериозна крачка, защото бъдещето на предаването е неизвестно. През лятото договорът на шоуто с Би Ти Ви изтича и не се знае дали ще бъде продължен. Самият Слави често прави коментари, че времето му на екран е на привършване. Затова и драстични промени в концепцията на предаването не стоят на дневен ред. Сподели:", "date": "2019.03.16", "title": "КРИЗА: Слави Трифонов закъса - шоуменът не може да се окопити след удара, който му нанесе Виктор Калев..."}
{"url": "https://pik.bg/%D0%B0%D0%BD%D0%B4%D1%80%D0%B5%D0%B0-%D1%81%D0%BC%D1%8A%D0%BA%D0%BD%D0%B0-%D1%85%D0%BE%D0%BD%D0%BE%D1%80%D0%B0%D1%80%D0%B0-%D0%B4%D0%BE-1500-%D0%BB%D0%B5%D0%B2%D0%B0-news826689.html", "text": "Андреа изживява труден период. След като напусна Пайнер, тя сама си станала мениджър. Тъй като няма намерение да се отказва от сцената, сама се обаждала и предлагала на нощни клубове за участия, като значително смъкнала хонорара си и той вече е достъпен - 1500 лв. Управители и собственици на заведения обаче не искали и да чуят за нея, тъй като не успяла да създаде топли чувства докато беше на върха на кариерата си. Още тогава всички се оплакваха от надменното й поведение и безинтересната програма, която предлага. Затова сега имала само по 1-2 участия на месец. Чалга дивата се опитва да поддържа имидж с фотошопирани снимки. Иска й се все още да изглежда като изкусителка. Сподели:", "date": "2019.03.16", "title": "Андреа смъкна хонорара до 1500 лева"}
{"url": "https://pik.bg/%D1%80%D1%83%D1%81%D0%BA%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D1%8A%D1%81-%D1%81%D0%BF%D0%BE%D1%80%D1%82%D0%BD%D0%B0-%D0%B7%D0%B0%D0%BB%D0%B0-%D0%BD%D0%B0-%D0%B5%D1%81%D0%B5%D0%BD-news826595.html", "text": "Спортната зала на езиковата гимназия \"Иван Вазов\" в Пловдив трябва да бъде построена минимум за 150 календарни дни и максимум за 300. Това е едно от условията, посочени от Община Пловдив в тръжните условия на обществената поръчка за избор на изпълнител. Залата се финансира от градския бюджет, като за строително - монтажните работи са определени 1 008 640 лева без ДДС. Ще има комбинирано игрище за баскетбол и волейбол с топла връзка с училището. Офертите се отварят на 17 април, а залата ще е готова наесен, ако черна котка не й мине път, отбелязва \"Марица\". Сподели:", "date": "2019.03.16", "title": "Руската гимназия в Пловдив със спортна зала на есен"}
{"url": "https://pik.bg/%D0%BE%D0%B4%D1%80%D1%83%D1%81%D0%B0%D1%85%D0%B0-%D1%81-300-%D0%BB%D0%B5%D0%B2%D0%B0-%D0%BA%D0%BB%D0%B8%D0%B5%D0%BD%D1%82%D0%BA%D0%B0-%D0%BD%D0%B0-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%B7%D0%B0-%D1%86%D0%B8%D0%B3%D0%B0%D1%80%D0%B0-%D1%81-%D0%BA%D0%B0%D1%84%D0%B5%D1%82%D0%BE-news826649.html", "text": "Клиентка на централно заведение в Кюстендил беше глобена с 300 лева заради запалена цигара. Случката е от 22 ноември миналата година. Малко преди обяд Борислава Петрова седнала с приятели на кафе, запалила цигара и въпреки предупреждението на сервитьорката тя не я изгасила. Обяснила, че седи до прозореца, а вратата била отворена. В това време служители на Регионалната здравна инспекция и униформени влезли в кафе-аперитива на проверка. Установили, че в обособено помещение, представляващо закрито обществено място, Борислава Петрова пуши. Съставен й бил акт за установяване на административно нарушение. Санкцията е на основание чл. 56, ал. 1 от Закона за здравето, мотивират се здравните инспектори. Въз основа на акта е издадено и наказателно постановление, с което на младата жена е наложена и санкцията от 300 лева. На Борислава Петрова е предоставена възможност да подаде възражения по акта. Районният съд в Кюстендил обаче потвърди санкцията, а определението подлежи на обжалване пред Административния съд. Сподели:", "date": "2019.03.16", "title": "Одрусаха с 300 лева клиентка на заведение за цигара с кафето"}
{"url": "https://pik.bg/%D1%81%D0%B8%D0%B3%D0%BD%D0%B0%D0%BB%D0%BD%D0%B0-%D0%BB%D0%B0%D0%BC%D0%BF%D0%B0-%D0%B7%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D0%B5%D1%82%D0%BE-%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%B7%D0%B0-%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D0%B8%D1%82%D0%B5-news826752.html", "text": "Швейцарският селекционер на националния отбор на Косово Бернар Шалан обяви група от 24 футболиста за старта на Европейските квалификации в група А, като първата им среща е домакинство на България на 25-и март. Преди това косоварите ще играят с Дания контрола на 21-и март, също като домакини, акцентира \"Спортал\". Бърз прочит на имената на футболистите и отборите, които представляват на клубно ниво, води до констатацията, че съставът на Косово никак не е за подценяване преди важния мач за подопечните на Хубчев. Самир Уйкани (Ризеспор, Турция), Висар Бекай (Прищина), Ариянет Мурич (Манчестър Сити, Англия) Амир Рахмани (Динамо Загреб, Хърватия), Мергим Войвода (Мускрон, Белгия), Леарт Пачарада (Зандхаузен, Германия), Фидан Алити (Калмар, Швеция), Мирлинд Криециу (Цюрих, Швейцария), Арбенит Джемайли (Ксамакс Нюшател, Швейцария) Милот Рашица (Вердер Бремен, Германия), Хекуран Криециу (Цюрих, Швейцария), Арбер Зенели (Реймс, Франция), Бесар Халими (Брьондби, Дания), Валон Бериша (Лацио, Италия), Бернард Бериша (Ахмат Грозни, Русия), Херолинд Шала (Волеренга, Норвегия), Берсант Целина (Суонси Сити, Уелс), Бенямин Кололи (Цюрих, Швейцария), Едон Зегрова (Базел, Швейцария), Идриз Воча (Люцерн, Швейцария), Флорент Хасани (Дьошдьор, Унгария) Ведат Муричи (Ризеспор, Турция), Аде Нюхиу (Шефилд Уензди, Англия), Лирим Кастрати (Локомотива Загреб, Хърватия). Сподели:", "date": "2019.03.16", "title": "СИГНАЛНА ЛАМПА ЗА \"ЛЪВОВЕТЕ\": Ето групата на Косово за старта на евроквалификациите"}
{"url": "https://pik.bg/%D1%88%D0%BE%D0%BA-%D0%BF%D1%80%D0%B8%D1%81%D0%B0%D0%B4%D0%B8%D1%85%D0%B0-%D0%BD%D0%B0-%D0%B6%D0%B5%D0%BD%D0%B0-%D0%B1%D1%8F%D0%BB-%D0%B4%D1%80%D0%BE%D0%B1-%D1%81-%D1%80%D0%B0%D0%BA-news826642.html", "text": "Французойка, страдаща от заболяване на белите дробове, е претърпяла трансплантация от донор пушач и е починала 2 години по-късно от рак. Информацията е на френския вестник Льо Монд, който се базира на статия от медицинското списание “Lung Cancer”. Донорът е била 57-годишна жена, която е пушила по една кутия цигари дневно през последните 30 години от живота си. Тя е била в мозъчна смърт, когато е взето решение белите й дробове да бъдат присадени на 39-годишната французойка, страдаща от от дете от циститна фиброза. Трансплантацията е извършена през 2015 г. Тогава всички изследвания са били в норма. През юни 2017 г. трансплантираната жена се разболява и е приета в болницата в Монпелие. Два месеца по-късно тя умира от рак на белите дробове. Изследванията показват, че причината за рака е тютюнопушене. Само година след трансплантацията той е бил открит при изследвания. Болестта се е развила много бързо. Според медиците, ангажирани с лечението, белите дробове са имали рак още докато жената, впоследствие станала донор, е била жива. Специалистите, работещи в научното списание “Lung Cancer” призовават лекарите, ангажирани с трансплантацията на органи, да изследват много обстойно донорите, преди да пристъпят към сложната и необратима операция. Особено важно е да се обръща внимание на факта дали донорите са пушили и ако са спрели, кога е станало това, категорични са учените. Сподели:", "date": "2019.03.16", "title": "ШОК: Присадиха на жена бял дроб с рак"}
{"url": "https://pik.bg/%D0%BB%D1%83%D0%BA%D0%B0%D0%BA%D1%83-%D1%81%D1%82%D1%80%D0%B5%D1%81%D0%BD%D0%B0-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-news826731.html", "text": "Проблемите на мениджъра на Манчестър Юнайтед Оле Гунар Солскяер с контузени футболисти нямат край. Поредният, който влезе в лазарета е Ромелу Лукаку. Белгийският нападател е получил травма в крака по време на тренировка на отбора. Очакванията са Лукаку да бъде на линия до дни. Контузията на белгиеца не е сериозна, като става дума за подуване, акцентира \"Топспорт\". \"През цялата седмица той страдаше от подуване. Нещата се влошиха в последната тренировка\", разкри Солскяер. Сподели:", "date": "2019.03.16", "title": "Лукаку стресна Ман Юнайтед"}
{"url": "https://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%BA%D0%B0%D0%BA-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D1%8F-%D1%82%D1%8F%D0%BB%D0%BE%D1%82%D0%BE-%D0%BD%D0%B8-%D1%81-%D0%BD%D0%B0%D0%BF%D1%80%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D1%82%D0%B0-news826132.html", "text": "На всеки 10 години в човешкия организъм настъпват неизбежни промени. Нещата зависят не само от гена, а и от начина ни на живот, храната, грижата за тялото и душата, физическата активност. Но все пак с годините тялото и органите вече не са същите. Това е разликата между \"млад\" и \"младеещ\". Как ни променя всяка декада, разказват експерти пред руското издание РБК. От 20 до 30 години В този период скелетът спира да се развива, но за укрепване на костите все така са нужни витамин D и калций. Забавя се обмяната на веществата, затова трябва да внимаваме какво ядем, да ограничим сладките неща и да следим индекса на телесната си маса – показател за определяне на здравословното тегло и за диагностициране на затлъстяване и недохранване. Тялото намалява производството на колаген, който отговаря за еластичността на кожата, забавят се процесът на обновяването ѝ и работата на потните жлези. Същевременно връзките между невроните укрепват, развива се челният лоб на мозъка, отговарящ за логическото мислене, хормоните се уравновесяват. От 30 до 40 години В тази възраст кръвоносните съдове постепенно губят еластичност, повишава се кръвното налягане, спада тонусът на мускулите и на човека са необходими повече физически упражнения и спорт. Намалява масата на костите и те стават по-крехки, костната тъкан се уплътнява. Ако водите заседнал и неподвижен начин на живот, мускулните влакна се топят и се заместват от мазнини. Това е най-успешният период в интелектуалното развитие: човек има повече опит и знания, по-рядко се поддава на хормонални атаки. В тази възраст при мъжете и жените започват да се появяват бели коси заради намалената активност на меланоцитите - клетките, които образуват пигмента меланин. От 40 до 50 години Около петото десетилетие човешкият мозък губи ежедневно до 10 000 нервни клетки и 1-2 процента мускулна маса годишно. У жените значително се понижава нивото на естрогена и в резултат на това се повишава кръвното им налягане. Заради забавяне в обмяната на веществата активно се трупат мазнини, особено в областта на корема и талията. Ако не сте се хранили правилно и добре предишните години, може да започне износване на костите и ставите. Именно след 40-те у някои зрението значително се влошава. Много е важно да продължите да се занимавате със спорт за тренировка на мускулите и укрепване на сърцето. От 50 до 60 години В тази възраст рискът от нарушения в работата на стомаха и червата става висок. Някои развиват очно перде и дегенерация на ретината. Кожата продължава да губи еластичност, но този процес може да се забави с правилна грижа и начин на живот. Около 60-те започват да се разрушават клетките на практически всички телесни органи, включително мозъка. Това забавя познавателните способности и влошава паметта. Тогава към храната можете да добавите продукти за съхраняване на зрението и паметта. Спортувайте, но в съответствие с възможностите си, за да поддържате, а не да подронвате здравето си. За укрепване на мозъчните функции е важно да не прекратявате интелектуалните занимания. Четете, учете чужд език. А защо и да не се захванете с някой музикален инструмент? От 60 до 70 години Заради умирането на клетките работата на рецепторите се притъпява. Човек по-трудно различава миризми, вкусове и даже промяната в температурата. Някои мръзнат в жеги, други не усещат студ. Към 70-те г. гласът се изменя заради постоянно напрежение и разтягане на тъканите на ларинкса. Важно е да продължите да следите състоянието на сърцето си, да ходите на редовни изследвания при основните лекари, да внимавате с теглото. Физическата активност може да се снижи и замени с дълги разходки и плуване. От 70 години нагоре У хората на тази възраст процентът подкожна мазнина намалява, бръчките стават по-дълбоки и видими, а кожата - суха и отпусната. Възстановяването на тъканите се забавя, драскотините и раните зарастват по-бавно. Косата изтънява и пада, губи пигмент. Над 70 са разпространени болестите на костите и ставите, а мускулите атрофират дотолкова, че човек бързо се уморява даже при леко физическо натоварване. Спадат функциите на дихателната, храносмилателната и сърдечносъдовата система, страдат зрението, слухът, обонянието, осезанието. Възрастта влошава способността да се запаметят скорошни събития, но често се появяват спомени от предишни години, затова престарелите толкова обичат да разказват за младостта си. Със старостта идват и тревогата, песимизмът, депресията, безсънието. Затова въпреки многобройните физически проблеми в този период на живота е много важно да си запазиш доброто настроение и позитивната нагласа, да следиш храната си и да укрепваш организма, да излизаш повече на чист въздух. Сподели:", "date": "2019.03.16", "title": "ЛЮБОПИТНО: Как се променя тялото ни с напредване на възрастта"}
{"url": "https://pik.bg/%D0%BD%D0%B5%D0%BF%D1%80%D0%B5%D0%BA%D0%BB%D0%BE%D0%BD%D0%BD%D0%B0-%D0%B4%D0%B6%D0%B8%D0%BD%D0%B0-%D1%81%D1%82%D0%BE%D0%B5%D0%B2%D0%B0-%D0%B7%D0%B0%D1%80%D1%8F%D0%B7%D0%B0-%D0%BF%D0%BE%D0%B1%D0%BE%D0%B9%D0%BD%D0%B8%D0%BA%D0%B0-%D0%B3%D1%80%D0%B8%D0%B3%D0%BE%D1%80-%D0%BA%D0%BE%D0%B9%D1%82%D0%BE-%D1%80%D0%B0%D0%B7%D0%B1%D0%B8-%D1%87%D0%B0%D1%88%D0%B0-%D0%B2-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%BA%D0%BE%D0%BB%D0%B5%D0%B3%D0%B0%D1%82%D0%B0-%D0%B9-%D0%B4-news826755.html", "text": "Злополучният мъж на Джина Стоева - Григор, от когото тя роди прекрасна дъщеричка, вече не е част от живота й. Както вече стана ясно, той заформи пиянски скандал на партито за рождения ден на Борис - сина на Деси Слава и боксьора Благой Найденов. Това стана ясно след разкритие на HotNews. Както вече писахме възлюбеният й направил пиянски скандал на детско парти организирано от колежката й Деси Слава. На купона мъжът вилнял, като забил кристална чаша в лицето на Джордан, а в последствие напръскал със спрей за самозащита големия син на Деси - Майки и пастрока му Благой. Известно време след резила, Джина Стоева е взела твърдо решение да се раздели с бащата на детето й или поне така твърди самата тя, разкрива \"Хотнюз\". Дали обаче не казва това, за да се разграничи от скандала на партито на Деси Слава? \"В деня, в който беше рождения ден на сина на Деси Слава, имахме ангажимент около детето и той спонтанно реши да дойде с нас. Не възразих, защото не видях нищо лошо. Стояхме 2-3 часа. Когато решихме да си тръгваме аз поръчах такси, казах \"Довиждан\"“ и се запътих към детския център, който е извън залата, да облека и взема Ивая. В този момент е станало спречкването между него и Джордан, на което аз не бях свидетел. Забелязах суматохата и че група от гостите излизат от заведението. Сметнах, че е най-добре да си тръгнем, за да не разваляме празника. Но веднага щом се прибрах звъннах на Джордан, който ме увери, че е добре. След което звъннах и на Деси Слава, за да се извиня и на нея\", коментира случката Джина пред ежедневник. Сподели:", "date": "2019.03.16", "title": "НЕПРЕКЛОННА: Джина Стоева заряза побойника Григор, който разби чаша в лицето на колегата й Джордан"}
{"url": "https://pik.bg/6000-%D0%BF%D0%B5%D1%80%D0%B2%D0%B5%D1%80%D0%B7%D0%BD%D0%B8%D1%86%D0%B8-%D0%B8%D1%81%D0%BA%D0%B0%D1%82-%D1%81%D0%B5%D0%BA%D1%81-%D1%81-%D0%B1%D1%8A%D0%BB%D0%B3%D0%B0%D1%80%D1%87%D0%B5%D1%82%D0%B0-%D0%B2-%D0%BD%D0%B5%D1%82%D0%B0-news826712.html", "text": "6083 сигнала за сексуална експлоатация над деца онлайн са подадени на горещата линия. От тях 2255 са предадени на ГДБОП за доразследване и 3693 - на партньорските международни горещи линии. Споерд психолози, работещи с деца, педофилите напипват проблемите на тийнейджърите, като ловко пробиват там, където родителят не успява. Децата трудно ги разпознават и дори да станат жертва на сексуален тормоз по интернет, могат да мълчат с години. \"Най-голямата опасност е, че личните данни на детето са достъпни не само за приятелите, но и за всички останали. Това прави детето изключително уязвимо и не е редно\", е мнението на детския психолог Весела Банова, пише в. \"Телеграф\". Повече от 6000 перверзници са поискали секс с българчета в нета миналата година. Това става явно от данните на Центъра за безопасен интернет, цитирани в доклада към програмта за закрила на детето. Сподели:", "date": "2019.03.16", "title": "6000 перверзници искат секс с българчета в нета"}
{"url": "https://pik.bg/%D0%BA%D0%B0%D1%81%D1%82%D1%80%D0%B8%D1%80%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BA%D1%83%D1%87%D0%B5%D1%82%D0%B0-%D0%B8-%D0%BA%D0%BE%D1%82%D0%BA%D0%B8-%D0%B2-%D1%81%D0%BB%D0%B8%D0%B2%D0%B5%D0%BD-news826734.html", "text": "Кампанията е насрочена за периода 5-8 април. Животните ще бъдат кастрирани от екип висококвалифицирани ветеринарни лекари и техници. Общо 1429 са кастрираните животни от предходните седем кампании. Квотата за тази е 225 животни. Предварителната регистрация за кучета ще се извършва на 23 и 24 март, от 15.00 до 18.00 ч., а за котки - на 30 и 31 март, от 15.00 до 18.00 часа. За предварителна регистрация и информация - тел.: 0887 757 071. В Сливен ще се състои осмата безплатна кампания за кастрация на домашни любимци, дворни кучета и котки и скитащи животни, доведени от доброволци. Това съобщиха от общинския пресцентър. Сподели:", "date": "2019.03.16", "title": "Кастрират безплатно кучета и котки в Сливен"}
{"url": "https://pik.bg/%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%B8%D0%BC%D0%BE%D1%82%D0%BD%D0%BE%D1%82%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news826800.html", "text": "“Сител“, цитиран от \"Фокус\". Имущественото положение на президента Георги Иванов ще бъде проверено, за да се определи каква е промяната около два месеца преди края на десетгодишния му мандат. Председателят на Комисията за борба с корупцията Биляна Ивановска информира, че процедурата ще бъде открита, информира македонският телевизионен канал Що се отнася до темата , свързана с предизборните промени и назначения в армията от президента Иванов, тя каза, че са получили отговор от кабинета на президента, в който са цитирани членовете на закона, какви са неговите компетенции в назначенията. Председателят на антикорупционната комисия обяви също, че 18 кметове ще бъдат отговорни за нарушения, тъй като не са представили декларации за имущество и декларации за конфликт на интереси в предвидения срок. Санкциите варират от 200 до 400 евро. Ивановска информира, че всички документи за делата, свързани с корупция и непотизъм, са получени от всички институции, които са ги поискали. Исканията в момента се обработват. Сподели:", "date": "2019.03.16", "title": "Ще се проверява имотното състояние на македонския президент"}
{"url": "https://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%B5%D0%B2%D1%80%D0%BE%D0%BB%D0%B8%D1%81%D1%82%D0%B8%D1%82%D0%B5-%D0%BD%D0%B0-%D0%B1%D1%81%D0%BF-%D0%B8%D0%BC%D0%B0-%D0%BB%D0%B8-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D0%BD%D0%B5%D0%B3%D0%BE-%D0%B5%D0%BB%D0%B5%D0%BD%D0%B0-news826853.html", "text": "БСП е демократична партия и това е наше силно предимство. Вече повече от месец в страната върви процес на номинации за евроизборите. По моя информация аз имам номинации в може би 85% от общините. Това заяви пред Нова телевизия лидерът на ПЕС Сергей Станишев. \"Очевиден е един факт - аз и Елена (Йончева, б.р.) имаме най-много номинации. За мен това е голямо доверие, защото това е лично доверие към мен. На мен не ми е на всяка цена да съм водач на листата на БСП. Но аз имам принципни каузи. Първо - БСП трябва да се яви с ясна политическа физиономия на тези европейски избори. Ако някой си мисли, че ще ни сблъска с Елена, че ще се скараме, няма да се случи. Ние сме приятели, взаимно се уважаваме, помагаме си\", отбеляза още той. \"Второ - смятам, че трябва да имаме хора в ЕП, които могат ясно да защитят българския интерес. Аз умея да печеля приятели и да защитавам България - доказал съм го с действия и резултати\", заяви Станишев. \"Трето - БСП трябва да покаже, че може да бъде силна, достоверна опозиция, но и алтернатива на ГЕРБ във вътрешен план. На четвърто място - тази кампания трябва да бъде използвана като възможност от БСП хората да покажат червен картон на ГЕРБ. Защото е ясно - залогът на европейските избори е дали ще има предсрочни парламентарни избори и второ - как ще се отиде към местните избори, които са от особено значение за всяка политическа партия. И не на последно място - в тази кампания много хора от БСП, мои другари, се ангажираха да ме подкрепят. И те застанаха с имената си. И за мен е много важно, защото, когато казвам да, това е да и когато казвам не, това е не\", заяви още Станишев и подчерта, че няма претенциите \"да оглави вътрешната опозиция в БСП\". Станишев отбеляза още: \"В БСП винаги е имало спорове, те ще минат. Аз ще направя всичко, което зависи от мен. Аз съм споделил публично моето притеснение, че твърде дълго продължава този процес на номинации, който измества фокуса - а хората искат да знаят какво ще направим за тях. Крайно време е да стартираме реална предизборна кампания, на терен\". \"Няма избори, които да са еднакви. Аз влизам в тази кампания с амбицията да победим ГЕРБ. Защото се откриват нови възможности за промяна. А тези, които ме критикуват, да кажат те какво са спечелили\". На въпрос дали имат конфликт с Корнелия Нинова, той отговори: \"Аз не водя войни с никого. Но когато ме нападат, отговарям. Темата Истанбулска конференция в България е затворена. Аз смятах, че тя бе неправилно представена в българското общество. Когато левицата се опитва да бъде по-традиционалистка, по-патриотарска от националистите, тя не печели от това, тя само легитимира крайното националистическо говорене. Аз се съобразявам с позицията на Конституционния съд, въпреки че смятам, че тя е политически мотивирана. Вярвам, че и БСП ще застане зад това - да се защитят правата на жените, със съответното законодателство, но има да се прави още много. Трябва да се концентрираме върху практическата защита на жените\". Сергей Станишев заяви, че не е само председател на ПЕС, но е и член на БСП: \"Аз уважавам моята  партия и решенията на Националния съвет. Хората знаят - аз имам какво да дам в тази кампания, а когато водя кампания, я водя от сърце. Аз имам ангажимент и той е морален\". Сподели:", "date": "2019.03.16", "title": "ОТ ПЪРВО ЛИЦЕ: Станишев разкри истината за евролистите на БСП. Има ли война между него, Елена Йончева и Корнелия Нинова"}
{"url": "https://pik.bg/%D0%B3%D1%8A%D1%80%D1%86%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BF%D1%80%D0%B8%D0%B7%D0%B8%D0%B2%D0%B0-%D0%BD%D0%B0-%D0%B5%D0%B2%D0%BE-%D0%BC%D0%BE%D1%80%D0%B0%D0%BB%D0%B5%D1%81-%D0%B7%D0%B0-%D0%B4%D0%B8%D0%B0%D0%BB%D0%BE%D0%B3-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news826801.html", "text": "Редица европейски страни са сред 50-те държави, включително Съединените щати, които подкрепиха лидера на венецуелската опозиция Хуан Гуайдо срещу президента Николас Мадуро. Тези страни от ЕС призоваха за президентски избори, които да решат проблемите във Венецуела. Партията на гръцкия премиер Алексис Ципрас СИРИЗА обаче има приятелски връзки с левите партии от Южна Америка и изрази подкрепа към Мадуро. Моралес се срещна днес с Ципрас в Атина при едно от редките си посещения в Европа и призова гръцкия премиер да окаже натиск в ЕС за преговори между венецуелското правителство и опозицията, за да се излезе от кризата. \"Изразих сериозно безпокойство във връзка със ситуацията във Венецуела, където финансовата и хуманитарната криза се задълбочават\", заяви Ципрас. \"Единствената опция в близките дни е диалог, включващ всички страни - от правителството и опозицията - да седнат на една маса, за да спрат ескалацията на кризата и да избегнат евентуален кървав граждански конфликт\". Боливийският президент подчерта по-рано днес, че вмешателство във вътрешните работи на друга страна не предвещава нищо добро. \"Историята учи, че има много интервенции отвън, като случая с Либия и Ирак, и те никога не са дали решение\", каза Моралес след среща с гръцкия премиер Алексис Ципрас. \"Тъкмо обратното, това унищожи демокрацията\", каза боливийският президент. Моралес е един от малкото латиноамерикански лидери, подкрепящи озовалия се в трудно положение Мадуро, чиято страна се намира в хуманитарна криза, отбелязва Ройтерс. \"Единственото решение е диалог и това е, което европейските страни трябва да подкрепят\", посочи Моралес. \"Опозицията във Венецуела би трябвало да седне на една маса с официалните власти на тази страна за диалог и да намери решение\", добави боливийският президент. Наричайки Ципрас \"моя брат Алексис\", боливийският лидер заяви, че е поискал подкрепата на Гърция в трудните търговски преговори между ЕС и страните от Южна Америка. Той каза, че неговото правителство ще получи съвети от експерти в Атина за това как да постигне \"туристическото чудо\" на Гърция - страна с население от 10,7 милиона души, която беше посетена от над 30 милиона туристи миналата година. Гърция подкрепи днес призива на левия боливийски президент Ево Моралес за постигане на споразумение чрез преговори за решаването на тежката политическа и финансова криза във Венецуела, предаде Асошиейтед прес. Сподели:", "date": "2019.03.16", "title": "Гърция подкрепи призива на Ево Моралес за диалог във Венецуела"}
{"url": "https://pik.bg/%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-%D0%B2-%D0%BA%D1%80%D0%B0%D0%B9%D1%81%D1%82%D1%87%D1%8A%D1%80%D1%87-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D1%87%D1%83%D0%BA%D0%BE%D0%B2---%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B5-%D1%81%D0%BC%D1%8F%D1%82%D0%B0-%D0%B7%D0%B0-%D0%BB%D0%B8%D1%87%D0%BD%D0%BE-%D0%B7%D0%B0%D1%81%D0%B5%D0%B3%D0%BD%D0%B0%D1%82-%D0%B7%D0%B0%D1%89%D0%BE%D1%82%D0%BE-%D0%B2-%D0%BE%D1%81%D0%BD%D0%BE-news826855.html", "text": "Арабистът професор Владимир Чуков говори пред сутрешния блок на БТВ за профила на терориста от Нова Зеландия. „Много интересна личност е този австралиец, живеещ в Нова Зеландия – коментира професор Чуков. - Сякаш е искал да попие случилото се на Балканския полуостров. В съзнанието му като на лента се извъртяват битките, които османската империя е загубила и той описва в манифеста си. Един неевпореец говори като европеец, но в най-радикалната си част. Трябва да се отбележи, че той е бил и симпатизант на Радован Караджич. Трябва да отбележим и това което пише – Европа за европейците. Но въпросът е коя Европа. Ако се погледнат личностите ,които той извежда, това са победителите над Османската империя. Събитията, които са отбелязани, свързани с България, са част от една поредица и това трябва да се отбележи задължително. Интересно е, че той казва, че турците трябва да живеят само на Изток от Босфора, че трябва да бъдат разрушени всички минарета. Една лента от 12 - 13 век досега, в която няма как България да не присъства. Става дума за едно състояние, което няма как да се определи – социо и психопат. Става дума за човек, който очевидно страда от някакви отклонения. Обект на специалисти. Очевиден расист, който се опитва да възпроизведе събития от миналото в настоящето. Той смята европейците за висшата раса. Трябва да се отбележи, че той е посетил и Турция. Бил е в Истанбул и е видял това, което описва с очите си. Реджеп Ердоган се смята за лично засегнат, защото той е нападнат. Става дума за много силно насочена мишена срещу Турция. Терористът говори срещу мюсюлманите, но ако погледнете описаните събития – в основата е османска Турция. Става дума за ментално отклонение и не бих определил това по друг начин. Още от Алкайда бе въведен така нареченият електронен Джихад. И вече всичко е на показ и видео. Той описва в своя манифест, че иска да всее страх и да покаже на всички това. С осъвършенстване на методите идва и излъчването по интернет. За съжаление и пъклената дейност – тероризма, се самоусъвършенства. Не бих се ангажирал с отговор на това дали сега да се очаква реакция от мюсюлмански групи. Идеологията на „Ислямска държава” е неуборима. Хората си остават по места и не се знае кога там могат да се вдъхновят от някакви действия” Българката Валерия Делчева коментира от Крайсчърч какво се случва в града ден след трагедията. „Днес градът е притихнал – каза Делчева. - В парка днес нямаше никакви хора, които да се разхождат и глъч на деца. Днес е ден на съчувствие и състрадание, на любов. Беше наистина покъртително вчера. Една малка Нова Зеландия бе обединена след случилото се. Ако вчера бе ден на проява на омразата на една от най-уродливите й форми, днес е ден на състрадание Не знам колко голяма е общността на мюсюлманите тук, но би трябвало да е голяма, защото има две големи джамии, в които се провеждат молитвите им. В Нова Зеландия живеят над 200 различни общности и се говорят над 160 езика. Може да си представите колко различни хора живеят тук и как са посрещнати. Хората се стичат и поднасят цветя, пеят песни, в подкрепата на близките на 49-те загинали. За няколко часа Нова Зеландия е събрала над 2 млн. долара в подкрепа на близките на жертвите. Солидарността е голяма”. Сподели:", "date": "2019.03.16", "title": "След терора в Крайстчърч: Владимир Чуков - Ердоган се смята за лично засегнат, защото в основата е османска Турция"}
{"url": "https://pik.bg/%D0%BD%D0%B0%D0%B4%D0%B2%D0%B8-%D1%81%D0%B8-%D0%BD%D0%B0-%D0%BC%D0%B0%D1%81%D1%80%D0%B0%D1%84%D0%B0-%D0%BD%D0%B5-%D1%81%D0%B8-%D0%BF%D0%B8%D0%BB%D0%B5%D0%B5-%D0%BF%D0%B0%D1%80%D0%B8%D1%82%D0%B5-%D0%BD%D0%B0%D0%BF%D1%80%D0%B0%D0%B7%D0%BD%D0%BE---%D0%B2%D0%B8%D0%B6%D1%82%D0%B5-%D0%B7%D0%B0-%D0%BA%D0%B0%D0%BA%D0%B2%D0%BE-%D0%B7%D0%B0%D1%85%D0%B0%D1%80%D0%B0-%D0%B1%D0%B0%D1%85%D0%B0%D1%80%D0%BE%D0%B2-%D0%B1%D1%80%D0%BE%D0%B8-%D0%BF%D0%BE%D0%BB%D0%BE%D0%B2-news826786.html", "text": "Точно 10 години, след като свърза живота си с бившата тв водеща Диана Алексиева, лицето на \"Националната лотария\" Захари Бахаров купи нова къща за семейството им. Артистичната двойка, 8-годишния им син Максим и 5-годишната щерка Кая са станали новодомци в просторна къща в престижен столичен квартал. Имението е част от луксозен затворен комплекс с уединени блокчета и къщи. Домът, който Бахарови обитават, е на два етажа и е общо 190 квадрата. Към него има и малък кокетен двор, където да си играят децата. Цената на жилището е 260 000 евро или около половин милион лева, разкриват брокери пред столичен таблоид. 38-годишният актьор, който нашумя като гангстера Иво Андонов от култовата крими поредица \"Под прикритие\" бил под пара заради разправиите с майстори и обзавеждането, разкриха негови колеги. Фамилията залага на практичност и удобство в новия си дом, но въпреки това не пренебрегва артистичността. За къщата са купени разкошни мебели от Франция, в провансалски стил. Не е тайна, че по-големият от братята Бахарови е и по-успешният. Той не само раздава крупни суми в предаването по Нова телевизия, но и умее сам да ги печели. Според мълвата, която се носи, той отдавна е милионер, за разлика от брат си Явор, който няма собствен дом и семейство и често се забърква в грозни скандали. \"С Явор винаги сме били на различни вълни. Разликата в годините се отрази и на отношенията ни. Винаги сме се опитвали да сме заедно със семейството ни на празници, но напоследък не ни се получава особено\", болезнено откровен е баткото на неуравновесения младок. Сподели:", "date": "2019.03.16", "title": "НАДВИ СИ НА МАСРАФА: Не си пилее парите напразно - вижте за какво Захара Бахаров брои половин милион"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D1%83%D0%BB-%E2%80%9E%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2%E2%80%9C-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82%D0%B8-news826843.html", "text": "Въвежда се временна организация на движението във връзка с ремонтните работи по ул. „Граф Игнатиев“, съобщиха от пресцентъра на Столична община, цитирани от „Фокус”. До 15 април се забранява влизането на пътни превозни средства, с изключение на превозните средства от редовните линии за обществен превоз на пътници, както следва: - по ул. „Граф Игнатиев” в участъка от ул. „Алабин” до бул. „Васил Левски” включително и през кръстовищата ул. „Граф Игнатиев” - ул. „Солунска“ и ул. „Граф Игнатиев” - ул. „6-ти септември“; - по ул. „Граф Игнатиев” в участъка от бул. „Васил Левски” до бул. „Евлоги и Христо Георгиеви” включително и през кръстовище ул. „Граф Игнатиев“ - ул. „Любен Каравелов”. Отваря се за движение кръстовището на ул. „Граф Игнатиев” с ул. „Иван Денкоглу” при площад „Гарибалди“. Сподели:", "date": "2019.03.16", "title": "Важно: Промени в движението по ул. „Граф Игнатиев“ в столицата заради ремонти"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%E2%80%9E%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%E2%80%9E%D0%B5-%D1%81%D0%B2%D1%8A%D1%80%D1%88%D0%B5%D0%BD%D0%B0%E2%80%9C-news826830.html", "text": "ва е цената за сделката й по излизането на Великобритания от Европейската общност, за да спечели смислен вот“ според помощници на премиера, пише съботното издание The Saturday Telegraph. Според висши помощници на премиера, тя трябва да бъде оставена да си подготви график за напускане на поста, ако иска смислен вот за сделката по Брекзит. Вестникът е научил, че двама висши служители на Даунинг Стрийт са уверени, че премиерът ще бъде „промушен със собствената й сабя“ и обявиха, че трябва да избегне това, за да докаже, че може „да си тръгне с достойнство“. Те вярват, че Мей завинаги и трайно „изгуби доверието на евроскептиците“. Тя ще трябва да потърси нов лидер за Консервативната партия, когото да предложи на конференцията през октомври. Този сигнал идва малко преди края на седмицата, за когато премиерът е планирала да прекара времето си с консервативните евроскептици и депутатите от Демократичната юнионистка партия за трети смислен вот по нейния проект. Сподели:", "date": "2019.03.16", "title": "Британците: „Тереза Мей „е свършена“"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0---%D1%83%D0%B4%D0%B0%D1%80%D0%B8-%D0%BE%D1%82-%D0%BD%D0%B5%D0%BF%D1%80%D0%B8%D1%8F%D1%82%D0%B5%D0%BB%D0%B8-%D1%82%D0%BE%D1%80%D0%BC%D0%BE%D0%B7%D1%8F%D1%82-%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%B8%D0%B7%D0%B2%D0%B5%D1%81%D1%82%D0%B8%D0%B5-%D0%B7%D0%B0-%D0%BF%D0%B5%D1%87%D0%B0%D0%BB-news826828.html", "text": "В никакъв случай не споделяйте плановете си и не се доверявайте на вашите колеги. Ако си позволите емоционално и агресивно общуване ще сринете настроението и самочувствието си. На работното място разправиите ви носят единствено вреда. Не спорете и не се заяждайте. В този ден всички ваши колеги ще ви подкрепят, ако не сте импулсивни, заядливи и настроени критично, въпреки че ви е трудно да се владеете. Днес се радвате на успешни делови контакти и бързо приключване на професионалните задачи. Вечерта заведете семейството си на ресторант. Мечтаете да се отдадете на развлечения или на хобито си, но може да се наложи да отидете в ранни зори на вашето работно място заради неотложни задължения. Денят е неблагоприятен за активна работа. Не очаквайте приходи. Пригответе се за удари от неприятели, ако сте се хвалили с постиженията си. Настроени сте критично и ви е обзела апатия. Сякаш сте престанали да се радвате на живота. Причината е в липсата на хармония във вашите отношения. Възобновете прекъснати делови познанства и създайте нови. Отнасяйте се внимателно към предложенията за съвместна работа. Трудности, които не очаквате, са бързо преодолими, но вие отказвате да осъзнаете този факт, притеснявате се и се инатите, във ваша вреда, до степен да се депресирате. Вместо да спорите, приемете мнението на вашите близки и колеги. Работете спокойно и ще успеете да завършите започнатото. Мечтаете си за почивка, но ще ви натоварят със задачи, които няма как да откажете. Ще ги приключите в ранния следобед, а след това използвайте времето си за развлечения. Ще сте в непрекъснато противоречие с всички. Бъдете предпазливи в действията и думите си. Денят ви обещава професионални успехи, само ако сте достатъчно предвидливи, за да не допуснете измами. Бъдете търпеливи и с разумни действия ще се справите с трудностите на вашето работно място. След като се приберете от работа останете с близките си и се отдайте на почивка. Изпълнени сте със сили и желание за работа. Зареждате всички със самоувереност и активността ви в професионално отношение се засилва, но има и хора, на които това няма да се хареса. Заемете се отговорно със задълженията си на работното си място, за да си спестите проблеми. При делови срещи и разговори не давайте необмислени обещания и не допускайте да ви мислят за наивници. Ваши познати упорито се опитват да се възползват от способностите ви. Не го допускайте! Очаквайте известие за печалба. Не уговаряйте веднага инвестиции, които ще погълнат всичките ви спестявания. Материалните ви успехи зависят от вас самите в този ден и добре да се съобразите с този факт. И да се сблъскате с проблеми в отношенията не им обръщайте внимание. Преодолими са, ако си наложите търпение. С компромис от ваша страна, с такт и премълчаване ще избегнете трудностите в деловото общуване. Заради емоцията, в чиято власт сте, е най-добре, ако е възможно да си останете у дома. На работното място резултатите няма да бъдат очакваните. Не възлагайте големи надежди, че ще се следвате стриктно планираните задачи. Ще разкриете нови възможности за професионална изява. Начинанията са успешни, но не на всяка цена и с всички средства. Поставете основата на материални успехи. Бъдете нащрек и не пропускайте нито дума при засягащи ви делови разговори. Не обещавайте щедро инвестиции, без да сте обмислили предложението, което ви отправят днес. Не пътувайте. Сподели:", "date": "2019.03.16", "title": "САМО В ПИК: ХОРОСКОПЪТ НА АЛЕНА - Удари от неприятели тормозят Близнаците, известие за печалба радва Стрелците"}
{"url": "https://pik.bg/%D0%B4%D1%80%D1%83%D0%B3%D0%B0%D1%80%D1%81%D0%BA%D0%BE-%D1%80%D0%B0%D0%BC%D0%BE-%D0%B5%D0%B2%D0%B3%D0%B5%D0%BD%D0%B8%D1%8F-%D0%B1%D0%B0%D0%BD%D0%B5%D0%B2%D0%B0-%D1%81%D1%82%D0%B0%D0%BD%D0%B0%D0%BB%D0%B0-%D0%B3%D0%B0%D1%80%D0%B0%D0%BD%D1%82-%D0%BD%D0%B0-%D0%B6%D0%BE%D1%80%D0%BE-%D1%88%D0%BE%D0%BF%D0%B0-%D0%BF%D1%80%D0%B5%D0%B4-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B0-%D0%B1%D0%B0%D0%BD%D0%BA%D0%B0-news826650.html", "text": "Евгения Банева лично завела Георги Семерджиев, известен като Жоро Шопа, в швейцарска банка, за да си отвори сметка, обясняват пред столичен седмичник очевидци. Воаяжът до Цюрих се случва малко след като Семерджиев е прострелян пред столичния хотел \"Хемус\". През 2014 г. наемник, който и до днес не е установен, изстрелва 4 куршума по него. За късмет той е пронизан само от един патрон. Стрелецът натиска спусъка, когато Шопа слиза от колата си и го прострелва в гръб. Веднага след като си стъпва на краката, отива с Евгения Банева в Швейцария. Двамата посещават банката, в която семейство Баневи имат сметка. Евгения гарантира пред трезора, като това е условиято да бъде открита сметка и на Семерджиев. След това той захранил сметката си с 3-4 милиона евро. Евгения и Жоро са втори братовчеди. Двамата не били много близки, но поддържали контакти. Твърди се, че Банева получила и възнаграждение за рамото, което ударила на роднината си. Сподели:", "date": "2019.03.16", "title": "ДРУГАРСКО РАМО: Евгения Банева станала гарант на Жоро Шопа пред швейцарска банка"}
{"url": "https://pik.bg/%D1%85%D0%B0%D0%BC%D0%B8%D0%BB%D1%82%D1%8A%D0%BD-%D1%81-%D0%BD%D0%BE%D0%B2-%D0%BF%D0%BE%D0%BB%D0%BF%D0%BE%D0%B7%D0%B8%D1%88%D1%8A%D0%BD-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news826862.html", "text": "За шести пореден сезон във Формула 1 Люис Хамилтън започва с полпозишън в Гран При на Австралия. Британецът не остави никакъв шанс на конкурентите си, затвърждавайки превъзходството си през целия уикенд до момента. Той бе най-бърз в трите тренировки, а днес с време от 1:20,486 мин. си гарантира първата позиция на стартовата решетка утре. За Мерцедес това е 185-и полпозишън във Формула 1, а допълнителната добра новина за тима е, че първата редица ще бъде изцяло тяхна. Валтери Ботас бе с по-слабо темпо в тренировките, но в квалификацията за място бе единственият, който се доближи до съотборника си, завършвайки на 0,112 секунди спрямо световния шампион. Фетел бе най-бърз от останалите, заемайки третото място, но между него и второто Ферари на Шарл Льоклер се намести Макс Верстапен. Хаас затвърди прекрасното впечатление от уикенда с шесто и седмо място съответно за Грожан и Магнусен. Прекрасен дебют в борбата за място пък направи Ландо Норис с осмо място за Макларън. Кими Райконен показа, че и с Алфа Ромео ще бъде фактор във Формула 1, давайки девето време. Топ 10 затвори Серхио Перес за Рейсинг Пойнт, акцентира \"Новспорт\". Сподели:", "date": "2019.03.16", "title": "Хамилтън с нов полпозишън в Австралия"}
{"url": "https://pik.bg/%D0%BA%D0%B0%D1%82%D0%BE-%D1%81%D1%8A%D0%BB%D0%B7%D0%B0---%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%81%D1%82%D1%80%D0%B5%D0%BB%D1%87%D0%B0-%D1%81%D1%82%D0%BE%D0%B9%D0%BD%D0%BE-%D1%87%D0%B0%D1%87%D0%BE%D0%B2-%D0%B7%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BD%D0%B5%D0%B3%D0%BE-%D1%81%D1%8A%D0%B2%D0%B5%D1%81%D1%82%D1%82%D0%B0-%D0%BC%D0%B8-%D0%B5-%D1%87%D0%B8%D1%81%D1%82%D0%B0-news826857.html", "text": "Кметът на Стрелча Стойно Чачов коментира ексклузивно пред сутрешния блок на БТВ обвиненията срещу него и проверката на икономическа полиция на работата му, която тече. „Хората разбраха много добре за какво става въпрос – коментира Чачов. - Не може да се правят така показни неща заради един служител, който смята, че е уволнен неправомерно. Сигналът е подаден от бившия главен инженер на Общината. Целта е да бъда омаскарен. Защо след като три години, както се цитира от въпросния служител, има натиск, едва сега излиза наяве това?. Категоричмно твърдя, че целият фарс, който се разигра по този начин, това не е проверка, а демонстративна акция, за да може кметът да бъде омаскарен. Отговорен човек съм. Поех общината в труден момент. Работим по сериозни проекти с инвеститори. Имам ангажимент пред хората. Искам да си свърша работата по най-добрия начин. Иначе, честно казано, не помня да съм го освобождавал заради неподчинение. Той дойде и поиска да напусне. Подаде молба и аз го освободих.. Политиката ми към всеки един мой служител от началото на мандата ми е била либерална и коректна. Който и да питате, никой няма да ви каже, от цялата 104-структорна общинска администрация, от разделенията, че има някакъв натиск срещу него. За да не ги уволнявам и да нямаме проблеми, поисках от тези, които не се чувстват добре и не искат да работят, да си подадат молбите за напускане. Така на тяхно място да дойдат други, млади хора, които наистина искат да работят. Млад и амбициозен човек съм и искам да се свършат колкото се може повече неща за по-кратко време. Шест-седем човека тогава подадоха молби за напускане, като част  от тях си тръгнаха от Общината. Нормално. Не съм притеснен от проверката на Икономическа полиция. Това не е първа такава проверка в рамките на три години. Много преписки са приключили преди това. Не ми е първата проверка. Проверяват ме за какво ли не. Нямам притеснения. Гледам хората с чиста съвест, защото знам как работя. Няма за какво да се притеснявам. Не очаквам да бъдат повдигнати каквито и да е обвинения за каквото и да е. Работя честно и почтенно. Когато искат да ме проверят просто им казвам – заповядайте”. Сподели:", "date": "2019.03.16", "title": "КАТО СЪЛЗА - Кметът на Стрелча Стойно Чачов за проверките срещу него: Съвестта ми е чиста"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87-%D0%BF%D1%80%D0%B5%D0%BB%D0%B5%D1%82%D1%8F-%D0%BD%D0%B0%D0%B4-%D0%B1%D0%B0%D0%BB%D1%82%D0%B8%D0%B9%D1%81%D0%BA%D0%BE-%D0%BC%D0%BE%D1%80%D0%B5-%D0%BD%D0%B0-150-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0-%D0%BE%D1%82-%D0%B3%D1%80%D0%B0%D0%BD%D0%B8%D1%86-news826831.html", "text": "Бомбардировач В-52 на ВВС на САЩ с включен транспондер вчера е преминал на 150 километра от границите на Руската федерация, прелитайки над Балтийско море. Информацията е предадена на журналистите от Министерството на отбраната на Русия, съобщава ТАСС, цитирана от „Фокус”. \"На 15 март 2019 година самолет В-52 на американските ВВС е извършил полет с включен транспондер над неутрални води в Балтийско море, като е провел курс, успореден на териториалните води на Русия. Той се доближил до границите на Руската федерация на 150 километра, след което е направил обратен завой веднага щом е влязъл в полезрението на дежурните руски противовъздушни сили, които са го съпроводили“, са съобщили от военното ведомство. Руските военни редовно „засичат“ над Балтийско море самолети от страни-членки на НАТО, но същевременно рядко се случва бомбардировачи да извършват полети. По официални сведения за последен път B-52 е засичан в района през 2017 година. Сподели:", "date": "2019.03.16", "title": "Напрежение: Американски бомбардировач прелетя над Балтийско море на 150 километра от границите на Русия"}
{"url": "https://pik.bg/%D0%B7%D0%B8%D0%B4%D0%B0%D0%BD-%D0%BD%D0%B0%D0%B1%D0%B5%D0%BB%D1%8F%D0%B7%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D1%86%D0%B5%D0%BB-%D0%B7%D0%B0-%D0%BA%D1%80%D0%B0%D0%BB%D0%B5%D1%82%D0%B5-news826726.html", "text": "Новият старши треньор на Реал Мадрид Зинедин Зидан си набеляза трансферна цел за лятото. Специалистът се надява да привлече в испанския гранд Набил Фекир от Олимпик Лион. Полузащитникът ще бъде част от кадровата революция, която новият наставник подготвя за Реал Мадрид, акцентира \"Гонг\". Настоящият договор на Набил Фекир с френския клуб изтича през лятото на 2020 година. Интерес към него проявява и Ливърпул. Както вече стана ясно, Реал Мадрид вече привлече защитника Едер Милитао. Зизу се завърна на поста 284 дни, след като напусна. Неговото назначаване бе официално обявено в понеделник тази седмица. Французинът замени Сантиаго Солари. Сподели:", "date": "2019.03.16", "title": "Зидан набеляза трансферна цел за \"кралете\""}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B2%D0%B8%D0%B4%D0%B8%D0%BD-%D0%BE%D0%B1%D0%BE%D1%80%D0%B8-%D1%84%D0%B0%D0%BB%D1%88%D0%B8%D0%B2%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B3%D1%80%D0%B5%D0%B1%D0%BD%D0%B0%D1%82%D0%B0-%D0%B1%D0%B0%D0%B7%D0%B0-%D0%B8%D0%B7%D0%B3%D1%80%D0%B0%D0%B4%D0%B8%D1%85%D0%BC%D0%B5-%D0%BC%D0%BE%D0%B4%D0%B5%D1%80%D0%BD%D0%BE-%D1%81%D0%BF%D0%BE%D1%80%D1%82%D0%BD%D0%BE-%D1%81%D1%8A%D0%BE%D1%80%D1%8A%D0%B6%D0%B5%D0%BD%D0%B8-news826922.html", "text": "Фалшива новина със стари снимки на Гребната база във Видин набра скорост в социалните мрежи. Руини или модерно спортно съоръжение – как изглежда всъщност базата днес? Кметът на града инж. Огнян Ценков реагира светкавично като коментира състоянието на Гребната база пред Tribune.bg. Кметът на Видин Огнян Ценков обясни, че основният ремонт на Гребната база в града е приключил миналата година. “Гребната база е едно уникално спортно съоръжение – специално за водни спортове. Построено е в заливаемата част на р. Дунав през 70-те години. Разпъната му площ е около 3000 кв./м. За най-голямо съжаление обаче преди направения от нас ремонт, базата не беше ремонтирана 50 години и беше в много лошо състояние”, каза Ценков. Кметът на Видин коментира, че е имало наистина спешна нужда от ремонт: “Имаше необходимост от укрепване на носещата конструкция, която е на множество бетонни пилони и под нея при високи води навлизат водите на р. Дунав. Изградено е така за улеснение на нашите гребни спортни клубове, които пускат своите лодки във водата. Нужен беше и спешен ремонт на покрива. Условията в спортните зали, в битовите помещения и в хотелската част, бяха много лоши”. По думите на кмета, най-важното е, че Община Видин е успяла да придобие цялата собственост, защото при раздържавяването през 90-те години, структурите, които са били към Организацията за съдействие към отбраната, са придобили част от спорните обекти. После след препродавания частта се е оказала в частни ръце. Община Видин си е върнало собствеността след завеждане на дело. “Видин притежаваше около 70%, а фирмата – около 30 %. Влязохме в добър диалог с частната фирма и тя ни продаде своя дял в края на 2017 г. Взехме около 600 кв./м. закрита площ на много добра цена – 278 хил. лв. В момента съоръжението е 100% собственост на Общината”, заяви кметът. Това е станало възможно след отпусната субсидия в размер на 3 млн.лева от кабинета “Борисов” още през 2016 г. “Отделихме 335 хил. лв. специално за ремонта на Гребната база. В края на 2017 г. вече течеше ремонт. Забавиха го лошите зимни условия, но април-май 2018 г. цялостният ремонт приключи. Гребната база вече е едно съвременно съоръжение за водни спортове, които при нас са много силно развити. Ние имаме няколко много силни клуба, които имат сериозни успехи – и национални, и международни. Ремонтирахме и хотелската част, защото това е съоръжение, което може да се ползва освен от видинските клубове, и от други”, подчерта Огнян Ценков. Кметът на Видин заяви, че Гребната база вече е модерно съоръжение с добри условия за спорт. Относно разпространените в интернет 5-годишни, неактуални снимки, показващи разрухата в базата – и то месеци преди местните избори кметът на Видин коментира, че според него това е злонамерена атака срещу него и правителството. “Това е атака срещу мен като кмет, и срещу всичко постигнато, и срещу ГЕРБ и правителството. Вече нищо не ме учудва – откакто съм избран за кмет, атаките, фалшивите новини и манипулациите са ежедневие. Видях тези снимки. Във Видин никой няма да ги приеме сериозно и да им обърне внимание. Хората много добре знаят какво беше състоянието и какъв голям успех е, че успяхме да изкупим тази част, която не беше общинска собственост. И това е първото подобно придобиване от 1990 г. насам. А в началото Общината беше в много лошо състояние, но успяхме. Вече сме върнали много от задълженията си”, категоричен бе Ценков. Огнян Ценков заяви, че атаките срещу него са започнали още с встъпването му в длъжност. “Имаше манипулирани материали за зимното почистване, слухове, че съм ходил при премиера да му кажа, че се отказвам от поста. Опитваха се да провалят наш проект с Фондация „Реал Мадрид“. А той е изключително успешен, деца от Видин ходиха на тренировките на футболния клуб в Испания. Навремето общински съветници – пълни фигуранти, блокираха Е-79, тормозеха видинчани, после изкараха че аз преча на магистралния път. Целта е да ни пречат и да ни компрометират”, каза кметът на Видин. Според Ценков ситуацията със спортната инфраструктура в града се подобрява: “Не е само Гребната база – спортните съоръжения и спортната политика са на много високо ниво. Ние имаме традиции. Всяка година отделяме по 300 хил. лв. за субсидиране на спортните клубове. Спорните бази се предоставят безвъзмездно, ток и вода плащаме също, както и ремонти. В спортния ни календар има множество събития, за които отпускаме 50 хил. лв”. Кметът на Видин коментира още, че спорът на местно ниво ще продължи да се развива в трите основни направления: “Първо – детско-юношески спорт, за да могат децата да израстват физически здрави и да не се поддават на зависимости. Второ – високото спорно майсторство, защото Видин е дал много състезатели, които са постигнали сериозни национални и международни успехи. И трето – подкрепа на спорта в общината от самата Община”. Ценков посочи, че в две от елитните училища във Видин с европейска помощ ще бъдат изградени физкултурни зали, подходящи за ползване и от спортни клубове. Ще има тенис корт, закрит плувен басейн. “Имаме и закрита писта за лека атлетика. Предстои ремонт на покрива на друга спортна зала. Имаме над 70 спортни площадки. По молба на деца изградихме площадка за скейтборд – точно каквато поискаха. Работим в зависимост от потребностите на гражданите. Спортът при нас е масов и на много високо ниво!”, категоричен бе Огнян Ценков. Сподели:", "date": "2019.03.16", "title": "Кметът на Видин обори фалшива новина за Гребната база: Изградихме модерно спортно съоръжение"}
{"url": "https://pik.bg/%D0%BC%D0%BB%D0%B0%D0%B4-%D0%BC%D1%8A%D0%B6-%D1%89%D0%B5-%D0%BB%D0%B5%D0%B6%D0%B8-6-%D0%B3-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D1%81%D0%B2%D0%BE%D1%8F-63-%D0%B3%D0%BE%D0%B4%D0%B8%D1%88%D0%BD%D0%B0-%D1%80%D0%BE%D0%B4%D0%BD%D0%B8%D0%BD%D0%B0-news826799.html", "text": "Районен съд-Казанлък му е наложил наказание от шест години „лишаване от свобода“ при първоначален „строг“ режим, като присъдата е потвърдена от Окръжен съд-Стара Загора и е влязла в сила. На 10 срещу 11 май 2018 г. В.Р. посетил 63-годишната жена в къща в с.Е., общ. Николаево. Тъй като били роднини пострадалата свидетелка се отнесла гостоприемно към В.Р. и след като го изпратила да се прибира в дома си, се подготвила за нощуване.Тя излязла за кратко на двора, а през това време В.Р. се върнал в дома й и се скрил под леглото. Жената  угасила осветлението и легнала да спи, при което В.Р. се нахвърлил върху нея, нанесъл й юмручни удари и натискал тялото й с крак, след което я изнасилил. До момента В.Р. е осъден по 7 присъди за престъпления против собствеността и други, като последното му осъждане на „лишаване от свобода“ е за хулиганство, което е било изтърпяно през декември 2017 г. По искане на Районна прокуратура-Казанлък, считано от 12 май 2018 г., спрямо В.Р. е била определена мярка за неотклонение „задържане под стража“. В хода на първоинстанционното съдебно производство В.Р призна вината си и бе проведено съкратено съдебно следствие. В.Р. е осъден на 9 години „лишаване от свобода“, които с оглед законовите изисквания са намалени с 1/3 и окончателното наказание е 6 години „Лишаване от свобода“.  По жалба на В.Р. срещу размера на наказанието бе образувано производство пред втора инстанция и след разглеждането му, първоинстанционната присъда бе изцяло потвърдена. Наказанието  следва да се изтърпява при първоначален „строг режим“ в Затвора, съобщиха от пресцентъра на Апелативна прокуратура-Пловдив По обвинителен акт на Районна прокуратура-Казанлък е осъден В.Р., на 26 г., за това, че на 11 май 2018 г., в с.Е., общ.Николаево, в условията на опасен рецидив се е съвкупил с 63-годишна жена. като я е принудил към това със сила - нанесъл множество удари в областта на главата и тялото й - престъпление по чл.152 ал.3 т.5, вр. с ал.1 т.2 във вр. с чл.29 ал.1 б. „а“ и б. „б“ от Наказателния кодекс. Сподели:", "date": "2019.03.16", "title": "Млад мъж ще лежи 6 г. в затвора заради изнасилване на своя  63-годишна роднина"}
{"url": "https://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%BD%D0%B8%D0%B5-%D1%81%D0%BC%D0%B5-%D0%BD%D0%B0%D0%B9-%D1%81%D1%82%D0%B0%D0%B1%D0%B8%D0%BB%D0%BD%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news826907.html", "text": "Службите в България работят добре. Ние сме най-стабилната държава на Балканите, заяви депутатът от ГЕРБ Валентин Радев пред БНТ. Няма по-добра защита срещу страховете на хората от казването на истината, без да пречи на разследването, добави Радев. По думите му, д обрите отношения между България и Турция трябва да продължават. Радев призна, че потенциалната опасност от бежанска вълна остава . Европа не може да говори, че кризата с миграцията е свършила. Близо 90% е намалял натискът, но това не означава, че Европа е станала по-притегателно място. \" Кризата не е приключила. Пикът е преминал. Европа работи малко бавно, но взехме правилните решения. Трябва да направим това, което премиерът постоянно говори – там, където се случват нещата, да дадем пари и инвестиции, да опазим границите\", коментира депутатът от ГЕРБ. Сподели:", "date": "2019.03.16", "title": "Валентин Радев: Ние сме най-стабилната държава на Балканите"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%B4%D0%B8%D0%BE%D0%B2%D0%BE%D0%B4%D0%B5%D1%89-news826925.html", "text": "Неизвестни застреляха радиоводещия Сантяго Баросо Алфаро в дома му в района Сан Луис Рио Колорадо в щата Сонора, в северната част на Мексико, съобщи на сайта си в. \"Универсал\". Полицията не е успяла да залови убиеца по горещите следи. Засега не са известни мотивите за покушението. В началото на февруари в мексиканския щат Табаско бе убит радиожурналистът Хесус Рамос Родригес. Той бе застрелян в ресторант в община Емилиано Сапата, припомня ТАСС, цитирана от БТА. Според организацията \"Репортери без граници\" през 2018 година в Мексико са били убити деветима журналисти. По данни на прокуратурата, която разследва престъпления срещу свободата на словото, 99,5 процента от закононарушенията, извършени срещу журналисти в Мексико, остават ненаказани. Сподели:", "date": "2019.03.16", "title": "БРУТАЛНО: Застреляха известен мексикански радиоводещ"}
{"url": "https://pik.bg/%D0%B2-%D1%81%D0%BB%D0%BE%D0%B2%D0%B0%D0%BA%D0%B8%D1%8F-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8-%D0%B8%D0%B7%D0%B1%D0%BE%D1%80%D0%B8-news826851.html", "text": "Словаците гласуват днес първия тур на президентските избори, предава „Франс Прес”, цитирана от „Фокус”. Водещ в социологическите проучвания е критикът на правителството, 45-годишнната Зузана Чапутова, която бе сред десетките хиляди протестиращи, които миналата година излязоха по улиците на страната, след убийството на журналист и неговата приятелка, което предизвика опасения за свободата на медиите и политическата корупция. Проучванията на общественото мнение дават на Чапутова двуцифрена преднина пред вицепрезидента на Европейската комисия Марош Шефчович, 52-годишен кариерен дипломат, подкрепен от управляващата партия \"Смер-СД\". Чапутова може да да се възползва от факта, че прокурорите повдигнаха обвинение срещу бизнесмен, за когото се смята, че има връзки със \"Смер-СД\", за поръчителство на убийството на журналиста. Сподели:", "date": "2019.03.16", "title": "В Словакия се провеждат президентски избори"}
{"url": "https://pik.bg/%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%BE%D1%82-%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D1%89%D0%B5-%D1%81%D0%B5-%D0%BE%D0%B1%D1%83%D1%87%D0%B0%D0%B2%D0%B0%D1%82-%D1%81-%D0%BF%D1%8A%D0%BB%D0%BD%D0%B8-%D1%81%D1%82%D0%B8%D0%BF%D0%B5%D0%BD%D0%B4%D0%B8%D0%B8-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8--news826917.html", "text": "Областният управител на Софийска област Илиан Тодоров и г-жа Джао Хуей –генерален директор на Службата за външни работи на Народното  правителство на провинция Джянси, Китайска народна република подписаха Меморандум за сътрудничество в областта на образованиетомежду Софийска област и провинция Джянси. Подписаният меморандум включва насърчаване и подкрепа между съответните образователни отдели, колежи и университети за сътрудничество и обмен на делегации и студенти, материали, научни изследвания и други. Ще бъдат обучавани изявени ученици и студенти, за да се засили взаимното разбирателство и да се насърчи приятелски обмен. По силата на меморандума Народното правителство на провинция Джянси дава пет пълни стипендии на студенти от Софийска област за втората половина на 2019 г. за обучение във висши училища в китайската провинция. Сподели:", "date": "2019.03.16", "title": "Илиан Тодоров: Студенти от Софийска област ще се обучават с пълни стипендии в университети в Джянси"}
{"url": "https://pik.bg/%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3%D1%8A%D1%82-%D1%82%D0%B5%D0%BE%D0%B4%D0%BE%D1%80-%D1%81%D0%BB%D0%B0%D0%B2%D0%B5%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%B2-%D0%BA%D0%BE%D0%B5%D1%82%D0%BE-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0-news826902.html", "text": "Парламентът се е превърнал в училище за политици, в който съществува правен и политически хаос. Това каза зпред Фокус политологът Теодор Славев от Българския институт за правни инициативи (БИПИ). „Оценката за законодателния процес е много критична. Управляващото мнозинство както в парламента, така и в правителството реално погледнато не може да вземе нито едно решение и да го докара докрай. Да не говорим, че дебатът за ключови реформи в сектори като здравеопазване, образование и отбрана е спрял. Дребнави неща, извиване на ръце, политически сделки, компромиси - в момента цари абсолютен хаос“, коментира Теодор Славев. По думите му в парламентарния законодателен процес има много дефицити. „Той се характеризира с една явно лобистка основа, правят се опити за удовлетворяване на интересите на различни групи от бизнеса, но неуспешно. Виждате, че през определен период от време има протести на различни сектори“, обърна внимание Теодор Славев. По думите му законодателният процес е в много дълбока криза. „Наблюдавахме задълбочаването й през годините назад, но в този състав на Народното събрание тя стига абсолютното дъно“, каза още Теодор Славев. Той отбеляза, че в демократичния законодателен процес основните промени в законодателството се внасят от изпълнителната власт. В България обаче е обратното - ключови промени се внасят през отделни народни представители или група от депутати, уточни политологът. Сподели:", "date": "2019.03.16", "title": "Политологът Теодор Славев: Парламентът се превърна в училище за политици, в което съществува правен и политически хаос"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%BE%D0%B2%D1%82%D0%BE%D1%80%D0%B8-%D0%B3%D0%B0%D1%84%D0%B0-%D0%BD%D0%B0-%D0%BB%D1%8E%D0%B1%D0%BE%D0%BC%D0%B8%D1%80-%D0%BD%D0%B0%D1%87%D0%B5%D0%B2-%D0%B4%D0%B0-%D0%BA%D1%83%D0%BF%D0%BE%D0%BD%D1%8F%D1%81%D0%B2%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BC%D0%B0%D1%81%D0%BE%D0%B2%D0%B0-%D1%81%D0%BC%D1%8A%D1%80%D1%82-%D0%BE%D1%81%D1%82%D0%B0%D0%B2%D0%BA%D0%B0-%D0%B2%D0%B5-news826875.html", "text": "Страшната трагедия в Нова Зеландия с нападението на джамия, 49 убити и над 20 ранени и споменаването на българската следа в нея заради това, че един от терористите е преминал през България като турист, освен въпросите за националната ни сигурност поставя със страшна сила и въпроса в чии ръце е сигурността на българските граждани у нас. Ето какво сочат голите факти. Всички се отзоваха с изключение на главния секретар на МВР Ивайло Иванов, който бе на среща на полицейските ръководители в държавите от ЕС в чужбина. Причината бе очертаващата се т.н \"българска следа\", застрашения имидж на държавата ни и състоянието на сигурността на гражданите в този момент. Като не бива да пропускаме и острата реакция на президента на съседната ни държава Реджеп Ердоган, която в случая е изключително важна за България. И ако беше само нищо, с мед да го мажеш. Но той не само не изпрати съболезнователна телеграма на властите в Нова Зеландия, както изисква не просто протоколът, а елементарното човешко възпитание, но на всичкото отгоре повлече съпруга на балет в операта. И през ум не му мина, че заради извънредната ситуация е наложително не само спешно да се свърже с премиера и да предприеме някакви действия за изясняване на ситуацията и реакция от страна на държавата, но и да отклони поканата за присъствието си на спектакъла в операта, на която сигурно вече е дал съгласие. И моментално заприлича на един бивш вътрешен министър, който през 1996 г. реши да отиде на коктейл в НДК след конкурса по красота на агенция \"Визаж\" в деня, в който рано сутринта бяха застреляни трима цивилни полицаи в столичния квартал \"Люлин\" при изпълнение на служебния си дълг. Любомир Начев бе засечен от репортер на БНТ на пикантното тържество и само ден по-късно тогавашният премиер Жан Виденов прие оставката му, а 7 дни по-късно той бе освободен от поста. Страстите допълнително се нагнетиха и от факта, че именно Любомир Начев беше автор на трудове по криминалистика, криминология и оперативно-издирвателна дейност. Случаят с атентата в Нова Зеландия и реакцията на Румен Радев е абсолютно идентичен. Очевидно е, че за националната ни сигурност и репутация не може да се разчита на него и че той е обсебен единствено от личната си изгода и невъзпитаната си жена. Друг е въпросът, че уклоните на Радев вече започват да притесняват и в чисто личен план едно консервативно общество като българското. Оказва се, че военният Радев още от младини е обичал да посещава модни ревюта, където го налазват палави девойки в лицето на сегашната му съпруга. Сега пък навръх трагедията от световен мащаб повежда същото това същество на балет. И трети е въпросът дали Радев проумява колко неадекватно се държи като държавен глава и да прояви съвестта и доблестта да подаде оставката си, както постъпи навремето вече покойният Любомир Начев. На Начев имаше кой да му тропне по масата и да му каже: веднага подай оставката си, защото това, което си извършил е непростимо и е плюнка в лицето на загиналите и семействата им. И това беше премиерът Жан Виденов. Кой обаче ще тропне по главата на Радев и ще му каже: подай си оставката, защото това, което си извършил е непростимо и е плюнка в лицето не само на загиналите и на семействата им, но и на държавата, която оглавяваш. И изобщо колко гафа още трябва да сътворят бившият военен, станал случайно президент, и напълно неприемливата му за обществото у нас и в чужбина съпруга, за да се стигне до единствено правилното решение за нашата държава - оставка на Румен Радев! Веднага, без никакви обяснения. За две години се натрупаха много аргументи в полза на това, тъй че поне веднъж да се държи като мъж и да действа незабавно. Сподели:", "date": "2019.03.16", "title": "Румен Радев повтори гафа на Любомир Начев да купонясва по време на масова смърт. Оставка! Веднага!"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4-%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%BD%D0%B0%D0%B4-1-%D1%82%D0%BE%D0%BF-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%BD%D0%B0-%D1%81%D1%80%D1%8A%D0%B1%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-news826962.html", "text": "Рекордно количество марихуана е било заловено снощи на изхода на ГКПП „Градина” към България. Става въпрос са 1,1 тона от забранената субстанция, съобщава сръбската агенция „Танюг”. Това количество дрога е най-голямото, залавяно наведнъж досега на граничните пунктове на Сърбия. Марихуаната е открита при детайлна проверка на два камиона с полуремаркета със сръбски регистрационни номера, извършена на около 100 метра от граничния пункт „Градина”. В първия камион с номер от Нови Сад били открити 804,85 кг марихуана, а във втория, също с новосадски номер, около 300 кг марихуана. По думите на сръбския министър на вътрешните работи Небойша Стефанович дрогата идва от Косово и е била предназначена за турския пазар. Петима души са арестувани във връзка със случая. Всички те са сръбски граждани и по информация на местните власти са участвали в организирана престъпна група. Сподели:", "date": "2019.03.16", "title": "РЕКОРД: Заловиха над 1 топ марихуана на сръбската граница"}
{"url": "https://pik.bg/%D0%BE%D1%82-%D1%84%D0%B8%D1%84%D0%B0-%D1%81-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-news826869.html", "text": "ФИФА взе решение официално да промени формата на Световното клубно първенство от 2021 година. Досега първенството се провеждаше през декември и участие в него взимаха по седем отбора. От лятото на 2021-а обаче, те вече ще са 24. Поради тази причина, турнирът за Купата на Конфедерациите ще бъде отменен. Ето как ще бъдат разделени тези 24 отбора: 8 отбора от Европа (първенците в Шампионската лига и Лига Европа за четири години назад) 6 отбора от Южна Америка 3 отбора от Африка 3 отбора от Азия 3 отбора от КОНКАКАФ 1 отбор от Океания Ако някои тимове се дублират, то свободното място ще бъде заемано от следващия в ранглистата на съответната континентална асоциация. Въпросните 24 финалисти ще бъдат разделени в осем предварителни групи, акцентира \"Топспорт\". Сподели:", "date": "2019.03.16", "title": "От ФИФА с грандиозно решение"}
{"url": "https://pik.bg/%D0%BF%D0%BE%D0%B7%D0%BD%D0%B0%D0%B2%D0%B0%D1%82%D0%B5-%D0%BB%D0%B8-%D0%B3%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D0%B7%D0%B4%D0%B8%D1%80%D0%B2%D0%B0-%D0%BF%D0%B5%D0%B4%D0%BE%D1%84%D0%B8%D0%BB-%D1%81%D0%BD%D0%B8%D0%BC%D0%BA%D0%B8-news826934.html", "text": "Охранителна камера на частна фирма е заснела педофила, блудствал с 12-годишно момче в пловдивския квартал Кючук Париж. На кадрите се вижда и жертвата на насилника. Оказа се, че има четири случая на блудство с деца в Кючук Париж за кратък период от време, като полицията проверява дали има връзка между тях, съобщава \"Трафик Нюз\". Инцидентът е станал на 8 март. Мъж на възраст около 40 години  е подмамил момчето да тръгне с него, като му обещал награда. Отвел го в изба в блок на ул. \"Петър Стоев\" и го заплашил, че ако вика, ще го убие. След това започнал да го опипва, като междувременно се самозадоволявал. След това оставил уплашеното момче и избягал. Тийнейджърът разказал за случилото се на родителите си, които повикали полиция. Апелираме към всеки, който познава мъжът на снимката или има някаква информация за него да отиде в най-близкото районно или да се свърже с полицията в града! Сподели:", "date": "2019.03.16", "title": "ПОЗНАВАТЕ ЛИ ГО? Полицията в Пловдив издирва педофил (СНИМКИ)"}
{"url": "https://pik.bg/%D1%81%D1%8A%D0%BD%D1%8F%D1%82-%D0%BE%D0%B1%D0%BB%D0%B5%D0%BA%D1%87%D0%B0%D0%B2%D0%B0-%D0%B1%D0%BE%D0%BB%D0%B5%D0%B7%D0%BDe%D0%BD%D0%B8%D1%82%D0%B5-%D1%81%D0%BF%D0%BE%D0%BC%D0%B5%D0%BD%D0%B8-news826870.html", "text": "Американски учени направиха експеримент с 35 доброволци и сканирани изображения на процесите в мозъка им, за да докажат благотворното влияние на дълбокия сън върху ефекта от травматичните събития в живота на човека. Авторите на проучването обясняват, че са открили връзка между сънуването и болезнените спомени. Екип на Калифорнийския университет в Бъркли е провел експеримента, в който на участниците са били показани 150 впечатляващи изображения, които въздействат на емоционално ниво, разказва BBC. Хората са били разделени на две групи. И на двете групи снимките са били показани втори път. Едната е отделила известно време за сън след първото показване на изображенията, другата не. След това мозъкът на всички е бил сканиран, за да се изследват процесите в него и реакциите от експеримента. При участниците, които са отделили известно време за сън между двете сесии със снимките, е била регистрирана по-малка активност в амигдалата, която е свързана с негативните емоции. При тях в предния дял на мозъка, който отговаря за рационалното мислене, е бил по-активен. На повечето хора днес се налага да се справят с травматични събития в някакъв етап на живота си, отбелязват изследователите. При някои от тях може да възникне болезнено състояние на посттравматичен стрес. Той прави жертвите на инциденти некомуникативни, води до изпадане в състояние на емоционално объркване и в непрекъсната защитна позиция дълго след болезненото събитие. Учените смятат, че 20%-25% от съня, в който сънуваме, наречен още фаза на БДО или бързо движение на очите, играе съществена роля в обработването на спомените от последните травматични събития. Те твърдят, че подробните изследвания на тази част от съня могат да помогнат значително в лечението на посттравматичния стрес. Сподели:", "date": "2019.03.16", "title": "Сънят облекчава болезнeните спомени"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B4%D0%B6%D0%B8%D0%B9%D1%81%D1%8A%D0%BD-%D0%B1%D1%80%D0%B0%D0%B4-%D0%BB%D1%8E%D0%B8%D1%81-%D1%81-%D0%BF%D0%B8%D0%BA%D0%B0%D0%BD%D1%82%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BF%D0%B0%D0%BF%D0%B8-%D1%85%D0%B0%D0%BD%D1%81-%D0%B8-%D0%BD%D0%B0%D1%83%D0%BC-%D1%88%D0%BE%D0%BF%D0%BE%D0%B2---%D0%B2%D0%B8%D0%B6%D1%82%D0%B5-%D0%BA%D0%B0%D0%BA-news826954.html", "text": "В чудо се е видял Джийсън Брад Люис. Колиритният изпълнител и продуцент, чиято звезда изгря в първия \"Х Фактор\", изживява лична драма заради един от актьорите в докторската сага \"Откраднат живот\" - Наум Шопов. Екранният д-р Борис Тасев е с оперирано чувство за хумор и е обявил виртуална война на Джийсън. \"Науме, много те моля, отблокирай ме в \"Инстаграм\"! Пишех му разни неща, закачливи: \"Ще те изям, ще те изпържа като яйца на очи и ще те изпапкам на закуска\". Явно не е издържал, но в това е проблемът. Когато си артист, музикант, дали си в театъра или в киното, няма значение, трябва да си надскочил себе си и да имаш изключително чувство за хумор и самоирония. Ако ги нямаш си аут от този бизнес в някакъв момент. Когато си в шоубизнеса и драпаш да те дават по телевезията, е нормално да те харесват момичета, момчета, баби, дядовци, ама не ти отърва някой като ти напише, че ти се кефи - айде стига с тоя фалш. Виж, Папи Ханс не е като Наум - пиша и за него постове и той ми ги харесва. Наум и Папи ще бъдат мои мъже в някой следващ живот! Папи, ако ти писне и те ритне португалката Рита, да ми се обадиш, ще си говорим на френски\", заяви пред \"Жълтите новини\" Джийсън Брад Люис. Защо не прави парчета ала Криско, верни ли са слуховете, че е бил бит от бившия на Златка Райкова - ММА-боеца Георги Валентинов, защо остави музиката на заден план, каква книга му предстои да издаде и какво мисли за политическия живот у нас - гледайте сега в \"Жълтите новини\": Сподели:", "date": "2019.03.16", "title": "САМО В ПИК TV: Джийсън Брад Люис с пикантни разкрития за Папи Ханс и Наум Шопов - вижте какво му е направил звездата от \"Откраднат живот\""}
{"url": "https://pik.bg/%D0%B4%D0%B2%D0%B5-%D0%B4%D1%83%D0%B7%D0%BF%D0%B8-%D1%87%D0%B5%D1%80%D0%B2%D0%B5%D0%BD-%D0%BA%D0%B0%D1%80%D1%82%D0%BE%D0%BD-%D0%B8-%D0%B3%D0%BE%D0%BB%D0%B5%D0%B0%D0%B4%D0%B0-%D0%BF%D1%80%D0%B8-%D1%83%D1%81%D0%BF%D0%B5%D1%85-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BD%D0%B0%D0%B4-%D0%B2%D0%B5%D1%80%D0%B5%D1%8F-news826897.html", "text": "Левски победи Верея с 4:3 в двубой от 26-ия кръг на Първа лига, игран на стадион \"Трейс Арена\". Футболистите на треньора Георги Дерменджиев наложиха пълен контрол на терена и започнаха да изпускат положение след положение. Логичното се случи към средата на полувремето, когато Давиде Мариани (27') бе точен от дузпа. Малко след това обаче Нуно Рейш (30') си отбеляза автогол. Радостта на домакините бе кратка, тъй като Сержиу Буш (33') отново даде преднина на \"сините\". Към края на полувремето Станислав Костов (38') удвои преднината за гостите след отлична асистенция на Живко Миланов. Въпреки видимото надмощите на гостите, Верея успя да върне едно попадение, благодарение на Нгеятала Лола (55'). 26-кратните шампиони отново дръпнаха след точно изпълнена дузпа на Валери Божинов (70'), който реши да измести Мариани от бялата точка. След попадението домакините останаха с човек по-малко на терена, тъй като Шота Гвазава получи втори жълт картон за оспорване на съдийско решение. В добавеното време на срещата Десилав Станчев (90+3) се възползва от грешка на защита на \"сините\" и оформи крайния резултат. Така Левски вече има 54 точки и се изравни с ЦСКА на второто място. На \"червените\" обаче им предстои домакинство с Берое по-късно днес. Верея пък е на дъното на таблицата с 6 пункта. Гостите поеха инициативата веднага след първия съдийски сигнал и първи стигнаха до опасност пред вратата на Генадий Ганев в третата минута. Станислав Костов се оказа непокрит в опасна близост. Нападателят шутира, но топката нацели тялото на Дмитрий Иванов. Пет минути по-късно дойде второто интересно положение. Сержиу Буш пусна подаване отдясно към точката на дузпата, където чакаше Костов. Нападателят върна назад към Давиде Мариани, който отправи изстрел. Ударът му не беше достатъчно силен, но успя да затрудни Ганев. В крайна сметка обаче вратарят успя да улови топката. В 13-ата минута нова добра комбинация между Буш и Костов бе близо до гола. Румънецът пусна успоредно на голлинията подаване за своя съотборник. Водещият реализатор на Левски обаче закъсня с няколко сантиметра и не успя да засече. В 25-ата минута ново подаване на Буш към Костов завърши с мощен диагонален шут на последния. Топката обаче летеше точно към средата на вратата и Ганев успя да парира удара. Минута по-късно гостите получиха правото да изпълнят дузпа. Бедри Рюстемов повали на земята Сержиу Буш и съдията Георги Иванов посочи бялата точка. Давиде Мариани се нагърби с отговорността и не сгреши - 0:1. В 30-ата минута обаче равенството бе възстановено. В опита си да изчисти центрирана топка, Нуно Рейш насочи кълбото към собствената си врата и се стигна до автогол. Три минути по-късно \"сините\" отново поведоха в резултата. Сержиу Буш бе на правилното място в правилното време след центриране от ъглов удар. Дмитрий Иванов не успя да изчисти добре и Живко Миланов подаде към румънеца, който прати топката във вратата. В 38-ата минута резултатът стана 1:3. Станислав Костов в крайна сметка успя да се разпише. Голяма заслуга за това имаше Живко Миланов, който направи отлично включване в атака и поднесе прекрасна асистенция към нападателя за 1:3. При този резултат приключи и първото полувреме. През втората част случващото се на терена не се промени и Буш нацели гредата в 47-ата минута. Румънецът копна топката над Ганев, но кълбото отказа да влезе във вратата. Напук на логиката, домакините отново успяха да пронижат вратата на Николай Михайлов. В 55-ата минута Нгеятала Лола демонстрира техниха и с красив диагонален удар направи резултата 2:3. В 67-ата минута Костов прати топката във вратата при добавка след удар на Буш. Голът му обаче не бе зачетен, тъй като топреализаторът на Левски бе в положение на засада. В 68-ата минута \"сините\" отново получиха право да изпълнят дузпа. При удар на Валери Божинов топката срещна ръката на Шота Гвазава. Ситуацията бе спорна, но в крайна сметка Георги Иванов бе категоричен. Божинов застана зад кълбото, измествайки Мариани и бе точен - 2:4. След попадението домакините останаха с човек по-малко на терена, тъй като Шота Гвазава получи втори жълт картон за оспорване на съдийско решение. В добавеното време на срещата Десилав Станчев се възползва от заспалата в ситуацията защита на \"сините\" и оформи крайния резултат, акцентира \"Гол\". Давиде Мариани (27'), Нуно Рейш (30'а.г.), Сержиу Буш (33'), Станислав Костов (38'), Нгеятала Лола (55'), Валери Божинов (70'), Десилав Станчев (90+3') Ганев, Рубен, Иванов, Иванов, Доброволски, Нтойа, Гвазава, Ковальовс, Лола (Станчев 77'), Рудика, Рюстемов Треньор: Олександър Савидов Михайлов, Цветкович, Миланов, Рейш ( 84'), Горанов, Райнов, Мариани, Кабрал (Сейдахмет 59'), Паулиньо, Буш, Костов (Божинов 67') Треньор: Георги Дерменджиев Стара Загора, стадион \"Трейс Арена\" Съдия: Георги Иванов Сподели:", "date": "2019.03.16", "title": "Две дузпи, червен картон и голеада при успех на Левски над Верея"}
{"url": "https://pik.bg/%E2%80%9E%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0%E2%80%9D-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%B5%D0%BD-%D1%81-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B0-%D1%81%D1%83%D0%B1%D1%81%D1%82%D0%B0%D0%BD%D1%86%D0%B8%D1%8F-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news826909.html", "text": "Тийнейджър от Враца бе задържан с нелегална субстанция, съобщава „Конкурент”. Според информацията, на 15 март (петък) около 20:20 часа във Враца автопатрул на Районно управление-Враца спира за проверка непълнолетно лице от Враца придружавано от Л.Т на 24 години от Мездра. При направения обиск, в десния чорап на непълнолетното лице са открити 2 найлонови пликчета тип „спейсбег“, с намиращата се в тях ситно нарязана зелена суха листна маса с общо тегло 2 гр. Същото е предадено с протокол за доброволно предаване, а от лицата са снети сведения и са задържани в РУ-Враца за срок до 24 часа. Сподели:", "date": "2019.03.16", "title": "„Закопчаха” непълнолетен с нелегална субстанция във Враца"}
{"url": "https://pik.bg/%D1%84%D0%BE%D1%82%D0%BE-%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%B0%D0%BB%D0%B8%D0%BD-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8-%D0%B3%D0%B0%D0%B7%D0%B8-%D0%B7%D0%B0%D0%BA%D0%BE%D0%BD%D0%B0-%D1%81-%D0%B0%D1%83%D0%B4%D0%B8-%D0%B7%D0%B0-50-%D0%B1%D0%BE%D0%BD%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news826531.html", "text": "Калин Врачански се радва на нова придобивка в автопарка си, видяха фотографите на „Ретро“. Актьорът е осребрил хонорара от новия сериал с негово участие „Господин Х и морето”, който скоро ще тръгне в ефира на Нова телевизия, в бяло спортно ауди. За автомобила, обслужването и козметичните промени, които направил по неговия интериор, Калин се изръсил крупната сума от почти 50 хиляди лева. Въпросната кола обаче му била мечта от момче и откакто я купил, секссимволът на българското кино не слизал от нея. Всеизвестен факт е, че Врачански е любител на бързите скорости, но доскоро се славеше като разумен шофьор, който си вдига адреналина само на обособените за подобно екстремно каране писти. Зад волана на новото си спортно возило, под чийто капак се крият 240 коня мощност, Калин обаче не бил никак примерен и системно газел закона за движението по пътищата. При ограничение от 80 км/ч в София синеокият актьор си позволявал да кара почти с двойна на тази скорост по оживен столичен булевард, разказват очевидци. Макар ежедневието му да било наистина натоварено и времето да не му достигало да огрее навсякъде, бясното му каране със сигурност скоро ще го направи клиент на КАТ. Освен това Врачански нарушавал и друга забрана и си позволявал да наднича в телефона си, докато шофира. Във всеки удобен момент актьорът се изкушавал да се взира в дисплея на смартфона си, което издава, че очевидно върти телефонна любов с мистериозна дама, след като скандалната му връзка с водещата Мариана Векилска приключи драматично. Сподели:", "date": "2019.03.16", "title": "ФОТО БОМБА В ПИК И \"РЕТРО\": Калин Врачански гази закона с ауди за 50 бона (ПАПАРАШКИ СНИМКИ)"}
{"url": "https://pik.bg/%D0%BA%D1%80%D0%B0%D0%BB%D1%81%D0%BA%D0%B8-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D1%81%D0%B5%D0%BD%D0%B7%D0%B0%D1%86%D0%B8%D1%8F%D1%82%D0%B0-%D0%B4%D0%B7%D0%B0%D0%BD%D0%B8%D0%BE%D0%BB%D0%BE-news826923.html", "text": "Вестник \"Кориере дело Спорт\" информира, че испанският колос Реал (Мадрид) горещо се интересува от таланта на Рома - Николо Дзаниоло. \"Белия балет\" имаше шанс да се запознае отблизо с качествата на плеймейкъра, който дебютира за италианския тим именно на \"Бернабеу\" в мача от Шампионска лига. Оттам насетне той се превърна в титуляр за Рома и си спечели повиквателна за националния отбор на Италия. Завърналият се като треньор на Реал - Зинедин Зидан желае да привлече халфа в редиците си, а \"кралете\" са готови да инвестират 60 милиона евро за целта, акцентира \"Топспорт\". Сподели:", "date": "2019.03.16", "title": "\"Кралски\" интерес към сензацията Дзаниоло"}
{"url": "https://pik.bg/%D0%B1%D1%80%D0%B0%D0%B2%D0%BE-%D0%B0%D0%BD%D0%B4%D1%80%D0%B5%D0%B0-%D1%85%D1%80%D0%B8%D1%81%D1%82%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%BC%D0%B0%D1%87-%D0%BA%D0%B0%D1%82%D0%BE-%D1%82%D0%B8%D1%82%D1%83%D0%BB%D1%8F%D1%80-%D0%B2-%D1%81%D0%B5%D1%80%D0%B8%D1%8F-%D0%B1-news826921.html", "text": "Бившият футболист на Славия - Андреа Христов, изигра първия си мач като титуляр в Серия \"Б\" при равенството 1:1 на неговия Козенца с Пескара. До този момент, защитникът имаше записани едва 13 минути. Отборът му бе ощетен, тъй като главният рефер не отсъди дузпа преди почивката, след като Андрю Гравийон игра с ръка в наказателното си поле, акцентира \"Топспорт\". Христов игра пълни 90 минути за гостите в мача. Неговият тим поведе с попадение в 54-ата минута, а четири минути по-късно домакините изравниха. Сподели:", "date": "2019.03.16", "title": "БРАВО: Андреа Христов с първи мач като титуляр в Серия \"Б\""}
{"url": "https://pik.bg/%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B0-%D1%85%D1%80%D0%B0%D0%BD%D0%B8%D0%BB%D0%BA%D0%B0-%D0%B7%D0%B0%D0%BC-%D0%BA%D0%BC%D0%B5%D1%82-%D0%BD%D0%B0-%D1%85%D0%B0%D1%81%D0%BA%D0%BE%D0%B2%D0%BE-%D0%B6%D0%B8%D0%B2%D0%B5%D0%B5-%D0%B2-%D0%BE%D0%B1%D1%89%D0%B8%D0%BD%D1%81%D0%BA%D0%BE-%D0%B6%D0%B8%D0%BB%D0%B8%D1%89%D0%B5-%D0%B1%D0%B5%D0%B7-%D0%B4%D0%B0-%D0%B5-%D1%81%D0%BE%D1%86%D0%B8%D0%B0%D0%BB%D0%BD%D0%BE-%D1%81%D0%BB%D0%B0%D0%B1-news826859.html", "text": "Заместник-кмет на Хасково живее в общинско жилище за социално слаби хора, без да е социално слаб. Десетки нарушения в ползването на общински жилища бяха установени в града. Едно от жилищата дори е продадено, без в общината да знаят за това. Вече половин година прокуратурата разследва договори за наеми, за които се смята, че са фалшиви. А преди дни от Върховната административна прокуратура казаха, че са открили множество нарушения при ползването на общински жилища на различни места в страната. Оказва се, че по места си приемат наредби, които действат на практика въпреки закона, който забранява такова ползване от хора, които не са бедни, болни или останали без домовете си след бедствия например. Голяма част от общинските жилища в Хасково се намират в блокчета, построени преди малко повече от 10 години, по всички изисквания на модерното строителство. Голяма част от апартаментите са предвидени за социално слаби, които чакат да бъдат настанени. В същото време, оказва се, в част от тези апартаменти се настаняват общински служители. Когато започва работа в Община Хасково миналата есен, Милена Янузова е на граждански договор като специалист по енергийна ефективност. Тогава й дават общинско жилище, тъй като не е от града. „Първият ми договор за наем беше сключен на 21 ноември, когато дойдох в Община Хасково да работя на граждански договор”, потвърждава пред Нова телевизия Янузова. Месец по-късно тя вече е заместник-кмет и остава да живее в същия апартамент. „Госпожа Янузова е настанена в такова жилище като служител на Община Хасково, а не като зам.-кмет. Това е служител, който е привлечен от друго населено място и не разполага с жилище в Хасково. Това, че в последствие беше назначена и като зам.-кмет е препъни камъка и повод да направим това интервю. Тогава е било необходимо да бъде взето решение на общински съвет да остане в това жилище”, обясни Янко Петев, директор „Общинска собственост”, Община Хасково. „ Аз дори не съм имала представа, че съм настанена в жилище за социално слаби, да не говорим, че на етажа, на който живея, семействата, които са ми съседи, нямат вид на социално слаби”, заяви Янузова. Оказва се, че това не е единственият такъв случай. Причината била, че в жилищата, предвидени за служители, имало настанени социално слаби. „За да не причиним това преместване на хората, затова и е предприето действието да се настаняват в тези жилища”, обясни Петев. До месец заместник - кметът трябва да напусне апартамента и да си търси друг. „Това, което следва и което аз считам да предприема като стъпка, съгласувано с кмета на Община Хасково, е в едномесечен срок да напусна жилището и да си търся начин как да се устроя в този град по начин такъв, че да не ощетявам интереса на хората, които населяват тази община и по-конкретно семейства, които са социално слаби”ы заяви Янузова. Междувременно са констатирани близо 10 случая, в които има съмнение за нередности с общинските жилища в Хасково. Един от случаите е за апартамент, който е продаден без в общината да знаят. За него се разбрало, когато пратили писмо на наемателя, че закъснява с плащанията. „И при получаването му наемателят е дошъл в касовия салон да представи документ, с който той е станал собственик на това жилище и беше учуден защо дължи наем за това жилище”, заяви Петев. Предполага се, че нарушенията са ставали с помощта на бивша общинска служителка, която прокуратурата разследва вече половин година, но все още няма повдигнати обвинения. Всички документи за нередности, които са констатирани в дирекция „Общинска собственост”, вече са предадени на разследващите органи и се очакват резултатите от проверките. Сподели:", "date": "2019.03.16", "title": "НА ДЪРЖАВНА ХРАНИЛКА: Зам.-кмет на Хасково живее в общинско жилище, без да е социално слаб"}
{"url": "https://pik.bg/%D1%88%D0%BE%D0%BA-%D1%81%D1%82%D0%B0%D1%80%D0%B5%D1%86-%D0%BE%D0%BF%D0%B8%D0%BF%D0%B0-%D0%B4%D0%B5%D1%82%D0%B5-%D0%B2-%D0%BF%D1%8A%D0%BB%D0%B5%D0%BD-%D0%B0%D0%B2%D1%82%D0%BE%D0%B1%D1%83%D1%81-news826908.html", "text": "Старец опипвал малко момиченце по бедрата и гърдите в пълен автобус докато пътувал до родното си родопско село. Шокиращата история разказало самото дете на майка си по телефона, която сигнализирала водача и собственика на автобуса, както и полицията, а ден по-късно развратният пенсионер бил задържан. Отвратителната случка се разиграла по линията Кърджали-Долно Прахово, съобщава \"Родопи24\". Момиченце и по-малкото й братче трябвало да пътуват сами до селото на баба си поради ангажименти в Кърджали на родителите им. Те били изпратени до автобуса от майка им, която посочила на шофьора къде трябва да слязат. В превозното средство имало едва две свободни места, на последната редица в автобуса. На крайните седалки пък стояли двама мъже, единият бил на около 40 години и държал бира в ръка, а другият около 80. Децата били настанени до тях. Малко след като автобусът потеглил, възрастният мъж заговорил момиченцето, а ръката му докоснала бедрото й. Детето помислило, че досегът е случаен и продължило да си играе на телефона. Тогава старецът я погалил по косата и й казал, че е много хубава. В един момент обаче ръката му се спуснала и сграбчила дясната гръд на детето, което извикало от болка, а старецът я успокоил, че повече няма да я стиска. След няколко минути опипването по гърдите продължило. Детето се отдръпнало колкото може по-встрани и позвънило на майка си. От страх мъжът да не разбере какво й казва, тя започнала да говори на английски. Майката я посъветвала да отиде веднага при шофьора, но детето отказало от притеснение да разкаже за случилото се. Тогава майката се обадила на шофьора и собственика на фирмата. Пет минути след разговора водачът започнал да гледа в огледалото за обратно виждане какво се случва на последните седалки, разказало детето. Бащата на собственика на превозното средство също пътувал в него и станал да провери ситуацията. Той отишъл до тях и попитал дали всичко е наред. Получил утвърдителен отговор от възрастния мъж. По-младият непознат мъж на последния ред седалки вече бил слязъл на своята спирка. Малко по-късно опипването продължило-и по гърдите, и по бедрата на детето. Докато момиченцето не слязло заедно с братчето си в селото на баба си. Там веднага се обадило на майка си, която била потърсила за съдействие районния инспектор. Още на следващия ден родителите отишли в РУ-Ардино, където подали жалба. Възрастният мъж бил задържан. Той е на 78 години, разведен, живеел в ардинско село. Пенсионерът направи самопризнания в съда в Ардино. Той бе признат за виновен в извършване на действия с цел да възбуди и удовлетвори полово желание без съвкупление с лице ненавършило 14 години. За деянието си той получи години и четири месеца „лишаване от свобода”. Наказанието обаче бе отложено с 3-годишен изпитателен срок. Родителите на момиченцето поискаха обезщетение в размер на 10 000 лева. Претенцията им бе уважена в размер на 3 000 лева. Сподели:", "date": "2019.03.16", "title": "ШОК: Старец опипа дете в пълен автобус"}
{"url": "https://pik.bg/%D1%82%D0%BE%D1%80%D0%BD%D0%B0%D0%B4%D0%BE-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B4%D1%8F%D0%B2%D0%BE%D0%BB%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0%D1%82-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D1%80%D0%B0%D0%B1%D0%B8%D0%BE-news826929.html", "text": "Манчестър Юнайтед ще се намеси в битката за халфа на ПСЖ Адриен Рабио, който става свободен агент след края на сезона, твърди \"Сън\". Очертава се съвсем скоро Оле Гунар Солскяер да бъде официално потвърден като постоянен наставник на Юнайтед, а норвежецът смята, че френският национал ще му свърши страхотна работа за в бъдеще и го иска на всяка цена на \"Олд Трафорд\". Рабио е супер апетитен и с оглед на факта, че може да премине, в който и да е клуб без трансферна сума, тъй като договорът му с парижани изтича след края на сезона. Той няколкократно отказа да поднови контракта си и в крайна сметка ще смени клуба от лятото. Интерес към него има от Тотнъм, Ливърпул и Барселона, както и от други тимове от Европа, така че се очертава битката за подписа му да бъде изключително оспорвана, акцентира \"Гол\". Сподели:", "date": "2019.03.16", "title": "ТОРНАДО НА ТРАНСФЕРНИЯ ПАЗАР: И \"червените дяволи\" се включват в битката за Рабио"}
{"url": "https://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D0%BF%D0%BE%D1%81%D0%BE%D1%87%D0%B8%D1%85%D0%B0-%D1%81%D1%80%D0%B5%D1%89%D1%83-%D0%BA%D0%B0%D0%BA%D0%B2%D0%B0-%D1%81%D1%83%D0%BC%D0%B0-%D0%BA%D1%80%D0%B0%D0%BB%D0%B5%D1%82%D0%B5-%D1%89%D0%B5-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D1%8F%D1%82-%D1%81-%D1%82%D0%B5%D1%85%D0%BD%D0%B8%D1%87%D0%B0%D1%80%D1%8F-%D1%85%D0%B0%D0%BC%D0%B5%D1%81-news826890.html", "text": "Реал Мадрид е готов да продаде Хамес Родригес в летния трансферен прозорец. В момента 27-годишният колумбиец играе под наем в Байерн Мюнхен. Баварците имат право да купят играча за 40 милиона евро, но те най-вероятно няма да се възползват от тази опция. Според \"El Confidencial\", Реал Мадрид е готов да се раздели с Хамес за 50 милиона евро. Договорът му с \"кралския клуб\" изтича на 30 юни 2021 година. В настоящия сезон Хамес записа 22 мача за Байерн, вкара 4 гола и даде 4 асистенции, акцентира \"Гол\". Сподели:", "date": "2019.03.16", "title": "ТРАНСФЕРНА МЪЛНИЯ: Посочиха срещу каква сума \"кралете\" ще се разделят с техничаря Хамес"}
