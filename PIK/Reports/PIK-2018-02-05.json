{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B8-%D0%B2-%D0%BC%D0%BE%D1%81%D0%BA%D0%B2%D0%B0-news725071.html", "text": "Официално откриване на Българското председателство на Съвета на ЕС в Москва се състоя тази вечер на една от сцените в Болшой театър с концерт на млади български оперни певци, предаде БНТ. Посланикът на България в Руската федерация Бойко Коцев откри вечерта със слово пред руски официални лица, министри, посланици и дипломати, депутати, обществени дейци. Прозвучаха химните на България и на Европейския съюз. Вечерта продължи с концерт на млади български оперни певци и музиканти, които вече имат признание на наши и световни сцени: Илина Михайлова (сопрано), Мария Жекова (мецосопрано), Борис Луков (тенор), Венцеслав Анастасов (баритон), Петра Атанасова (флейта) и Вилиана Вълчева (пиано). В концерта участваха и Струнен квартет „Четири ключа\", съставен от музиканти на Болшой театър. Програмата на концерта включваше произведения на български и други композитори.", "date": "2018.02.05", "title": "Откриха българското европредседателство и в Москва"}
{"url": "http://pik.bg/%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%B2-%D0%B1%D0%B8%D1%82%D0%BA%D0%B0-%D1%81-%D0%B4%D0%B0%D1%80%D0%B0-%D0%BD%D0%B0-%D1%88%D0%B5%D1%81%D1%82%D0%B8%D1%82%D0%B5-%D1%85%D0%B8%D0%BF-%D1%85%D0%BE%D0%BF-%D0%BD%D0%B0%D0%B3%D1%80%D0%B0%D0%B4%D0%B8-news725056.html", "text": "http://www.359awards.com/nominations/ С разтърсващо шоу Веси Бонева и Live Band ще открият престижната церемония по раздаването на поредните награди за отличниците в Хип-Хоп жанра в България. На 8-и февруари, в сряда от 20.00 часа в зала EFE, на столичния хотел „Маринела” за първи път, на живо, ще прозвучат авторските сингли на певицата „Родината” и „Разпалвам микрофоните”. За любителите на родния хип-хоп Веси Бонева и Светлин Къслев са подготвили изненадващ лайф пърформанс и танцово шоу, с които ще представят първия сингъл от новия си албум. Самата Весела Бонева ще се състезава за заветната статуетка в една от най-оспорваните категории Най-добра RNB артист жена 2017-а, където основната битка е между Гери-Никол и DARA. Авторът на най-горещите хитове на 2017-а, Светлин Къслев е номиниран в категорията Бийтмейкър мейнстрийм 2017-а. В някои категории резултатите са почти равни, а гласуването е напрегнато, поради огромния интерес и желанието на феновете да подкрепят своите любими артисти. Големият пробив на миналата година е парчето на Боро Първи и NDOE \"За тва съм роден\", а един от фаворитите в няколко категории е фючъринга на Гери-Никол и 100 Kila \"Напрао ги убивам\". Най-сериозната надпревара е в категории „Група на годината“ и „Най-добро МС“, където са номинирани групите СКАНДАУ, MURDABOYZ, PAVELL& VENCI VENC', SILENT CITY, SO CALLED CREW и топ-MC-а SECTA, ЖЛЪЧ, ATILA, ЯВКАТА ДЛГ, IMP. В категория Песен на годината 2017-а Боро Първи и NDOE “За тва съм роден” и СкандаУ с „Мафия” са с еднакъв брой гласове към момента. Он лайн и SMS гласуването за номинираните артисти и проекти на 6-е Годишни хип-хоп награди затварят на 6.02.2018 Номинираните са подредени от 1-во до 5-то място, според резултатите от гласуването към настоящия момент. А всички номинирани можете да си припомните тук: Участие в церемонията по раздаването на 6-е Хип-Хоп награди ще вемат Dim4ou, ALEX P., SECTA official, Големия & Nomebuskeis, Murda Boyz. Организаторите от 359 Awards са подготвили незабарвимо афтър парти, в което ще се включат 100 KILA, Dim4ou, DIONA, DJ George и DJane Alexa, както и няколко специални награди, коите не са част от гласуването на феновете.", "date": "2018.02.05", "title": "Гери-Никол в битка с Дара на шестите хип-хоп награди"}
{"url": "http://pik.bg/%D0%BD%D0%BE%D0%B2-%D1%87%D0%BE%D0%B2%D0%B5%D0%BA-%D1%80%D0%BE%D1%81%D0%B5%D0%BD-%D0%BF%D0%B5%D1%82%D1%80%D0%BE%D0%B2-%D0%B8%D0%B7%D0%B2%D0%B0%D1%8F-%D0%BD%D0%BE%D1%81%D0%B0-%D1%81%D0%B8-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%81%D1%80%D0%B5%D1%89%D1%83-30-000-%D0%B5%D0%B2%D1%80%D0%BE-news724994.html", "text": "Бившият депутат и телевизионен водещ Росен Петров се появи в публичното пространство с драстично подобрена външност. Макар все още да се нуждае от доста ремонт, обонятелният орган на някогашната дясна ръка на Слави Трифонов вече поне не плаши малките деца и бременните жени с вида си. Петров е претърпял операция в световноизвестната клиника на д-р Алфан в Париж, която още от 60-те години на миналия век е сред водещите в реконструктивната хирургия. На Росен Петров е присаден хрущял, но му предстоят още няколко операции, пише седмичник. Клиниката не оповестява публично ценоразписа си, който е по джоба само на знакови фигури от световния шоубизнес, но според специалисти общата сума за всички интервенции по лицето на патриотичното ченге ще надвиши 30 000 евро, твърди още вестникът. Според злите езици носът на Росен Петров е пострадал при пиянcĸи пoбoй, при който получил фрактура на челюстта и няколко избити зъба.", "date": "2018.02.05", "title": "НОВ ЧОВЕК! Росен Петров извая носа си във Франция срещу 30 000 евро"}
{"url": "http://pik.bg/%D1%81%D0%BB%D0%B5%D0%B4-49-%D0%B4%D0%BD%D0%B8-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-%D0%BE%D0%B2%D1%87%D0%B0%D1%80-%D0%BE%D1%82%D0%BA%D1%80%D0%B8-%D1%82%D1%80%D1%83%D0%BF%D0%B0-%D0%BD%D0%B0-%D0%B1%D0%B0%D0%B1%D0%B0-%D0%B0%D0%BD%D0%BA%D0%B0-%D0%B5%D1%88%D0%BA%D0%BE%D0%B2%D0%B0-news725069.html", "text": "Овчар откри трупа на 83-годишната Анка Ешкова край село Дрангово. Старицата изчезна на 16 декември, а на 19-ти беше обявена за общонационално издирване, предава Родопи24.", "date": "2018.02.05", "title": "След 49 дни издирване, овчар откри трупа на баба Анка Ешкова"}
{"url": "http://pik.bg/%D1%83%D0%B6%D0%B0%D1%81-%D0%BD%D0%B0-%D0%B1%D0%B5%D0%BB%D0%BC%D0%B5%D0%BA%D0%B5%D0%BD-%D0%B2%D0%B0%D0%B4%D1%8F%D1%82-%D0%BE%D1%82-%D1%81%D0%BD%D0%B5%D0%B6%D0%B5%D0%BD-%D0%BA%D0%B0%D0%BF%D0%B0%D0%BD-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA%D0%B0-%D0%BD%D0%B0-%D0%BD%D0%B8%D0%BA%D0%BE%D0%BB%D0%B0-%D0%B2%D0%B0%D0%BF%D1%86%D0%B0%D1%80%D0%BE%D0%B2-news725074.html", "text": "Трима мъже от беловското село Сестримо са спасили от снежните преспи под Белмекен племенника на поета Никола Вапцаров-Борис и неговата приятелка, които били тръгнали към спортната база под върха, но попаднали в снежен капан и престояли 14-15 часа в джипа“ Лендоувър“ при минусовите температури навън. Това разказа Стойко Стефанов, един от доброволците и общински съветник от БСП в Белово, предаде Монитор. Стефанов е управител на една от почивните бази в района и разполага с необходимата техника, с която помогнали на закъсалите в бурята младежи да изтеглят джипа им. Спасителната акция  е била в събота срещу неделя, когато в страната ни бушуваше ураганен вятър, а на Белмекен имало 3 метрови преспи сняг. Пътуващите към високопланинската спортна база под върха туристи объркали пътя и се залутали край едноименния язовир в неподдържано през зимата шосе. Хората са били подведени от навигацията, която ги е изпратила по този път край язовира, но той не се чисти през този сезон, защото е труднопроходим, разказа Стефанов.", "date": "2018.02.05", "title": "УЖАС НА БЕЛМЕКЕН! Вадят от снежен капан племенника на Никола Вапцаров"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%82%D1%83%D1%80%D0%B8%D0%B7%D0%BC%D0%B0-%D0%B7%D0%B0%D0%BB%D0%B8%D1%87%D0%B8-18-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%82%D1%83%D1%80%D0%BE%D0%BF%D0%B5%D1%80%D0%B0%D1%82%D0%BE%D1%80%D0%B8-news725041.html", "text": "Министерството на туризма заличи 18 дружества, регистрирани като туроператори и туристически агенти от Националния туристически регистър (НТР). Това става със заповед на министъра на туризма Николина Ангелкова по мотивирано предложение на Експертната комисия по регистрация на туроператори и туристически агенти (ЕКРТТА). Причината е, че удостоверенията за дейност, които министерството издава, не са получени в оригинал в двумесечен срок от уведомяването на заявителите, каквото е изискването според Закона за туризма. Ако удостоверението не е получено, съответно дружеството няма право да извършва туроператорска и/или турагентска дейност. Със заличаването на регистрацията се преустановява и действието на удостоверението. Определен е период от две години, през които заличеното лице няма право да заявява регистриране за извършване на туроператорска и/или туристическа агентска дейност, считано от датата на издаване на настоящата заповед. Заличените дружества няма да бъдат премахнати от НТР, но ще бъде отразена заповедта за заличаването им . Така потребителите ще получават информация дали туроператорът и турагентът са коректни и извършват дейност, спазвайки Закона за туризма.", "date": "2018.02.05", "title": "Министерството на туризма заличи 18 български туроператори"}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D1%81%D1%82%D0%B0%D1%82%D1%83%D1%82%D0%B0-%D0%BD%D0%B0-%D0%B5%D1%80%D1%83%D1%81%D0%B0%D0%BB%D0%B8%D0%BC-news725047.html", "text": "На фона на протести турският президент Реджеп Тайип Ердоган направи днес първото посещение на турски президент във Ватикана от 59 години и обсъди с папа Франциск редица теми, включително статута на Ерусалим, съобщи Ройтерс, цитиран от БТА. Полицията, която беше отцепила по-голямата част от центъра на града заради визитата, съобщи, че е задържала двама души, след като демонстранти се опитали да преминат през полицейския кордон и да се доближат до Ватикана, въпреки че имали разрешение за протест в друг район. Ердоган, който върна посещение на папата от 2014 г., разговаря на четири очи със Светия отец в продължение на 50 минути. \"Страните обсъдиха ситуацията в Турция, условията на католическата общност, усилията за приютяването на многобройните бежанци и свързаните с това предизвикателства\", се посочва в съобщение на Ватикана, цитирано от ДПА. В съобщението се отбелязва, че разговорите са включвали \"статута на Ерусалим, като е била подчертана необходимостта да се насърчава мира и стабилността в региона (на Близкия изток) чрез диалог и преговори при спазване на човешките права и международното законодателство\". Както Ердоган, така и папата се противопоставят на решението на американския президент Доналд Тръмп да признае Ерусалим за столица на Израел, което според редица съюзници на САЩ може да подкопае усилията за мир в Близкия изток. Ватикана подкрепя решение от две държави за палестинско-израелския конфликт като двете страни трябва да се договорят за статута на Ерусалим като част от мирния процес. Палестинците искат Източен Ерусалим за столица на бъдещата им независима държава, докато Израел обяви целия град за своя \"обединена и вечна столица\". Ердоган и папата говориха по телефона, след като Тръмп обяви решението си през декември и се съгласиха, че всяка промяна на статута на Ерусалим трябва да бъде избегната. Преди да отпътува от Турция Ердоган заяви, че САЩ са се изолирали по въпроса за Ерусалим. В края на срещата папата подари на Ердоган бронзов медальон, изобразяващ ангел, който обгръща северното и южното полукълбо и побеждава противопоставящия му се дракон. \"Това е ангелът на мира, който унищожава демона на войната\", каза папата, връчвайки на Ердоган медальона, изработен от италианския художник Гуидо Верол. \"Символ на свят, основаващ се на мир и справедливост\". Около 3500 полицаи и служители на силите за сигурност се грижат за реда и сигурността в Рим по време на посещението, а властите забраниха демонстрации в редица зони, включително Ватикана, хотела на Ердоган и дворците на италианския президент и премиер. Стотици хора се събраха в Рим на организиран от кюрдска група седящ протест под наслов \"Ердоган, не си добре дошъл, Рим не те иска\". Демонстрацията беше прекратена след сблъсъци с полицията, когато демонстрантите се опитаха да проведат неразрешено шествие.", "date": "2018.02.05", "title": "Папа Франциск и Ердоган обсъдиха статута на Ерусалим"}
{"url": "http://pik.bg/%D0%BD%D0%B0%D0%B4-5-%D0%BC%D0%B8%D0%BB%D0%B8%D0%BE%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B0-%D0%BF%D0%BE%D0%BB%D1%83%D1%87%D0%B8%D0%BB%D0%B8-%D1%83%D0%B1%D0%B5%D0%B6%D0%B8%D1%89%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-%D0%BF%D1%80%D0%B5%D0%B7-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B3%D0%BE%D0%B4%D0%B8%D0%BD%D0%B8-news725055.html", "text": "електронното издание на гръцкия вестник Protothema Последните данни на Европейската организация за подкрепа на искащите убежище (EASO) показват, че в периода от 2011 до 2017 година в Европа са пристигнали 5,136,383 мигранти, предаде Фокус, като се позова на . Според данните на EASO: 303,105 молби за предоставяне на убежище са одобрени през 2011 година, 335,365 през 2012-а, 431,000 през 2013-а, 660,000 през 2014-а, 1,4 милиона през 2015-а, 1,3 милиона през 2016-а и 706,913 през 2017-а. Повечето от молбите са на граждани от Сирия, Ирак, Афганистан и Пакистан. Останалите в топ 10 са държави от Третия свят. Единствените изключения в списъка са мигрантите, дошли от Албания. Докато мигрантската криза далеч не е свършила, бройката показва бързо променящата се демографска картина в Европа, смятат от Protothema. Според редакцията, лошите новини са, че бройката може да е много по-голяма, тъй като множество бежанци не са официално регистрирани. От гръцкия вестник добавят, че големият брой (нелегални) мигранти е причина интеграцията им да е изключително трудна и капсулирани и паралелни общности вече са се появили в няколко европейски страни.", "date": "2018.02.05", "title": "Над 5 милиона мигранти са получили убежище в Европа през последните години"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BC%D1%8A%D0%BA%D0%B0-%D0%B1%D0%B0%D1%80%D0%B1%D1%83%D0%BA%D0%BE%D0%B2%D0%B0-%D1%81%D1%82%D1%80%D0%B0%D0%B4%D0%B0-%D0%B7%D0%B0-%D1%88%D0%B0%D1%80%D0%BB%D0%BE%D0%BF%D0%BE%D0%B2-%D1%89%D0%B5-%D0%BC%D0%B8-%D0%B5-%D0%BF%D1%83%D1%81%D1%82%D0%BE-%D0%B1%D0%B5%D0%B7-%D1%82%D0%B5%D0%B1-%D0%BD%D0%B0-%D0%B6%D0%B5%D1%80%D0%B0%D0%B2%D0%BD%D0%B0-news725029.html", "text": "\"Почивай в мир, Стефане! Ще ми е пусто без теб на Жеравна! Сили, много сили, Бояна!\" Това написа на страницата си във Фейсбук по повод смъртта на Стефан  Шарлопов жената на бизнесмена Димитър Барбуков - Весела. Тя постна и снимка, на която е с покойния вече бизнесмен и съпругата му на фестивала в Жеравна. Стефан Шарлопов си отиде от този свят на 55 години, тази нощ в съня си, съобщиха негови близки. Предполага се, че причината е инсулт. Стефан Шарлопов и Барбукови са в числото на спонсорите на фестивала в Жеравна, който почита българските традиции.", "date": "2018.02.05", "title": "СТРАШНА МЪКА! Барбукова страда за Шарлопов: Ще ми е пусто без теб на Жеравна..."}
{"url": "http://pik.bg/%D0%BA%D0%B0%D1%82%D0%BE-%D0%BD%D0%B0-%D0%BA%D0%B8%D0%BD%D0%BE-%D0%B7%D0%B0-%D0%BC%D0%B8%D0%BD%D1%83%D1%82%D0%B8-%D0%B4%D0%B2%D0%B0%D0%BC%D0%B0-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%E2%80%9E%D0%B0%D1%83%D0%B4%D0%B8%E2%80%9C-%D0%B8-%E2%80%9E%D0%BF%D0%B0%D1%81%D0%B0%D1%82%E2%80%9C-%D0%BE%D1%82-%D0%B0%D0%B2%D1%82%D0%BE%D0%BA%D1%8A%D1%89%D0%B0-%D0%B2-%D0%BF%D0%B8%D0%BF%D0%B5%D1%80%D0%B5%D0%B2%D0%BE--news725054.html", "text": "Два автомобила и шест чифта ключове бяха откраднати от автокъща край дупнишкото село Пиперево. Кражбата е извършена миналата нощ. Всичко е станало за минути. На записа от видеокамерите се виждат двама маскирани мъже, споделиха запознати. Преди да задигнат едно „Ауди“ и един „Фолксваген Пасат“, двамата откраднали шест чифта ключове за леки автомобили, изложени за продан. Репортер на вестник „Струма“ се свърза по телефона със собственика на автокъщата Васил Михайлов. „През нощта автокъщата се охранява от СОТ. Алармата се е задействала, но от фирмата не са пристигнали навреме. Всичко е станало за минути. Общата стойност на двата автомобила е около 30 000 лв. Откраднатите ключове са за евтини автомобили. В моята автокъща не продавам луксозни возила от порядъка на 30 000-40 000 лв. От полицията иззеха записите на камерите. Надявам се да ги открият“, заяви вчера Васил Михайлов, собственик на автокъщата. Негови колеги коментираха, че двата автомобила вече са или продадени, или са разфасовани в някой гараж за части. Както вестник „Струма“ писа, през септември миналата година бяха откраднати ключове за 15 луксозни автомобила от автокъщата на политика и бизнесмен от Дупница Вергил Кацов и тогава видеокамерите бяха уловили крадците в кадър, но развитие по разследването все още няма. „Все още от полицията никой не ме е потърсил да ми каже докъде са стигнали нещата” – заяви вчера В. Кацов и допълни: „Разбрах за кражбата на две коли от автокъщата в Пиперево. Едно е ясно, търговците на автомобили трябва да се обединим и да наемем стабилна охрана на автокъщите. Няма да ни струва скъпо, ако се обединим. Изложили сме автомобили за стотици хиляди левове, а нямаме стабилна охрана. Не сме единни. Всеки си мисли, че на него не може да му се случи такова нещо. Покрай автокъщите в Пиперево минават групи крадци от Перник, София, Македония… които си набелязват даден обект, „бомбардират“ го и си тръгват необезпокоявани от никого“, заяви В. Кацов.", "date": "2018.02.05", "title": "КАТО НА КИНО! За минути двама маскирани откраднаха „Ауди“ и „Пасат“ от автокъща в Пиперево, отнесоха и ключовете за 6 други коли"}
{"url": "http://pik.bg/%D0%B0%D1%83%D0%B4%D0%B8-%D0%B1%D0%BB%D1%8A%D1%81%D0%BD%D0%B0-%D0%B1%D0%B0%D0%BD%D0%BA%D0%BE%D0%B2-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BF%D1%80%D0%B0%D1%82%D0%B8-%D0%B3%D0%BE-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-news725053.html", "text": "58-годишен пешеходец пострада тежко при катастрофа край бензиностанция в Хасково. Инцидентът стана тази сутрин. По това време хасковлията Николай Янев излязъл от болницата и се отправил към паркинга на Кауфланд, където била паркирана колата му. През това време един от служителите на бензиностанцията си тръгвал от работа с лекия си автомобил Ауди и го блъснал, разказа негов колега, цитиран от \"Хасково Нет\". Пешеходецът, който от години работи в хасковски клон на банка, отивал към колата да вземе багажа на майка си, която била приета в Хирургично отделение и й предстояла операция, разказа съпругата на Николай, която с още една жена бяха в двора на МБАЛ Хасково. След преглед в Спешното пострадалият мъж е настанен в ОАИЛ с пет счупени ребра и разкъсване на плеврата, с опасност за живота. По-късно от полицията съобщиха, че пешеходецът е пресичал по пешеходната пътека на улица \"Батак\" от хипермаркета към училището. По случая е образувано досъдебно производство.", "date": "2018.02.05", "title": "Ауди блъсна банков служител, прати го в болница с опасност за живота"}
{"url": "http://pik.bg/%D0%BD%D0%B5-%D0%B8%D0%B7%D0%BB%D0%B8%D0%B7%D0%B0-%D0%BE%D1%82-%D0%B7%D0%B0%D0%BB%D0%B0%D1%82%D0%B0-%D0%B0%D1%81%D1%8F-%D0%BA%D0%B0%D0%BF%D1%87%D0%B8%D0%BA%D0%BE%D0%B2%D0%B0-%D0%B8%D0%B7%D0%B2%D0%B0%D1%8F-%D1%82%D1%8F%D0%BB%D0%BE-%D1%82%D1%80%D0%B5%D0%BF%D0%B0%D1%87-%D1%81%D0%BD%D0%B8%D0%BC%D0%BA%D0%B0-news725023.html", "text": "Плеймейтката Ася Капчикова извя тяло като на истински фитнес модел. Бившата танцьорка винаги е поддържала перфектна форма, но от няколко дни от профила й в \"Инстаграм\" личи, че освен по фитнес, се е запалила по здравословното хранене. Тя ежедневно качва снимки и клипчета от залата, където тренира, а също така и на храната, с която поддържа форма. Феновете й я подкрепят и заливат с положителни коментари. Много от тях искат съвети от Ася как да изглеждат така, пише \"Телеграф\".", "date": "2018.02.05", "title": "НЕ ИЗЛИЗА ОТ ЗАЛАТА! Ася Капчикова извая тяло трепач (СНИМКА)"}
{"url": "http://pik.bg/%D0%B1%D0%BE%D0%BB%D0%BD%D0%B0-%D1%82%D0%B5%D0%BC%D0%B0-%D0%B5%D0%BA%D1%81%D0%BF%D0%B5%D1%80%D1%82-%D0%BE%D0%B1%D1%8F%D1%81%D0%BD%D0%B8-%D0%B7%D0%B0%D1%89%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D0%BC%D0%B5-%D0%B4%D0%B0-%D1%81%D0%B5-%D0%B8%D0%B7%D0%B1%D0%B8%D0%B2%D0%B0%D0%BC%D0%B5-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news724847.html", "text": "Около 680 човека са загинали през 2017 година. Само за януари месец тази година са загинали над 40 души. Първоначалните намерения бяха жертвите по пътищата да намалеят с 20% през 2017 година, а през 2018 с 30%. Това заяви пред Нова телевизия Йонко Иванов, председател на Съюза по авто-мото подготовка във връзка със зачестилите катастрофи с жертви у нас. По думите му мерките не носят нужния ефект и загиналите при пътнотранспортни произшествия през 2017 година е само с няколко души по-малко спрямо 2016 г. \"На тунел \"Витиня\" вчера мъглата не позволяваше видимост повече от 10 метра. Нямаше никаква сигнализация, възможно е да е имало и някаква верижна катастрофа. Шофьорите трябваше да си сигнализират, за да не се стигне до по-сериозни произшествия\", коментира той. Според него на такива опасни места трябва да има специализирани автомобили, които да предупреждават шофьорите. \"Много водачи не могат да шофират в трудните пътни участници. Не се спазват основни правила. Хората трябва да знаят, че по спускане не се изключва от скорост и че системата ABS няма да ги спаси в катастрофа\", уточни експертът. \"Полицията трябва да бъде приятел на човека, а не хората да ги е страх от тях. Вчера пропътувах около 300 километра и видях едва два патрулни автомобила, които дори не бяха там, където трябва\", негодува Йонко Иванов. По думите му патрлуките все още се крият по храстите, а не са на пътя, където трябва да бъдат. \"Остава важен въпросът кой разпределя къде да стоят патрулните автомобили и на какъв принцип се прави това разпределение. По пътищата няма контрол\", заключи председателят на Съюза по авто-мото подготовка.", "date": "2018.02.05", "title": "БОЛНА ТЕМА! Експерт обясни защо продължаваме да се избиваме по пътищата"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B4%D1%80%D0%B0%D1%81%D1%82%D0%B8%D1%87%D0%BD%D0%B8%D1%82%D0%B5-%D0%B4%D0%B8%D0%B5%D1%82%D0%B8-%D1%81%D0%B5-%D0%BE%D1%82%D1%80%D0%B0%D0%B7%D1%8F%D0%B2%D0%B0%D1%82-%D0%BD%D0%B0-%D1%81%D1%8A%D1%80%D1%86%D0%B5%D1%82%D0%BE-news724925.html", "text": "Драстичните диети могат да влошат работата на сърцето, защото увеличават натрупаните около него тлъстини, съобщи в. \"Сънди телеграф\", позовавайки се на британски учени. Учени от Оксфордския университет изследваха с ядрено-магнитен резонанс ефекта от диетите с по-малко от 800 калории дневно върху работата на сърцето и разпределянето на тлъстините в корема, черния дроб и сърдечния мускул. Тези диети са ефикасни за отслабване, те намаляват кръвното налягане и обръщат диабета. Резултатите от изследването на британските учени показаха, че след една седмица на диета с от 600 до 800 калории дневно, общите телесни мазнини, висцералните мазнини и мазнините в черния дроб намаляват средно с 6, 11 и 42 процента. Това значително подобрява инсулиновата резистентност и стойностите на общия холестерол, триглицеридите, глюкозата и кръвното налягане. Съдържанието на мазнини в сърцето обаче се увеличава с 44%, а сърдечната функция значително се влошава, включително и способността на органа да изпомпва кръв. \"Метаболитните подобрения при диетите с много малко калории, като намаляване на чернодробните мазнини и обръщане на диабета, се очаква да подобряват и функцията на сърцето. Тя обаче се влошава през първата седмица, преди да почне да се подобрява. Заради внезапното намаляване на калории от различните органи се изпускат мазнини в кръвта. Те се поемат от сърдечния мускул. Това влошава функцията му. След периода, през който тялото се приспособява към драстичните ограничения обаче функциите на сърцето се подобряват\", обясни д-р Дженифър Рейнър от екипа. Учените препоръчват на хората със сърдечни проблеми да се посъветват с лекар, преди да предприемат драстична диета.", "date": "2018.02.05", "title": "ВНИМАВАЙТЕ! Драстичните диети се отразяват на сърцето"}
{"url": "http://pik.bg/%D0%B2%D0%BE%D0%B4%D0%B0%D1%82%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D0%BE%D1%82%D0%BD%D0%BE%D0%B2%D0%BE-%D1%81-%D1%83%D1%80%D0%B0%D0%BD-news725019.html", "text": "\"Естествен уран\" над нормата е установен при изследване на питейната вода в хасковското село Малки воден, съобщи РЗИ-Хасково, цитирана от БТА.  Отклонението е било с 0,002 милиграма на литър. Инспекцията е издала предписание за ограничаване на употребата на водата за пиене и готвене. Водата може да бъде ползвана за къпане и миене. На управителя на ВиК-Хасково е било връчено предписание да осигури на населението в селото отговаряща на нормите вода за пиене.", "date": "2018.02.05", "title": "Водата в Хасково отново с уран"}
{"url": "http://pik.bg/%D0%B2-%D1%82%D0%B5%D0%BB-%D0%B0%D0%B2%D0%B8%D0%B2-%D0%B4%D0%B0%D0%B2%D0%B0%D1%82-%D0%BF%D0%BE%D0%B4-%D0%BD%D0%B0%D0%B5%D0%BC-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BA%D1%83%D0%BF%D0%B5%D0%BD-%D0%BE%D1%82-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-news725018.html", "text": "Апартамент в Тел Авив, купен от руския президент Владимир Путин на учителката му по немски Мина Берлинер, се дава под наем. Стопанинът на Кремъл стана собственик на жилището в израелската столица през 2005 г. и го дари на своята преподавателка по езика на Гьоте. Родената в Украйна жена почина в края на миналата година. Тъй като покойната е нямала роднини, тя e посочила в завещанието си, че предава жилището си на руската държава – тоест на нейния лидер. Жената е била учителка по немски на бъдещия стопанин на Кремъл в Ленинград (сега Санкт Петербург), когато той е бил в гимназията. Тя през 1973 г. е емигрирала в Израел, припомня Нюзру. От руското посолство в Израел не потвърдиха информацията за даването под наем. От дипломатическата мисия заявиха, че издирват евентуални наследници на Берлинер.", "date": "2018.02.05", "title": "В ТЕЛ АВИВ: Дават под наем апартамент, купен от Владимир Путин"}
{"url": "http://pik.bg/%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D1%8A%D1%82-%D0%B7%D0%B0%D1%82%D1%80%D1%83%D0%B4%D0%BD%D0%B8-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%B1%D0%B0%D1%80%D0%B0%D1%85%D0%B0%D1%81-%D0%B2-%D0%BC%D0%B0%D0%B4%D1%80%D0%B8%D0%B4-news725068.html", "text": "Две от пистите за излитане и кацане бяха временно затворени за разчистване на снега. Това наложи отмяната на десетки полети и пренасочването на самолети към други летища. След почистването на двете писти, те бяха отворени и сега отново работят и четирите писти на летището. Снегът и поледиците днес в Испания нарушиха и трафикът по пътищата. В редица населени места бяха отменени занятията.", "date": "2018.02.05", "title": "Снеговалежът затрудни работата на летище \"Барахас\" в Мадрид"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%82%D1%8A%D0%BC%D0%BD%D0%B8%D1%82%D0%B5-%D0%BF%D0%B5%D1%82%D0%BD%D0%B0-%D0%BE%D1%82-%D0%BC%D0%B8%D0%BD%D0%B0%D0%BB%D0%BE%D1%82%D0%BE-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B0%D1%82%D0%B0-%D1%80%D0%B5%D0%BF%D1%83%D0%B1%D0%BB%D0%B8-news725050.html", "text": "За паметта към жертвите от комунизма, оценките на комунистическото минало и дали президентът трябва да коментира фактите от тази част на историята коментираха пред БНТ социалният психолог проф. Антоанета Христова и социологът Кольо Колев. Не можем да продължим напред, ако нямаме негативна оценка на такива процеси като лагера в Белене и други проблеми от миналото. Ако това не се етикира и не се каже \"Това не може да се случва\", не можем да продължим напред.Президентът също трябва да го каже. Това коментира проф. Антоанета Христова. Не бива да използваме историята, за да нанасяме нови рани, коментира пък социологът Кольо Колев. Когато има консенсус в цялото общество, че определени неща са толкова негативни, че те са извън нормалното човешко функциониране и това не може да бъде пример, за да продължиш напред, някой трябва да даде оценка - или историкът, или политикът-лидер, който трябва са каже: Това няма да се повтори никога, посочи още Христова. Но политикът казва: \"Вашите безобразия няма да се повторят никога.\" Политиците си прехвърлят като обвинение това, което няма да се повтори, допълни Колев. По темата за президентската република, която бе поставена неотдавна от проф. Божидар Димитров, Христова коментира, че нарежението президент-премиер нерядко съществува и то е както междуличностно, така е и по отношение на ролята на двамата. Това предполага, че функциите се припокриват, смята Христова. Според Колев идеята е поредният опит да се търси начин да се атакува недоволството на хората, че едва ли не всичко ще се оправи, ако се направи президентска република. В случая става въпрос за пиар, не само да Божидар Димитров, но и за идеята за някаква радикална промяна на политическата система, посочи социологът.", "date": "2018.02.05", "title": "ИЗВЪНРЕДНО! Експерти с горещ коментар за тъмните петна от миналото и президентската република"}
{"url": "http://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D1%82%D1%80%D1%8F%D0%B1%D0%B2%D0%B0-%D0%BF%D0%BE-%D1%87%D0%B5%D1%81%D1%82%D0%BE-%D0%B4%D0%B0-%D1%81%D0%B5-%D0%B7%D0%B0%D1%87%D0%B8%D1%82%D0%B0%D0%BC%D0%B5-%D0%B2-%D0%B4%D1%83%D0%BC%D0%B8%D1%82%D0%B5-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D0%BF%D1%80%D0%B0%D0%B2%D0%B8-%D1%81%D0%B8%D0%BB%D0%B0%D1%82%D0%B0-news724980.html", "text": "прессекретариата на държавния глава. Днес често чуваме думите „Съединението прави силата“ -добре е не само да ги повтаряме, а да прочитаме всяка една от тях. Защото техният истински прочит минава и през бурните събития на Кресненско-Разложкото въстание. Защото зад всяка от тези думи стоят много човешки съдби, героизъм, пролята кръв за свободата на България и нейното единение. Това заяви вицепрезидентът Илияна Йотова в Националната библиотека „Св. Св. Кирил и Методий“ при откриването на изложба, посветена на 140-годишнината от Кресненско-Разложкото въстание, съобщиха от „140 години по-късно героите от Кресненско-Разложкото въстание заемат достойно място в пантеона на националните ни радетели за свобода и единение“, отбеляза Илияна Йотова. По думите й незаслужено първият акт за формирането на единната българска нация след Руско-турската освободителна война е малко познат. Според вицепрезидента Кресненско-Разложкото въстание е от онези примери за присъщата за българския народ непримиримост, „заради която цели 500 години опазихме себе си, своето национално самосъзнание и своята жажда за свобода“. Като истинско родолюбиво дело Илияна Йотова определи изложбата, която е съвместна инициатива на Националната библиотека и Община Кресна. „Документите, които виждаме, са прочит на епохата, на историята, на българщината, на несломимата национална сила и героизъм. Изложбата е посветена на едни от най-жестоките години в нелеката българска история – току-що извоюваната свобода е изтръгната заради политически интереси и имперски амбиции“, каза вицепрезидентът. „Колкото повече млади хора разгледат изложбата, толкова повече ще пребъде България“, заяви Илияна Йотова.", "date": "2018.02.05", "title": " Илияна Йотова: Трябва по-често да се зачитаме в думите \"Съединението прави силата\""}
{"url": "http://pik.bg/%D0%B1%D1%80%D1%8E%D0%BA%D1%81%D0%B5%D0%BB-%D0%BA%D1%8A%D0%BC-%D0%BB%D0%BE%D0%BD%D0%B4%D0%BE%D0%BD-%D0%B2%D1%80%D0%B5%D0%BC%D0%B5-%D0%B5-%D0%B7%D0%B0-%D0%B8%D0%B7%D0%B1%D0%BE%D1%80-news725058.html", "text": "Време е Великобритания да направи избор, какъв вид отношения иска с ЕС след Брекзит. Това заяви еврокомисарят за Брекзита Мишел Барние в Лондон, съобщи Ройтерс. \"Единственото, което мога да кажа, е: без митнически съюз и извън единния пазар, бариерите пред търговията със стоки и услуги са неизбежни . Дойде време да се направи избор \", каза Барние. Еврокомисарят поиска Великобритания да изясни позицията си за бъдещите отношения с блока. Британският министър по въпросите на Брекзита Дейвид Дейвис изрази увереност, че споразумение за преходния период може да бъде достигнато до срещата на върха на ЕС през март. Великобритания ще напусне митническия съюз на ЕС след Брекзит, но при преговорите с Брюксел ще се стреми към сключване на споразумение за свободна търговия, посочи Дейвис, цитиран от ТАСС. \"Искаме всеобхватно споразумение за свободна търговия\", подчерта той. Офисът на британския премиер Тереза Мей посочи по-ран о в понеделник, че страната няма да остане в митническия съюз след напускането на ЕС, припомня АП. Консервативната партия на Мей е р азделена между желаещите пълна \"раздяла\" с Евросъюза и поддръжниците на запазване на по-близки икономически връзки с блока и неговия 500-милионен пазар.", "date": "2018.02.05", "title": "Брюксел към Лондон: Време е за избор!"}
{"url": "http://pik.bg/%D1%88%D0%BE%D0%BA-%D0%B2-%D0%B1%D1%83%D1%80%D0%B3%D0%B0%D1%81-%D0%B1%D0%B8%D0%B2%D1%88-%D1%88%D0%B5%D1%84-%D0%B2-%D0%BD%D0%B5%D1%84%D1%82%D0%BE%D0%B7%D0%B0%D0%B2%D0%BE%D0%B4%D0%B0-%D0%BF%D1%80%D1%8A%D1%81%D0%BD%D0%B0-%D1%81%D1%8A%D1%80%D1%86%D0%B5%D1%82%D0%BE-%D1%81%D0%B8-%D1%81-%D0%BB%D0%BE%D0%B2%D0%BD%D0%B0-%D0%BF%D1%83%D1%88%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news725060.html", "text": "Поредната трагедия потресе бургаския ж.к. „Меден рудник”. 69-годишният Димитър С. се самоуби тази вечер с ловна пушка. Мъжът е страдал от тежка болест, казаха потресени съседи пред БургасИНФО. Пред бл. 450 в момента има полиция и линейка. Вторият етаж буквално ври от хора, а съседите шокирани коментират случилото се. По техни данни човекът е работил дълги години в Нефтозавода и е заемал ръководна позиция. Тялото все още е в жилището му. „Преди няколко дни го видях и този мъж буквално се беше стопил. Не очаквахме обаче да вземе такова решение. Семейството им е много добро. Дори днес видяхме жена му да се прибира загрижена вкъщи”, казаха жители на блока. Съпругата му в момента ридае неутешимо и полицаи и лекари се опитват да я успокоят.", "date": "2018.02.05", "title": "ШОК В БУРГАС! Бивш шеф в Нефтозавода пръсна сърцето си с ловна пушка (СНИМКИ) "}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BE%D0%B1%D0%B2%D0%B8%D0%BD%D0%B8-%D0%B0%D0%B3%D1%80%D0%B5%D1%81%D0%B8%D0%B2%D0%B5%D0%BD-%D0%B1%D0%B0%D1%89%D0%B0-%D1%88%D0%B0%D0%BC%D0%B0%D1%80%D0%BE%D1%81%D0%B0%D0%BB-%D0%B8-%D1%80%D0%B8%D1%82%D0%B0%D0%BB-%D1%81%D1%8A%D1%83%D1%87%D0%B5%D0%BD%D0%B8%D0%BA-%D0%BD%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8-news725028.html", "text": "Районна прокуратура-Пловдив привлече като обвиняем по бързо производство Васко В., на 46 г.,за хулиганство, извършено с особена дързост и цинизъм, съобщиха от там. До момента е установено, че на 2 февруари 2018 г., в гр. Пловдив, обвиняемият Васко В. отишъл в училище в район „Източен“, където е ученичка неговата дъщеря. Той влязъл в сградата, като заявил, че иска да разговаря с директора. В един от коридорите срещнал съученик на дъщеря му, за който знаел, че има конфликт с нея. Установено е, че обвиняемият ударил няколко шамара на детето, което паднало на земята, след което го изритал. При намесата на учители, обвиняемият Васко В. се държал агресивно и отправил обидни реплики и заплахи. Детето е било прегледано, като не са констатирани травматични увреждания. Обвиняемият Васко В. е задържан за срок от 72 часа с постановление на наблюдаващия прокурор. Разследването по случая продължава под ръководството на Районна прокуратура-Пловдив.", "date": "2018.02.05", "title": "Прокуратурата обвини агресивен баща, шамаросал и ритал съученик на дъщеря си "}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%82%D1%80%D0%B8%D0%BC%D0%B0-%D0%B7%D0%B0-%D0%B3%D1%80%D0%B0%D0%B1%D0%B5%D0%B6-%D0%B8-%D0%BF%D0%BE%D0%B1%D0%BE%D0%B9-%D1%81%D0%BB%D0%B5%D0%B7%D0%BB%D0%B8-%D0%BE%D1%82-%D0%B1%D0%BC%D0%B2-%D0%B8-%D1%81%D0%BA%D1%8A%D1%81%D0%B0%D0%BB%D0%B8-%D0%B7%D0%BB%D0%B0%D1%82%D0%B5%D0%BD-%D1%81%D0%B8%D0%BD%D0%B4%D0%B6%D0%B8%D1%80-%D0%BE%D1%82-%D0%B2%D1%80%D0%B0%D1%82%D0%B0-%D0%BD%D0%B0-%D0%B6%D0%B5%D1%80%D1%82-news725022.html", "text": "МВР Трима мъже са задържани по подозрение за извършен грабеж, придружен с побой. Това съобщиха от пресцентъра на . Сигналът за нанесен побой на мъж на ул. „Ал. Константинов“ в Харманли бил подаден на 3 февруари. Изпратеният на място автопатрул установил две жени и 30-годишен мъж, който бил с контузни рани по главата и разкъсана риза. Тримата обяснили, че докато вървели по улицата, до тях спрял лек автомобил „БМВ“ и от него слезли трима мъже. Те нанесли побой на мъжа и му отнели от врата златния синджир. В резултат на проведените незабавни оперативно - издирвателни действия са задържани двама от нападателите - на 31 и 41 години. Третият – 24 годишен, с криминални регистрации, е обявен за издирване. По случая е образувано досъдебно производство. Работата продължава.", "date": "2018.02.05", "title": "Арестуваха трима за грабеж и побой! Слезли от БМВ и скъсали златен синджир от врата на жертвата"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%81%D1%8A%D0%B4%D1%8A%D1%82-%D0%B2%D0%B7%D0%B5-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news725064.html", "text": "Отстраниха от длъжност кмета на Септември Марин Рачев. Това реши Специализираният наказателен съд в София след 4-часово заседание. Заедно с кмета от поста специалист инвестоторски контрол беше отстранен и Станой Милов. Мярката е временна и може да бъде обжалвана пред по-горна инстнция. Според съда възможно е всеки от обвиняемите да създаде пречки в процес на разседванети чре унищожаване на документи или да повлияе на свидетели, съобщава Нова телевизия. Кметът на Септември обжалва размера на гаранцията, която съдът му поиска, за да излезе от ареста.", "date": "2018.02.05", "title": "ОФИЦИАЛНО! Съдът взе главата на кмета на Септември "}
{"url": "http://pik.bg/%D1%80%D0%B8%D1%81%D0%BA%D1%8A%D1%82-%D0%BD%D0%B0-%D0%BF%D1%80%D0%BE%D1%84%D0%B5%D1%81%D0%B8%D1%8F%D1%82%D0%B0-%D0%BA%D1%80%D0%B8%D1%81%D0%B8%D1%8F-%D0%BF%D1%80%D0%B5%D0%B1%D1%80%D0%BE%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%B8%D1%82%D0%B5-%D1%81%D0%B8-news725017.html", "text": "Най-обичаната малка певица в България, Крисия, има малко, но верни приятели. 13-годишната красавица, която представи страната ни на \"Дали имам много приятели? Трудна дума... Имам приятели, които държат на мен и аз държа на тях, но не са голям брой. Изгубих много приятели, след като станах известна и започнах да се развивам. Те започнаха да се държат групо и просто си заминаха\", призна Крисия в \"120 минути\". В момента тя е ученичка в 7 клас, но не всички предмети й се отдават. \"Не ми върви физиката, по-точно задачите. Химията ми е по-лесна. По български език и литература се справям нормално. А по математика правя всичко възможно да се справя и с нея\", допълни Крисия. В социалната мрежа \"Инстаграм\" тя вече има близо 50 хиляди последователи. Крисия работи по новата си песен, заела се е да напише текста и музиката сама. дванадесетото издание на детския песенен конкурс \"Евровизия\" в Малта, е изживяла разочарование от много хора, които е наричала свои приятели.", "date": "2018.02.05", "title": "РИСКЪТ НА ПРОФЕСИЯТА! Крисия преброи приятелите си"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D1%82%D0%B0%D0%B7%D0%B8-%D0%B1%D1%83%D0%BB%D0%BA%D0%B0-%D1%81%D0%B5-%D1%83%D1%81%D0%BF%D0%B0-%D0%B8-%D0%BF%D1%80%D0%BE%D0%BF%D1%83%D1%81%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81%D0%B8-news725030.html", "text": "Големият ден на бъдеща булка от Великобритания се превърнал в истинска катастрофа, когато тя така и не успяла да стигне до църквата навреме и пропуснала цялата сватбена церемония. 46 годишната Никола Туохи от Хорнчърч, графство Есекс, Англия, закъсняла толкова много за собствената си сватба, че така и не успяла да се омъжи, защото бъдещият й съпруг я зарязал. Никола прекарала месеци наред да планира своята мечтана сватба, струваща 12 000 британски лири, на която щяла да се омъжи за годеника си Дарън Фърн, разказва историята на нещастната булка британският таблоид \"Сън\". Майката на три деца се запознала с мъжа на живота си в интернет, а пет седмици по-късно той й направил предложение за брак. Двамата планирали грандиозното събитие в продължение на 17 месеца, с помощта на трите деца на Никола - Александър (20), Изабела (8) и Макс (7). Сватбената церемония трябвало да се състои през юли 2016 г. „Вината за всичко бе изцяло моя. Имах да свърша толкова много задачи в самия сватбен ден, че получих нервен срив\", разказва пред изданието Никола. Всичко започнало в ранното утро, защото будилникът на Никол не иззвънял да я събуди. Тя била забравила да навие алармата и изпуснала часа си за фризьор. Гримьорът също закъснявал, което принудило бъдещата булка да посети местния търговски център, където да направят грима й. Крайният резултат от това отчаяно действие се оказал страшен, в буквалния смисъл на думата. Разстроена от вида си, Никола се втурнала към дома, за да измие лицето си и да го гримира отново, а часовникът показвал, че до началото на церемонията остават само 90 минути. Все пак Никола се качила в стария си форд и потеглила. Вече била закъсняла с цял час. В църквата обаче не открила никого, освен уредника, който й подал бележка от нейния възлюбен, с която той слагал край на отношенията им изобщо. „След това отново се събрахме за известно време, но разочарованието тежеше и на двама ни и се разделихме. За всичко съм виновна аз. Чувствам, че изгубих абсолютно всичко, освен похарчените 12 000 паунда за сватбата”, казва Никола", "date": "2018.02.05", "title": "КУРИОЗ! Тази булка се успа и пропусна сватбата си"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D0%B6%D1%82%D0%B5-%D0%BF%D0%B8%D0%BB%D0%BE%D1%82%D0%B0-%D0%BD%D0%B0-%D1%81%D0%B2%D0%B0%D0%BB%D0%B5%D0%BD%D0%B8%D1%8F-%D1%81%D1%83-25-%D0%B2-%D1%81%D0%B8%D1%80%D0%B8%D1%8F-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D1%83%D0%BC%D0%B8-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D0%BE%D1%84%D0%B8%D1%86%D0%B5%D1%80-%D1%81%D0%B0-%D1%81%D0%BD%D0%B8%D0%BC-news724991.html", "text": "33-годишният майор, зам.-командир на ескадрила от щурмовия авиополк на ВВО Роман Филипов е загиналият руски летец, чийто самолет Су-25 бе свален от терористите на в Сирия. На 3 януари самолетът му бе поразен в най-гъсто населената с терористи територия на провинция Идлиб. По данни на руското разузнаване там има бойни формирования от около 3 хиляди души. Когато самолетът на Филипов е улучен от Хмеймим, че ще се катапултира от горящата машина. Командването решава, че е рисковано да се изпрати хеликоптер на издирвателно-спасителната служба. Вертолетът с двадесетина бойци на борда би станал лесна мишена за терористите, въоръжени с ПЗРК. Такъв горчив опит руснаците вече имат - когато е свален от турска територия руският Су-24, а при инцидента загива командирът Олег Пешков. Ето защо командването решава да изпрати в района на катапултирането на Филипов два отряда на спецназа - руски и сирийски. Но докато те си проправят път до района на приземяването и последния бой на майора, терористите успяват да го ликвидират и да откарат тялото му в неизвестна посока. В момента Русия и Турция работят съвместно, за да бъде открито тялото на майор Филипов и то да бъде върнато и погребано в родината му. Това, което под сурдинка премълчават руските медии, е, че Роман Филипов е бил част от военно-въздушните сили на Украйна. \"След 2014 г. - след известните събития, той променя клетвата си от украинска на руска. Днес след третата официална победа над бандитите в Сирия самолетът му бе свален. Той катапултира. Отбранява се. Хващат го и го убиват. Защо беше нужно това, Рома?\", пита неговият приятел Андрей Волна. В същото време руснаците задават въпроса: Ако ръководството на руските ВВС са знаели, че терористите имат ПЗРК, защо са допуснали самолетите им да летят на височина, която попада в обсега на това оръжие? Защото Идлиб попада в зоната, контролирана от Турция и до този момент подобен обстрел не е имало. Когато се приземява след катапултирането, майор Филипов е заобиколен от ислямисти-терористи, които откриват огън по него. Той се отбранява мъжки. Последните думи на Филипов, са: \"Това ви е за нашите момчета!\". Когато терористите се приближават на метри от него, Роман Филипов се самовзривява с ръчна граната. Майор Роман Филипов е предложен посмъртно от руския министър на отбраната Сергей Шойгу за званието Герой на Руската Федерация. \"Джебхат ан Нусра\" преносимия зенитно-ракетен комплекс (ПЗРК), пилотът веднага докладва на командния пункт в авиобаза", "date": "2018.02.05", "title": "САМО В ПИК! Вижте пилота на сваления Су-25 в Сирия! Последните думи на руския офицер са... (СНИМКИ/ВИДЕО)"}
{"url": "http://pik.bg/%D0%BA%D1%80%D1%8A%D0%B2-%D0%B2-%D0%BC%D0%BE%D0%BB%D0%B4%D0%BE%D0%B2%D0%B0-%D0%B7%D0%B0%D0%BA%D0%BB%D0%B0%D1%85%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B1%D0%BB%D0%BE%D0%B3%D1%8A%D1%80-news725021.html", "text": "Тялото на популярния рускоезичен блогър от Молдова Михаил Кирияк бе открито в собствения му апартамент в Тираспол. По думите на съпругата на Кирияк, който е автор на много популярни видеоклипове и коментари, той е бил убит. Неизвестният престъпник го е ликвидирал с удар с нож в гърба. Потребителите на популярната социална мрежа в Русия \"ВКонтакте\" изразяват съболезнования на семейството на убития млад мъж. Полицията разследва бруталното престъпление.", "date": "2018.02.05", "title": "КРЪВ В МОЛДОВА! Заклаха известен блогър "}
{"url": "http://pik.bg/%D0%BC%D0%B0%D1%89%D0%B0%D0%B1%D0%BD%D0%BE-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B8%D0%BD%D1%84%D1%80%D0%B0%D1%81%D1%82%D1%80%D1%83%D0%BA%D1%82%D1%83%D1%80%D0%BD%D0%B8-%D0%BF%D1%80%D0%BE%D0%B5%D0%BA%D1%82%D0%B8-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news724987.html", "text": "Областният управител на Пловдив Здравко Димитров ще покаже готовите проекти свързани с пътната инфраструктура на Пловдив и област в сряда от 10 часа. Представянето ще се състои след работната среща, която той свиква във връзка с проектите, свързани с пътната инфраструктура на Пловдив и областта. Темите се следните: 1.     Скоростен път Пловдив- Асеновград, 2.     Локалните платна на пътя Пловдив-Асеновград, 3.     Кръговото кръстовище на изхода на Пловдив в посока Асеновград, 4.     Югоизточния обходен път на Пловдив / до Скобелева Майка/, 5.     Югозападния обходен път на Пловдив / Околовръстно шосе/. На работната среща ще присъстват председателят на УС на АПИ инж. Дончо Атанасов, директорът на Областно пътно управление-Пловдив Петър Попов, представители на фирмата изпълнител на разширението на пътя Пловдив- Асеновград \"ИСА – 2000“, кметовете на общините Асеновград, Куклен и Родопи, както и архитекти и експерти от Областна администрация – Пловдив.", "date": "2018.02.05", "title": "МАЩАБНО! Показват големите инфраструктурни проекти на Пловдив"}
{"url": "http://pik.bg/%D1%82%D1%80%D0%B8-%D0%BA%D0%B2%D0%B0%D1%80%D1%82%D0%B0%D0%BB%D0%B0-%D0%BD%D0%B0-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-%D0%B2-%D1%81%D0%BE%D1%84%D0%B8%D1%8F-news725067.html", "text": "Десетки жители от \"Западен парк\", \"Овча Купел\" и \"Красна поляна\" протестираха срещу замърсения въздух в трите квартала. Исканията им са да спре геноцида срещу хората в тези райони и да се въведат ефикасни мерки срещу токсичния въздух. Според тях основен източник на замърсяването е горенето на гуми и други отпадъци в квартал \"Факултета\" и Виетнамските общежития, както и горенето на обвивките на кабели с цел да се вземе металът от тях в \"Западен парк\". Протестиращите поискаха още общината да вземе мерки срещу незаконната сеч на дървета в Западен парк. Протестното шествие започна пред сградата на Столична община, премина по ул. \"Г. С. Раковски\", за кратко спря пред Европейския парламент и завърши пред НДК.", "date": "2018.02.05", "title": "Три квартала на бунт срещу мръсния въздух в София"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D1%81%D0%B1%D0%BE%D0%B3%D0%BE%D0%BC-%D1%81%D1%82%D0%BE%D1%82%D0%B8%D1%86%D0%B8-%D0%B8%D0%B7%D0%BF%D1%80%D0%B0%D1%82%D0%B8%D1%85%D0%B0-%D1%81-%D0%B0%D0%BF%D0%BB%D0%BE%D0%B4%D0%B8%D1%81%D0%BC%D0%B5%D0%BD%D1%82%D0%B8-%D0%BE%D0%B1%D0%B8%D1%87%D0%B0%D0%BD%D0%B8%D1%8F-%D0%B0%D0%BA%D1%82%D1%8C%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B9-%D0%BA%D0%B8%D0%BC%D1%87%D0%B5%D0%B2-news725052.html", "text": "С аплодисменти и песни вместо с траурен марш хиляди изпратиха една от емблемите на благоевградския държавен театър „Никола Вапцаров“ актьора Николай Кимчев. Поклонението продължи повече от четири часа и беше във фоайето на театър. Да се сбогуват с Кимата дойдоха близки, приятели, колеги, граждани от цялата страна и от Македония, съобщава Струма БГ. Николай Кимчев е роден през декември на 1952 година в плевнята на бащината си къща в Ораново, по-късно слято със Симитли. Още като младеж той показва любов към изява на сцената. Обича да рецитира стихове, да пее и да забавлява приятели и роднини. През 1979 година завършва ВИТИЗ „Кръстьо Сарафов“. Там усъвършенства и развива таланта си в класа по актьорско майсторство на професор Димитрина Гюрова. От 1 юли 1979 година до смъртта си Николай Кимчев е в трупата на Благоевградския театър „Никола Вапцаров“, като за кратко е и негов директор. Много са ролите които той е изиграл на сцената на Драматичния театър „Никола Вапцаров“. Забелязан е като талантлив актьор от кинорежисьори като Иванка Гръбчева, Людмил Стайков, Борислав Пунчев, Веселин Бранев, Сергей Комитски, Дочо Боджаков и други, които му поверяват роли в своите филми. Почина на 3 февруари 2018 г. в столичната болница \"Пирогов\" след едномесечна кома в резултат на тежък мозъчен кръвоизлив", "date": "2018.02.05", "title": "ПОСЛЕДНО СБОГОМ! Стотици изпратиха с аплодисменти обичания актьор Николай Кимчев"}
{"url": "http://pik.bg/%D1%84%D0%BE%D0%BB%D0%BA%D0%BF%D0%B5%D0%B2%D0%B5%D1%86%D1%8A%D1%82-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%B2%D0%B4%D0%B8%D0%B3%D0%B0-%D0%B2%D1%82%D0%BE%D1%80%D0%B0-%D1%81%D0%B2%D0%B0%D1%82%D0%B1%D0%B0-news725005.html", "text": "Фолкпевецът Константин вдига втора сватба. Това споделя пред LOVE style певецът, който ще сключи църковен брак с половинката си Надя. Семейството има две деца - Мариана, на 8 години и Александър, който е на почти три години. Надя и Константин имат и нов дом в баровския квартал Бояна. Събитието с църковния брак идва напук на интригите в Къщата на БИГ Брадър Ол старс, където с певеца уж флиртуваше Зорница Линдарева. Хубавиците, които въздишат по Коцето, могат спокойно да продължават да го правят, но без всякаква надежда, тъй като изпълнителят скрепява връзката с любимата си и пред Бога.", "date": "2018.02.05", "title": "Фолкпевецът Константин вдига втора сватба!"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%BE%D0%B2%D0%B0-%D1%81%D0%BC%D1%8A%D1%80%D1%82-%D0%BD%D0%B0-%D0%B4%D0%B5%D1%82%D0%B5-%D0%BF%D0%BE%D1%87%D0%B5%D1%80%D0%BD%D0%B8-%D0%B1%D0%BE%D1%80%D0%BE%D0%B2%D0%B5%D1%86-news725051.html", "text": "9-годишно момче е колабирало на Боровец и е починало в болницата в Самоков. Това съобщават от МВР.  Около 17 часа е постъпила информация от медицинския екип за смъртта му. По първоначални данни детето е колабирало в района на курорта, където е било с родител. Инцидентът не е станал при спускане на писта. Екип на Планинска спасителна служба е оказал съдействие за транспортирането му до болницата. По данни на близките му детето е имало заболяване. Предприети са всички процесуално-следствени действия за изясняване на причините и обстоятелствата по случая.", "date": "2018.02.05", "title": "ТРАГЕДИЯ! Нова смърт на дете почерни Боровец"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81%D0%B5-%D0%BD%D0%B0%D1%85%D0%B2%D1%8A%D1%80%D0%BB%D0%B8%D1%85%D0%B0-%D1%81-%D1%88%D1%83%D1%82%D0%BE%D0%B2%D0%B5-%D0%B8-%D1%8E%D0%BC%D1%80%D1%83%D1%86%D0%B8-%D1%81%D1%80%D0%B5%D1%89%D1%83-%D0%BC%D0%BB%D0%B0%D0%B4%D0%B5%D0%B6-%D0%B2-%D0%BF%D1%8A%D1%80%D0%B2%D0%BE%D0%BC%D0%B0%D0%B9-news724995.html", "text": "Установено е, че потърпевшият е с охлузни рани, оказана му е медицинска помощ. С полицейска заповед двамата пълнолетни нападатели били задържани за срок до 24 часа. Работата по случая продължава под ръководството на Районна прокуратура – Първомай. Бързо производство е започнало срещу четирима извършители на побой в Първомай, съобщават от пресцентъра на ОДМВР-Пловдив. Според първоначалната информация, към 19 часа в петък двама младежи на 21 и 19 години и тийнейджъри на 16 и 15 години, нанесли удари на техен 20-годишен съгражданин.", "date": "2018.02.05", "title": "БРУТАЛНО! Четирима се нахвърлиха с шутове и юмруци срещу младеж в Първомай"}
{"url": "http://pik.bg/%D0%BD%D0%B5%D1%83%D0%B7%D0%BD%D0%B0%D0%B2%D0%B0%D0%B5%D0%BC%D0%B0-%D0%B8%D0%B2%D0%B0%D0%BD%D0%B0-%D1%81%D0%B5-%D1%81%D1%82%D0%BE%D0%BF%D0%B8-%D1%84%D0%BE%D0%BB%D0%BA-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%B4%D0%B5%D1%84%D0%B8%D0%BB%D0%B8%D1%80%D0%B0-%D0%BF%D0%BE-%D0%BC%D0%B8%D0%BD%D0%B8%D0%B6%D1%83%D0%BF-%D0%BD%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D1%81%D0%BD%D0%B8%D0%BC%D0%BA%D0%B8-news725026.html", "text": "Фолк певицата Ивана е неузнаваема! На 31 януари айтозлийката навърши 49 години и разпъна тежка софра за най-близките си хора, но много от гостите й едва я познаха. Почерпката бе в рибен ресторант в Пловдив, а за здравето на Ивана наздравици вдигаха дъщеря й Теодора, колегите й от \"Ивана бенд\", много приятели и близки. Рожденичката се появи в черен тоалет - къса рокля, върху която нежно падаше черен тюл до земята. Присъстващите отбелязаха, че никога не са я виждали толкова слаба. \"Още малко и ще доближи перфектните манекенски мерки\", коментирали купонджиите. След тържеството Ивана разкри с вълнение, че празникът й е бил особено вълнуващ. \"Бях щастлива, защото не ми се налагаше да правя нищо, за да ме обичат истински\", написа изпълнителката в социалната мрежа. Неведнъж Певицата на народа е споделяла, че любовта на хората я кара да се чувства жива и изпълнена с вдъхновение. Торта във формата на сърце бе една от изненадите за звездната рожденичка.", "date": "2018.02.05", "title": "НЕУЗНАВАЕМА! Ивана се стопи! Фолк легендата дефилира по минижуп на рождения си ден (СНИМКИ)"}
{"url": "http://pik.bg/%D1%81%D0%BB%D1%83%D1%85-%D0%BF%D0%BE%D1%82%D1%80%D0%B5%D1%81%D0%B5-%D0%B1%D1%8A%D0%BA%D0%B8%D0%BD%D0%B3%D0%B0%D0%BC-%D1%81%D0%BF%D0%B0%D0%B9%D1%81-%D0%B3%D1%8A%D1%80%D0%BB%D1%81-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-news725025.html", "text": "На 19 май принц Хари и Меган Маркъл ще си кажат съдбовното \"Да\" и обещаха една не толкова традиционна сватба. На Острова се понесе слух, че \"Спайс Гърлс\" ще пеят на кралското тържество, което едва ли ще се хареса на Бъкингам. В петък Мел Би, Мел Си, Ема, Джери и Виктория изненадаха милионите си фенове, като публикуваха в \"Инстаграм\" няколко снимки, на които са заедно и намекнаха, че групатае на път да се събере след повече от 20 години. И ако за момента те нищо не потвърждават, тяхна снимка с бившия им мениджър Саймън Фулър потвърждава слуховете. Говори се за голямо световно турне. Ами ако това турне започне с концерт, който да отпразнува сватбата на Хари и Меган? Това поне съобщава британският вестник \"Сън\", като се позовава на източник близък до групата. Според него идеята е на Джери Халиуел. \"Джери каза, че кралската сватба ще бъде едно прекрасно предизвикателство и че те трябва да поискат да се изявят там\", твърди източникът. Маркъл е била голям почитател на групата през 90-те години на миналия век, пише \"Хотнюз\".", "date": "2018.02.05", "title": "СЛУХ ПОТРЕСЕ БЪКИНГАМ! \"Спайс Гърлс\" се събират за сватбата на принц Хари"}
{"url": "http://pik.bg/%D0%B8%D0%B3%D1%80%D0%B0-%D0%BD%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D1%81%D1%82%D0%B5%D1%84%D0%B0%D0%BD-%D1%88%D0%B0%D1%80%D0%BB%D0%BE%D0%BF%D0%BE%D0%B2-%D0%BE%D1%86%D0%B5%D0%BB%D1%8F%D0%BB-%D0%B2-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D0%B8-%D1%87%D0%B0%D1%81-news724967.html", "text": "Бизнесменът Стешан Шарлопов, който почина внезапно в съня си миналата нощ, вярвал, че е роден под щастлива звезда. Повярвал, че някъде има невидима сила, която закриля живота му, след жестока катастрофа, от която по чудо се измъкнал жив. Инцидентът се разиграл на една студентска бригада преди около 35 години. Шарлопов катастрофирал на 14 октомври. Това е датата, на която през 1962 г. Стефан Шарлопов проплакал в болница в Бургас. Още по-шокиращото обаче е, че произшествието станало в часа, в който бизнесменът се е родил. Единственото поражение върху бизнесмена, който бе сред най-големите дарители в различни кампании, бил малък белек на крака. Когато застрахователите видели смачканата кола, никой не можел да повярва, че Стефан се е измъкнал жив изпод изкривените ламарани, припомниха си приятели на Шарлопов. \"И това, ако не е знак и късмет, не знам... Аз вярвам, че си имам щастлива звезда. И не бива да се подиграва на съдбата, която му е нарисувана. Бог е у всеки един от нас. Разбрах, че освен има сила отгоре, която при положение че си абсолютно честен в усилията си, точно когато най-малко очакваш, ти хвърля пас. Веднъж имах задължения от 1 млн. към строителите и нямах откъде да ги извадя. След една седмица ставам сутринта и тръгвам на обичайната разходка. Помолих се на Бог. И като се върнах, ми се обадиха, че двама много сериозни руснаци искат да купят цяла къща на \"Созополис\". Платиха 700 хил. евро. Имал съм няколко такива случая. Затова всяка сутрин благодаря на Бог и се моля\", сподели в едно от последните си интервюта, пред сп. \"Ева\", Шарлопов.", "date": "2018.02.05", "title": "ИГРА НА СЪДБАТА! Стефан Шарлопов оцелял в жестока катастрофа в рождения си ден и час"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B7%D0%B0%D0%B3%D0%B8%D0%BD%D0%B0%D0%BB%D0%BE%D1%82%D0%BE-%D0%B2-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%B2-%D1%85%D0%B0%D0%B8%D0%BD%D0%B1%D0%BE%D0%B0%D0%B7-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BE%D1%82%D0%B8%D0%B2%D0%B0%D0%BB%D0%BE-%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0--news724983.html", "text": "Критично остава състоянието, на детето, което вчера пострада при катастрофа между лека кола и ТИР край Прохода на Републиката, съобщиха от университетската болница в Стара Загора. Загиналите трима пътници при жестокия челен удар в местността \"Злия брод\" между Гурково и село Пшеничево, са бабата, дядото и майката на момичето. То е на 7, а не на 10 години, каквато бе първоначалната информация. Участъкът, в който стана катастрофата е изключително опасен. Има ограничение на скоростта от 40 км/ч, но вероятно лекият автомобил се е движел с по-висока скорост. Той е \"изпуснал\" десен завой, навлязъл е в насрещното движение, където в този момент е пътувал турски тир. 33-годишният Юсуф, шофьор на тежкотоварната машина направил всичко възможно, за да избегне удара, забил се в мантинелата. За съжаление, сблъсъкът бил челен и фатален. Загива и съпругът й – 57-годишният Веселин. Той е управлявал автомобила. В смачканата кола остава и майката на Варвара – 33-годишната Полина. Дъщеря й е на командно дишане в Университетската болница в Стара Загора.  \"Жизнените показатели на момиченцето са стабилни, но уврежданията на мозъка са тежки, много са и травмите по тялото на детето\", поясни директорът проф. д-р Йовчо Йовчев. Семейството било тръгнало към Хисаря, за кратка почивка. Избрали това време, защото Варвара, която е първокласничка, била във ваканция.", "date": "2018.02.05", "title": "ОГРОМНА ТРАГЕДИЯ! Загиналото в кървавата касапница в Хаинбоаз семейство отивало на почивка в Хисаря"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B5%D0%BA%D1%88%D1%8A%D0%BD-%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%BD%D0%B0-%D1%81%D0%B2%D0%B0%D1%82%D0%B1%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news725012.html", "text": "Фойерверки предизвикаха пожар по време на сватбено тържество до сватбен дом „Водолей” на Асеновградско шосе. По време на партито в събота вече били запалени кутии с ракети, но искра е попаднала в сухите треви встрани от сградата. Лумнал пожар, който бързо се разнесъл към паркинга, пълен с автомобили. Веднага била повикана пожарна, тъй като пламъците застрашавали леките коли. До пристигане на екипите с огнеборци гостите са започнали да местят возилата си. В паниката няколко автомобила били блъснати, по думите на читателя ни. Всичко е било в димна завеса и почти нищо не се виждало в района. Благодарение на пожарникарите пожарът бил овладян и сградата и колите не са били подпалени. „Сигналът за инцидента е подаден минути преди 23 часа в събота. На място са били изпратени два екипа на Пожарната. Спасени са били два автомобила. На място огнеборците са установили, че горят сухи треви, в непосредствена близост до паркинга и сградата на сватбения дом”, заяви пред \"Трафик Нюз\" Цвятко Дешев - говорител на пловдивската пожарна.", "date": "2018.02.05", "title": "ОГНЕН ЕКШЪН! Пожар избухна на сватба в Пловдив"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B4%D1%85%D0%B2%D0%B0%D0%BD%D0%B0-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81-%D1%80%D1%83%D1%81%D0%BD%D0%B0%D1%87%D0%B5%D1%82%D0%BE-%D0%B2-%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-news725020.html", "text": "Районна прокуратура-Смолян наблюдава досъдебно производство по чл.134 ал.1 т.2 от Наказателния кодекс - неумишлено причиняване на средна телесна повреда, при упражняване на правно-регламентирана дейност, източник на повишена опасност. Както ПИК съобщи, на ски писта в курортен комплекс „Пампорово“ днес е пострадало 5-годишно момче, което карало ски. По първоначални данни то е било неумишлено блъснато от 15-годишно момче, управляващо сноуборд.  Вследствие на злополуката петгодишното дете е транспортирано в болница, където му се оказва медицинска помощ. По случая се извършват процесуално-следствени действия - оглед на мястото на настъпване на произшествието, предстои да бъде извършена съдебно-медицинска експертиза, относно причинените телесни увреждания на детето. В процес на изясняване са механизмът и причините, довели до инцидента. Действията по разследването се провеждат под ръководството на Районна прокуратура-Смолян.", "date": "2018.02.05", "title": "Прокуратурата подхвана инцидента с русначето в Пампорово"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BA%D1%8E%D1%80%D0%B4%D0%BA%D0%B0-%D0%B2%D0%B7%D1%80%D0%B8%D0%B2%D0%B8-%D1%82%D1%83%D1%80%D1%81%D0%BA%D0%B8-%D1%82%D0%B0%D0%BD%D0%BA-%D0%B2-%D1%81%D0%B8%D1%80%D0%B8%D1%8F-news724970.html", "text": "Кюрдска милиция публикува сензационни кадри от унищожаването на турски танк, предаде РИА Новости. На видео, разпространено от \"Група за отбрана на Рожава\" (район в Северна Сирия), се чува как жена вика и изстрелва противотанков снаряд в посока на бойната машина, която се взривява. Според информацията на кюрдската военна организация кадрите са заснети в района на град Африн. Военното министерство в Анкара от своя страна заяви, че е започнало разследване на смъртта на петима свои служители в Сирия и унищожаването на танка, което е станало в събота. Турция започна операция \"Маслинова клонка\" на 20 януари. Анкара твърди, че се бори срещу сирийските съюзници на забранената в страната на два континента Кюрдска работническа партия (ПКК). Дамаск от своя страна обвини северната си съседка в агресия. Данните за хода на бойните действия и броя на жертвите са противоречиви. Днес Анкара обяви, че за 16-те дни на операцията е унищожила над 940 кюрдски бойци и е загубила 15 войници и офицери. Кюрдите твърдят, че турските загуби възлизат на стотици души.", "date": "2018.02.05", "title": "СЕНЗАЦИЯ! Кюрдка взриви турски танк в Сирия"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%BA%D0%B0%D0%BA-%D0%B4%D0%B0-%D0%B8%D0%BC%D0%B0%D1%82%D0%B5-%D0%BD%D0%B5%D0%BE%D1%82%D1%80%D0%B0%D0%B7%D0%B8%D0%BC%D0%B0-%D0%BA%D0%BE%D0%B6%D0%B0-%D1%81-%D0%BA%D0%B0%D1%84%D0%B5-news724917.html", "text": "Кафето може не само да ви събуди и зареди с енергия от сутринта, но също така съдържа и една от най-полезните съставки, които поддържат здравето на кожата. Как кафето може да помогне да имате по-еластична и блестяща кожа. - Ексфолиращите и изсветляващи свойства на кафето го правят популярна съставка в редица продукти за красота. Екстрактът от кофеин помага за подмладяване на кожата и ускорява възстановяването ѝ от UV-лъчите. Това се дължи най-вече на антиоксидантите в него, които са полезни и за цялостното здраве. - Смляното кафе може да се използва за приготвяне на домашен ексфолиант (в комбинация с мед). Кафето е по-мек ексфолиант, който отстранява мъртвите кожни клетки и хидратира кожата, без да предизвиква дразнене. - Торбичките под очите са друг често срещан проблем, който може лесно да се облекчи у дома, отново с помощта на кафето. За целта смесете кафе с малко вода, която приберете във фризера. След това сложете кубчета лед под очите, като разтривате леко областта. Това ще успокои кожата, намалявайки подпухналостта и зачервяването., Ето и още 2 начина да имате блестяща кожа с помощта на кафето. Ексфолиране на лицето Смесете три лъжички от какъвто и да е вид растително масло (зехтин, бадемово масло, масло от гроздови семки) с три супени лъжици кафе и нанасяйте сместа с кръгови движения върху кожата. След това изплакнете с хладка вода. Маска за очи Смесете пет чаени лъжици топло смляно кафе с една чаена лъжица мед и една чаена лъжица зехтин. Трябва да се получи гладка паста. Добавете още малко мед, ако е необходимо. Нанесете я около очите и оставете в продължение на 30 минути. Измийте с хладка вода.", "date": "2018.02.05", "title": "ПОЛЕЗНО: Как да имате неотразима кожа с кафе"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%B3%D0%BB%D0%B5%D0%B4%D0%B0-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%B2%D0%B8%D0%B6%D0%B4%D0%B0-%D0%B3%D1%8C%D0%BE%D0%B1%D0%B5%D0%BB%D1%81-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D1%81%D1%82%D0%B0%D1%80%D0%B8%D1%8F-%D0%BF%D1%80%D0%B8%D0%BD%D1%86%D0%B8%D0%BF---%D0%BC%D0%B0%D0%BD%D0%B8%D0%BF%D1%83%D0%BB%D0%B8%D1%80%D0%B0%D1%82-news725042.html", "text": "Най-сериозният проблем за България, Европа и света е замърсеният въздух. Това заяви пред БНТ министърът на околната среда и водите Нено Димов. \"В интерес на истината качеството на въздуха в София се подобрява\", отбеляза той. Димов бе включен в директна връзка с протестиращи срещу мръсния въздух софиянци. Хората попитаха директно защо министърът не се среща очи в очи с тях. \"До момента не е имало някой, който да е искал да се види с мен и не се е видял. Миналата седмица посредничех между министерството, общината и гражданското сдружение, занимаващо се с проблема, за да можем да направим интегриране на информацията, която те от гражданското сдружение събират за качеството на въздуха. Ние като система имаме малко, но много скъпи станции. Те имат много, но не толкова ефективни. Ако работим заедно, ако намерим комуникация между двете системи, ще има съпоставка на данните\", коментира министърът. Той отбеляза, че основните замърсители на въздуха са домашното отопление с твърдо гориво, автомобилните изпарения и на последно място - индустриалното замърсяване. Димов с гордост отбеляза, че вече има два електромобила българска разработка, електровелосипед, както и станция за бързо зареждане на електромобили. \"Имаме български иновации. Това са наистина интересни неща, които се разработват тук\", посочи екоминистърът. Той заяви, че протестите на \"зелените\" за Пирин се базират на \"стария Гьобелсов принцип\". \"Има две групи. Едната е с чисто политически амбиции и опорки. Другата вероятно са искрено притеснени. В Пирин говорим единствено за водохващания и питейни нужди... Когато има момент на политическа манипулация, хората могат да бъдат заблудени, да повярват. Аз имам задължението да си гледам закона и да си изпълнявам нещата. Не говорим само за Пирин, Рила и Витоша. Говорим за българските планини\", коментира Димов. На въпрос \"Има ли нещо нередно за Банско\", той отговори: \"Единствената концесия, която е реализирана до този момент в България, тя е в Банско и вероятно няма да се реализира друга. При всички положения от тази гледна точка вероятно затова тя е интересна... За мен е проблем да развием ските в България и България да стане туристическа дестинация. Знаете ли, че през последните два сезона в Европа са построени 274 лифта и аз не съм чул друг да протестира\".", "date": "2018.02.05", "title": "ЕКСКЛУЗИВНО! Нено Димов гледа \"Зелените\", вижда Гьобелс! Използват стария принцип - манипулират и заблуждават "}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D1%81%D0%BE%D1%84%D0%B8%D1%8F%D0%BD%D1%81%D0%BA%D0%B8-%D1%81-%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%BD%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B8%D0%B7%D0%BB%D0%B8%D0%B7%D0%B0%D0%BC%D0%B5-%D0%BE%D1%82-%D0%B2%D0%B0%D0%BB%D1%83%D1%82%D0%BD%D0%B8%D1%8F-%D0%B1%D0%BE%D1%80%D0%B4-%D0%BF%D1%80%D0%B0%D0%B2%D0%B8%D0%BC-%D0%B5%D0%B2%D1%80%D0%BE%D1%82%D0%BE--news725024.html", "text": "Какви стъпки трябва да предприеме България за влизане в еврозоната? България можеше да излезе от борда по-рано, но той ни крепи. Едно по-силно правителство, с повече отговорности и желание България да се развива по-добре, би отменило борда. Това заяви пред Би Ти Ви бившият служебен премиер и кмет на столицата Стефан Софиянски. В Еврозоната имаме две възможности - едната е да влезем с валутен борд, другата е да отменим валутния борд, да предприемем някои стъпки и тогава да влезем. Отменянето на валутния борд дава свобода на България да определи курса на лева към еврото и дава по-голяма свобода на бюджета, по-големи възможности на икономиката и банките и отменя рестрикции, които бордът е въвел. Въпростъ е те да бъдат използвани правилно, така че да са от полза на България, посочи той. Ако решим да влезем с валутен борд, нещата са ясни - това е един удобен, но скучен вариант. Това е рутинната стъпка. ще влезем с два лева за едно евро и ще продължим с този стандарт и този начин на развитие: последни в ЕС, коментира Софиянски. Три са нещата, върху които трябва да се работи - влизането в Еврозоната е процес, не е еднократен акт, трае две-три години. Правителството на Герджиков беше готово да предприеме тази стъпка, но се спряха. Намерението беше сериозно. Герджиков беше убеден и негови министри, но за съжаление политическите сили нямаха единомислие, смята бившият служебен премиер. Две измерения има влизането в Еврозоната - икономическо и политическо. Политическото измерение е, че влезем ли в зоната, ние ставаме неизменно част от Европа. Срещу това има задръжки от националисти, евроскептици, БСП. ГЕРБ също се въздържаше от тази стъпка - хубавото е, че я предприе, посочи Софиянски. Икономическото измерение има три момента - как ще се отрази на обикновения човек, на бизнеса и на публичните финанси, влизането ни в зоната. Аз бих работил върху варианта България да излезе от валутния борд, да намали еврото на лев за евро и тогава да влезе в еврозоната. При този вариант обикновеният човек печели, доходите се вдигат. като излезем от валутния борд как се определя курса? - тук основна роля играе централната банка и правителствената политика. този вариант фаворизира обикновения човек, но обременява много бизнеса, защото силната местна валута затруднява експорта. Но тук ролята на правителството и фискалната политика е да може да поеме този буфер и да качи два пъти доходите на обикновения човек, но и да подкрепи бизнеса. Тук срещаме протекционистката политика. Това е сложна работа, но именно в това е умението да управляваш, каза още бившият градоначалник на София. Спекулации са, че можем да сме втора Гърция и тук е слабостта на нашето правителство, защото нямат авторитета да кажат, че това не е вярно. У нас трябва да създадем един Обществен комитет в полза на въвеждането на еврото в България. И аз съм предприел стъпки в тази посока, допълни Стефан Софиянски. Стив Ханке не го смятам за сериозен икономист. Той дойде при мен и ми хвърли на бюрото един договор за 40 хиляди долара да ми бъде съветник и ми каза, че България никога не бива да влиза във валутен борд. Аз му казах, че не може да ми бъде съветник, защото сме на различни позиции. После той стана съветник на Петър Стоянов и като видя, че влизаме в борда, каза, че той го бил направил, посочи Софиянски. Бившият кмет смята, че настоящето правителство лъкатуши, защото няма самостоятелността да взима решения.", "date": "2018.02.05", "title": "БОМБА В ЕФИР! Софиянски с революционно предложение! Излизаме от валутния борд, правим еврото за левче и влизаме в еврозоната"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BF%D0%B0%D1%80%D0%B8%D0%B6-%D0%BF%D1%80%D0%B8%D0%B7%D0%BD%D0%B0-%D0%B2-%D1%81%D1%8A%D0%B4%D0%B0-%D0%BC%D1%8A%D0%BB%D1%87%D0%B0%D0%BD%D0%B8%D0%B5%D1%82%D0%BE-%D0%B5-%D0%BC%D0%BE%D1%8F%D1%82%D0%B0-%D0%B7%D0%B0%D1%89%D0%B8%D1%82%D0%B0-news724975.html", "text": "Главният заподозрян за терористичната атака в Париж от 2015 г. Салах Абдеслам заяви пред съда, че „моето мълчание не ме прави престъпник, то е моя защита“, предава \"Франс прес\", цитиран от \"Фокус\" . Коментарът му е направен малко след като 28-годишния французин с марокански произход заяви, че не смята да отговаря на въпросите на съда. Абдеслам добави, че „не се страхува“ и „поставя вярата си в Бога“. Подсъдимият допълни: „поставям вярата си в Аллах и това е, нямам какво друго да кажа“.", "date": "2018.02.05", "title": "Главният заподозрян за атентата в Париж призна в съда: Мълчанието е моята защита"}
{"url": "http://pik.bg/%D0%B3%D1%80%D0%B5%D0%B4%D0%B0-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%BE%D1%82%D0%BA%D0%B0%D0%B7%D0%B0-%D0%B8%D0%BD%D1%82%D0%B5%D1%80%D0%B2%D1%8E-%D0%BD%D0%B0-%D0%B4%D0%B6%D1%83%D0%B4%D0%B6%D0%B8-news724957.html", "text": "Лили Иванова много харесва Джуджи, похвали се самата водеща на предаването си по \"България он Еър\". Тя не скри, че много се зарадвала на комплиментите на естрадната изпълнителка. Дори й предложила да й гостува в едно от изданията на лайфстайл предаването. Примата на българската естрада обаче отказала, а причината е известна на всички - тя спи до късно и не може да участва в шоу, което започва в 10.30 сутринта. Джуджи обаче не се е отказала от идеята да интервюира Иванова, което ще е истински удар в десетката и затова обмисля да я запише в удобен за певицата час, пише \"Хотнюз\".", "date": "2018.02.05", "title": "ГРЕДА! Лили Иванова отказа интервю на Джуджи"}
{"url": "http://pik.bg/%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%B8%D0%B7%D1%82%D0%B5%D0%B3%D0%BB%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D1%81%D0%B8-%D0%B2-%D1%82%D1%83%D1%80%D1%86%D0%B8%D1%8F-news724976.html", "text": "Холандия обяви, че изтегля своя посланик от Анкара и ще отнеме на Турция правото да разполага със свой представител в страната, предава Франс прес. Отношенията между двете държави са на ниско ниво от миналата година, когато холандски официални лица не позволиха на турски министър да присъства на митинг, провеждан в навечерието на изборите в страната. Външният министър на Холандия заяви, че въпреки разговорите с Анкара, „не постигнахме съгласие относно това как да нормализираме отношенията си“.", "date": "2018.02.05", "title": "Холандия изтегля посланика си в Турция"}
{"url": "http://pik.bg/%D0%BA%D0%BB%D0%B8%D0%BD%D1%82-%D0%B8%D1%81%D1%82%D1%83%D1%83%D0%B4-%D1%81%D0%BD%D0%B8%D0%BC%D0%B0-%D0%BD%D0%BE%D0%B2-%D1%84%D0%B8%D0%BB%D0%BC-%D0%BD%D0%B0-90-news725032.html", "text": "Няма по-продуктивен режисьор от Клинт Истууд. Макар и вече на 90 години, той не спира да бълва филм след филм. Предстои премиерата на новото му заглавие \"15:17 до Париж\", а ветеранът вече е избрал следващия си проект - \"The Mule\". Филмът ще бъде базиран на статия в \"Ню Йорк Таймс\", която описва живота на Лео Шарп. 90-годишият мъж е ветеран от Втората световна война, прочул се и като градинар, спечелил награди за своите прекрасни лилии. Животът на Шарп обаче поема в друга посока, след като е заловен да прекарва наркотици на мексиканския картел Синалоа и попада в затвора. Според полицията той е прекарал кокаин на стойност 3 милиона долара до Мичиган със своя стар пикап. Старецът е осъден само на 3 години зад решетките, след като неговият адвокат пледира, че клиентът му страда от деменция и затова е поел по грешен път. По покана на Истууд, Ник Шенк пише сценария на бъдещия филм, който е довършен от сценариста и продуцент на сериала \"Трева\" Дейв Холстейн. Междувременно през другата седмица предстои световната премиера на екшъна \"15:17 до Париж\", пише \"Cinefish.bg\".", "date": "2018.02.05", "title": "Клинт Истууд снима нов филм на 90"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%B7%D0%B0-%D1%88%D0%B0%D1%80%D0%BB%D0%BE%D0%BF%D0%BE%D0%B2-%D1%80%D0%B0%D0%B7%D0%B4%D0%B5%D0%BB%D1%8F%D0%BC%D0%B5-%D1%81%D0%B5-%D1%81-%D1%87%D0%BE%D0%B2%D0%B5%D0%BA-%D0%B4%D0%B0%D0%BB-%D0%BC%D0%BD%D0%BE%D0%B3%D0%BE-%D0%BD%D0%B0-%D1%82%D1%83%D1%80%D0%B8%D0%B7%D0%BC%D0%B0-news725034.html", "text": "Името на Стефан Шарлопов ще остане завинаги свързано с демократичните ценности и е пример за неговите колеги с големия му патриотизъм и непримирим бизнес дух, подчертава министърът на туризма Министърът на туризма Николина Ангелкова изказа дълбоки съболезнования по повод внезапната кончина на Стефан Шарлопов до неговите близки и колегите му. , се посочва в съболезнователните адреси. \", подчертава в съболезнованията си министър Ангелкова. Припомняме, че Стефан Шарлопов бе един от най-големите инвеститори в сферата на туризма. Той първи видя перспектива в строителството на суперлуксозни затворени комплекси по Черноморието и създаде Созополис. Така привлече туристи от висока категория, които вдигнаха нивото на Созопол, а след като неговата бизнес формула проработи мнозина започнаха да изграждат идентични комплекси.", "date": "2018.02.05", "title": "Ангелкова за Шарлопов: Разделяме се с човек, дал много на туризма"}
{"url": "http://pik.bg/%D1%82%D0%BE%D0%B2%D0%B0-%D0%BB%D0%B8-%D1%83%D0%B1%D0%B8-%D1%88%D0%B0%D1%80%D0%BB%D0%BE%D0%BF%D0%BE%D0%B2-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D0%B8%D0%B7%D0%BA%D0%B0%D1%80%D0%B0%D0%BB-%D0%BA%D0%BE%D0%B2%D0%B0%D1%80%D0%B5%D0%BD-%D0%B3%D1%80%D0%B8%D0%BF-%D0%BF%D1%80%D0%B5%D0%B4%D0%B8-%D1%81%D0%BC%D1%8A%D1%80%D1%82%D1%82%D0%B0-%D1%81%D0%B8-news725036.html", "text": "Бизнесменът е известен патриот и родолюбец и бе един от най-големите спонсори на фестивала на народната носия в Жеравна. Той е баща на пет деца и управляваше огромна по мащаби империя. Бизнесменът Стефан Шарлопов, собственик на верига хотели, е починал миналата нощ в съня си след кратко боледуване. По информация на \"Монитор\" става въпрос за коварен грип.", "date": "2018.02.05", "title": "ТОВА ЛИ УБИ ШАРЛОПОВ!? Бизнесменът изкарал коварен грип преди смъртта си"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D0%B5-%D0%BD%D0%BE%D0%B2%D0%B8%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%BE%D0%B4%D0%B7-%D0%B1%D1%80%D0%B5%D0%B7%D0%B8%D1%87%D0%BA%D0%B0-news724979.html", "text": "Константина Иванова е новият директор на ОДЗ „Брезичка“. Това съобщиха от Община Бургас. От тази сутрин Иванова е на новото си работно място и има тежката задача да върне доверието на родителите към забавачницата, откъдето изплуваха скандални кадри с насилие над деца в група „Мики Маус“. Константина Иванова е педагог от 16 години, през целия си трудов стаж е работела само в детски градини – уважаван професионалист, увериха от Община Бургас. Днес тя е приела документацията от стария директор Събка Недева, съобщава \"Флагман\". Очаква се още тази седмица в детската градина да бъдат поставени камери, независимо дали има съгласие на персонала или не, каквото беше условието досега. В забавачницата ще има и нови учители. Константина Иванова ще изпълнява временно длъжността директор, докато бъде обявен конкурс.", "date": "2018.02.05", "title": "Ето кой е новият директор на ОДЗ \"Брезичка\""}
{"url": "http://pik.bg/%D0%B4%D0%B2%D0%B5-%D0%BC%D0%B0%D1%81%D0%BE%D0%BD%D1%81%D0%BA%D0%B8-%D0%BB%D0%BE%D0%B6%D0%B8-%D0%B4%D0%B5%D0%B9%D1%81%D1%82%D0%B2%D0%B0%D1%82-%D1%82%D0%B0%D0%B9%D0%BD%D0%BE-%D0%B2-%D1%83%D0%B5%D1%81%D1%82%D0%BC%D0%B8%D0%BD%D1%81%D1%82%D1%8A%D1%80-news724927.html", "text": "Две масонски ложи за членове на парламента и политически журналисти действат тайно в Уестминстър, съобщава вестник „Гардиън“. Позовавайки се на информация на журналисти, вестник „Гардиън“ съобщава, че в сградата на британския парламент тайно действат две масонски ложи. Едната, наречена „New Welcome Lodge“, събира депутати от Камарата на общините, благородници от Камарата на лордовете и персонал на парламента. В другата, известна като „Gallery Lodge“, членуват представители на политическата преса. Съобщава се и за трета масонска ложа „Alfred Robbins Lodge“, която обединява журналисти. Самоличността на членовете в тези три ложи обаче не е известна извън света на масонството. Всичко е толкова потайно, че в „Gallery Lodge“ например само няколко от политическите журналисти са чували, че такава ложа съществува, посочва „Гардиън“. Вестникът цитира член на „New Welcome Lodge“, че неговата ложа дори държи на дистанция „Gallery Lodge“, защото, макар и нейните членове да принадлежат към братството, те все пак са журналисти. Дейвид Стейпълс, който е начело на \"Обединената велика ложа на Англия\" е цитиран да казва, че няма противоречие между практикуването на журналистика и членството в масонска ложа.", "date": "2018.02.05", "title": "Две масонски ложи действат тайно в Уестминстър"}
{"url": "http://pik.bg/%D1%80%D1%83%D1%81%D0%BA%D0%B8%D1%82%D0%B5-%D1%81%D0%BF%D0%B5%D1%86%D1%81%D0%BB%D1%83%D0%B6%D0%B1%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%86%D1%8F%D0%BB%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%B4%D0%B0%D0%B3%D0%B5%D1%81%D1%82%D0%B0%D0%BD-news724977.html", "text": "Цялото ръководство на правителството на Дагестан беше арестувано, а в столицата на руската република текат повсеместни обиски, съобщава НТВ. Временно изпълняващият длъжността премиер Абдусамад Гамидов е бил задържан в неделя от служителите на Федералната служба за сигурност, посочва РИА Новости. Според запознати в скоро време на висшия чиновник ще бъде определена мярка за неотклонение и ще бъде повдигнато обвинение. Спецслужбите извършват обиски в домовете на двамата заместница на Гамидов - вицепремиерите Шамил Исаев и Раюдин Юсуфов. Също така от ФСС имат въпроси и към бившия министър на образованието на Дагестан. Шахабас Шахов, който в момента е в Москва и на-вероятно ще бъде арестуван в близко време, допълва агенцията. По данни на органите на реда, спецслужбите проверяват законността на разходваните в републиката бюджетни средства, в частност – в системата на здравеопазването. На този етап няма повдигнати обвинения към нито един от задържаните.", "date": "2018.02.05", "title": "Руските спецслужби арестуваха цялото правителство на Дагестан"}
{"url": "http://pik.bg/%D0%BC%D0%B8%D0%BA%D1%80%D0%BE%D0%B1%D1%83%D1%81-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%B8-%D1%83%D0%B4%D0%B0%D1%80-%D0%BD%D0%B0-%D0%BA%D0%BB%D1%8E%D1%87%D0%BE%D0%B2-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2-%D0%B1%D1%83%D1%80%D0%B3%D0%B0%D1%81-news725040.html", "text": "Зверска катастрофа е станала на бул. „Никола Петков“ – между жилищните комплекс „Зорница“ и „Изгрев“ в Бургас, в района на хотел „Фаворит“, съобщава Флагман.бг. Размазали са се две коли – стар микробус Тойота и Фолксваген Голф. Товарният автомобил се е преобърнал, като предното стъкло буквално е изхвърчало, уточняват очевидци. По немския автомобил също има сериозни щети.", "date": "2018.02.05", "title": "Микробус се преобърна след зверски удар на ключов булевард в Бургас"}
{"url": "http://pik.bg/%D0%BD%D0%BE%D0%B2%D0%B0-%D1%81%D1%85%D0%B5%D0%BC%D0%B0-%D0%BD%D0%B0%D0%B5%D0%BC%D0%B0%D1%88-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BA%D1%80%D0%B0%D0%B4%D0%B5%D1%88-%D0%B2%D0%B5%D1%89%D0%B8%D1%82%D0%B5-%D0%B8-%D0%BD%D0%B0%D0%BA%D1%80%D0%B0%D1%8F---%D0%BD%D0%B5%D0%B2%D0%B8%D0%BD%D0%B5%D0%BD-news724907.html", "text": "Група младежи извършва нагли обири на апартаменти, предлагани под наем за краткосрочно настаняване. Информацията стана известна след пост в социалните мрежи, в който се упоменава името на един от извършителите - Емилиян Йорданов. В публикацията си Красимира Хаджииванова съобщава името на момчето, което е било подпомагано от още един младеж и две момичета докато изнасят телевизор от апартамент. Прикачен е и файл с видозапис от кражбата. Екип Bulgaria ON AIR се срещна с набедения Емилиян Йорданов. Той разказа, че всичко се е случило, тъй като заедно със съучастниците му са взели заем от 5000 лв, който е трябвало да върнат. \"Човекът, на когото дължахме парите ни заплаши, че ако не му ги върнем ще ни потроши от бой. Затова се съгласихме да се замесим в схемата с апартамента и обира. Това, което въпросната г-жа Хаджииванова обаче твърди, че употребяваме алкохол и наркотици, не е вярно\", разказа Емилиян. Той отрече и твърдението, че са извършвали и друг път подобни престъпления. \"Всичко се случи само веднъж. Ние не сме престъпници. Днес ще отидем на разпит в полицията и сме готови да си понесем последиците. Осъзнаваме, че стореното от нас не беше правилно и искрено се разкайваме за действията си\", отбеляза още Емилиян Йорданов.", "date": "2018.02.05", "title": "Нова схема: Наемаш апартамент, крадеш вещите и накрая - невинен!"}
{"url": "http://pik.bg/%D0%BE%D1%82-%D0%B4%D0%BD%D0%B5%D1%81-%D1%81%D0%B5-%D0%BE%D1%82%D0%BC%D0%B5%D0%BD%D1%8F-%D0%B3%D1%80%D0%B8%D0%BF%D0%BD%D0%B0%D1%82%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D0%BE%D0%B1%D0%BB%D0%B0%D1%81%D1%82%D0%B8%D1%82%D0%B5-%D0%B1%D1%83%D1%80%D0%B3%D0%B0%D1%81-%D0%B8-%D0%B2%D0%B8%D0%B4%D0%B8%D0%BD-news725045.html", "text": "От днес се отменя грипната епидемия в Софийска област, областите Бургас и Видин, съобщиха от пресцентъра на Министерството на здравеопазването. На територията на трите области отпада забраната за провеждане на детските и женските консултации, свижданията в лечебните заведения за болнична помощ и поставянето на имунизации. Грипната епидемия се отменя и на територията на община Габрово. На територията на община Сливен грипната епидемия се отменя от утре. Заради висока епидемична заболяемост грипната епидемия на територията на област Монтана се удължава до 11 февруари. Занятия във всички учебни заведения в областта се преустановяват до 9 февруари, включително. Удължена е и грипната епидемия на територията на област Русе. Учебните занятия в областта се възстановяват от 7 февруари. Всички останали противоепидемични мерки остават в сила до второ нареждане. С цел ограничаване на заболяемостта от грип на територията на общините Свиленград и Тополовград от 6 до 9 февруари, включително, се преустановяват детските и женски консултации, имунизациите и профилактичните прегледи, плановите операции и свижданията в лечебните заведения.", "date": "2018.02.05", "title": "От днес се отменя грипната епидемия в Софийска област, областите Бургас и Видин"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-7-%D0%B4%D1%83%D1%88%D0%B8-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%BF%D1%80%D0%B5%D0%BF%D1%80%D0%B0%D0%B2%D0%B5%D0%BD%D0%B8-%D0%BE%D1%80%D1%8A%D0%B6%D0%B8%D1%8F-news724992.html", "text": "Седем души са обвинени за незаконна продажба на преправени оръжия , съобщи прокуратурата. Групата е преработвала обезопасени и газови оръжия в огнестрелни , след което ги е продавала на черния пазар. Един от участниците притежавал оръжеен магазин в София , откъдето е доставял обезопасени и повредени оръжия. Те се ремонтирали в работилница в жилищен блок в столицата и били пускани на пазара. Седмината участници са задържани на 1 февруари в Карлово. Петима от тях вчера са пуснати по гаранция от 5000 лева. На останалите двама не е наложена мярка за неотклонение.", "date": "2018.02.05", "title": "Обвиниха 7 души за незаконна продажба на преправени оръжия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BC%D0%B0%D0%BB%D1%82%D0%B0-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news724955.html", "text": "Премиерът Бойко Борисов се срещна с президента на Република Малта Мари-Луиз Колейро Прека, съобщиха от правителствената информационна служба. Приоритетите на Българското председателство на Съвета на ЕС с акцент европерспективата на страните от Западните Балкани, миграционната криза, кохезионната политика и други важни за Европа теми бяха център на разговора между двамата. Бойко Борисов и президентът на Малта изразиха сходни позиции по стратегическите въпроси в Европейския съюз и оцениха високо доброто двустранно партньорство в редица сектори.", "date": "2018.02.05", "title": "ИЗВЪНРЕДНО В ПИК! Борисов се срещна с президента на Малта (ВИДЕО/СНИМКИ)"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%BC%D0%B8%D1%81%D0%B8%D1%8F-%D0%BD%D0%B0-%D1%88%D0%B0%D1%80%D0%BB%D0%BE%D0%BF%D0%BE%D0%B2-%D1%85%D0%BE%D1%82%D0%B5%D0%BB%D0%B8%D0%B5%D1%80%D1%8A%D1%82-%D0%B4%D0%B0%D1%80%D0%B8%D0%BB-300-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-%D0%B7%D0%B0-%D1%85%D1%80%D0%B0%D0%BC-%D0%BD%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%B5%D0%B2%D1%82%D0%B8%D0%BC%D0%B8%D0%B9--news724918.html", "text": "Важна лична мисия е поел в последните си месеци живот починалият снощи хотелиер Стефан Шарлопов, научи ПИК. Миналата година бизнесменът направил дарение от 300 хиляди лева за изграждането и довършването на университетския храм \"Св. Евтимий, Патриарх Търновски\" към Великотърновския университет \"Св. св. Кирил и Методий\". На 11 май, на патронния празник на висшето учебно заведение, к Идеята за построяването на храм в чест на Патриарх Евтимий възниква спонтатнно по време на приятелска среща на вино между Шарлопов, владиката Григорий и бившия ректор на Търновския университет проф. Иван Харалампиев. Тримата създават сдружение. Включва се и община Търново с дарение от 50 000, университетът заделя същата сума, а приятели на бизнесмена, владиката и ректора набират още 37 000. На петдесетия си рожден ден Шарполов моли гостите си да не му поднасят подаръци, а средства за храма. Събраната сума от 28 000 също влага в общата сметка. асичката си с 97.98 лв. на монети дарили най-малки деца на Стефан Шарлопов - увлечените от родолюбивата кауза на баща си близнаци Георги и Илия. Родолюбецът Стефан Шарлопов приема издигането на храма като своя лична мисия, която да прерастне и в национална кауза, тъй като никъде в България няма църква на името на последния патриарх на Втората българска държава.", "date": "2018.02.05", "title": "ПОСЛЕДНАТА МИСИЯ НА ШАРЛОПОВ! Хотелиерът дарил 300 хиляди лева за храм на Патриарх Евтимий (СНИМКИ)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%B0%D0%B9%D1%82%D0%BE%D1%81---%D0%B7%D0%B0-%D1%83%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%B8%D0%B5-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%82%D0%B5-%D1%81%D0%B0%D0%B4%D0%B8%D1%81%D1%82%D0%B8-%D0%BD%D0%B0%D1%80%D1%8A%D0%B3%D0%B0%D0%BB%D0%B8-%D0%B1%D0%B0%D0%B9-%D0%B0%D1%81%D0%B5-news724946.html", "text": "Двама роми са задържани за жестокото убийство на 71-годишния Асен Пуров от Айтос. Тялото на мъжа беше открито случайно от негов съсед, размазано в локва кръв късно следобед в петък в дома му. Още тогава полицията отказа всякакъв коментар по тежкия криминален случай. В града се понесе мълвата, че Асен е бил жестоко измъчван преди да издъхне – бил мушкан с нож и блъскан в стената, а черепът му – раздробен от тежките удари. Днес Апелативната прокуратура в Бургас даде нарочна пресконференция, на която бяха разкрите повече подробности около кървавото престъпление и извършителите му. „Жертвата е живяла скромно, с действията и живота си не е създавал проблеми никога”, каза шефът на ОДМВР-Бургас главен комисар Калоян Калоянов. И разкри какво представляват двамата извършители: „Те са на 20 и 16-годишна възраст. Едният, по-големият, е девето дете в семейството. Никога не е ходил на училище. Безработен е, има две предишни прояви за кражби. Вторият е ходил до втори клас на училище. Той също не работи. Има една проява за кражба на метални отпадъци. Безпричинно и немотивирано убийство”. Комисар Калоянов разкри и повече детайли около самото убийство: „Употребили са алкохол преди деянието. Има употреба на алкохол и след това. Мотивът им остава неясен. Колегите, които обслужват ромската махала на Айтос познават контигента там. Всичко е станало на 1 февруари. Явно са празнували Трифон Зарезан”. „Двамата признават, че са извършили деянието. Към момента можем да кажем, че са действали за удоволствие. Нанесли са 32 удара с нож и тежки удари по главата. Ножът е открит, върху него са намерени следи”, съобщи още шокиращи факти около убийството временно изпълняващата функцията окръжен прокурор на Бургас Красимира Кателиева „Ако няма промяна в обвинителния акт, пълнолетното лице го грозят от 10 до 20 години затвор, а непълнолетното - от 5 до 12 години”, завърши Кателиева.", "date": "2018.02.05", "title": "ШОКИРАЩИ РАЗКРИТИЯ! Убийството в Айтос - за удоволствие! Бруталните садисти наръгали бай Асен 32 пъти"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B0%D0%BB%D0%BA%D0%BE-%D0%B4%D0%B5%D1%82%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-news724963.html", "text": "5-годишно дете е пострадало при инцидент в Пампорово, съобщиха от Планинската спасителна служба в курорта, пише \"Фокус\". Инцидентът е станал около 13.00 часа. Сноубордист е ударил детето на една от пистите в Пампорово. На място веднага са пристигнали линейка и полиция. Детето е закарано в болницата в Смолян и предстои да се установи какви точно са получените травми от удара.", "date": "2018.02.05", "title": "ИЗВЪНРЕДНО! Малко дете пострада при инцидент в Пампорово"}
{"url": "http://pik.bg/%D0%BA%D0%BE%D1%80%D0%B0%D0%B1%D0%B8-%D0%BD%D0%B0-%D0%BD%D0%B0%D1%82%D0%BE-%D0%B8%D0%B4%D0%B2%D0%B0%D1%82-%D0%B2-%D0%B1%D1%83%D1%80%D0%B3%D0%B0%D1%81-news724893.html", "text": "От там добавиха, че групата под командването на капитан втори ранг Джъстин Хайнс от Кралските военноморски сили, ще пристигне в Бургас на 9 февруари, след като е отпътувала от Констанца миналата седмица. Групата е в състав от флагмански кораб, кораб на турските Военноморски сили и кораб на румънските Военно морски сили. Корабите ще проведат рутинно посещение на пристанището в Бургас, като част от засиленото присъствие на НАТО в Черноморския регион в подкрепа на националния суверенитет чрез колективна отбрана. Планираните дейности за посещението включват официални срещи с местните цивилни и военноморски власти и планиране на допълнителни съвместни учения на море за засилване на оперативната съвместимост с българския флот. Деца ще посетят корабите от групата на НАТО. Те ще бъдат придружени от британския посланик в България за обиколка на кораба на 10 февруари. Преди посещението си в Бургас групата е патрулирала както в Черно море, така и в Средиземно море, провеждайки учения и операции в целия регион. Три кораба на НАТО, които понастоящем патрулират в Черно море, ще акостират на пристанището в Бургас. Това съобщиха Втората постоянна противоминна група кораби на НАТО.", "date": "2018.02.05", "title": "Кораби на НАТО идват в Бургас"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D0%B8%D1%81%D0%BC%D0%BE-%D0%B4%D0%BE-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81%D0%BE%D1%84%D0%B8%D1%8F-%D0%BD%D0%B5-%D0%B5-%D0%BD%D0%B0-%E2%80%9E%D0%B7%D0%B5%D0%BB%D0%B5%D0%BD%D0%B8%D1%82%D0%B5%E2%80%9C-%D0%B8-%D0%BD%D0%B0-%E2%80%9E%D0%B4%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%9D-news724954.html", "text": "Горещо писмо изпратиха от Коалиция „За да останат хора в България“ до столичния кмет Йорданка Фандъкова. В него те се обявявят против защитата на партийните интереси на \"Да, България\" от властта, която си осигуряват с рекет и протести. Ето какво още се казва в писмото. \"Уважаема г-жо Фандъкова, София не е на „зелените“ и на „Да, България”. Вече шеста седмица една малка група хора, кръстили се „еколози“, заедно с партийни активисти на ДСБ и „Да, България”, се разхождат из центъра на София, уж в защита на Пирин. Тези доказано политически протести създават хаос и задръствания в столицата - хората не могат да се приберат до 22:00 часа от работа. Да не говорим, че струпванията на хиляди автомобили за часове в центъра още повече замърсява въздуха в София. Г-жо Фандъкова, докога ръководената от Вас Столична община ще допуска самоуправството на „зелените” - те тормозят жителите на града, когато и където си поискат. Защо все още общинската администрация не е поискала промяна на наредбите за митингите, с която да се забрани блокирането на кръстовищата в пиковите часове? Какво пречи да има забрана за събития, които се организират в тъмните часове на деня. Наясно ли е общината, че много от тези „природозащитници“ и партийни активисти се разхождат по цяла нощ във видимо нетрезво състояние и, може би, под въздействието на опиати, а хората ги е страх да минават покрай тях? Докога ще се търпи това издевателство над софиянци, г-жо Фандъкова\".", "date": "2018.02.05", "title": "ГОРЕЩО ПИСМО ДО ФАНДЪКОВА: София не е на „зелените“ и на „Да, България”! "}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%BF%D0%BE%D0%B4%D1%80%D0%B5%D0%B4%D0%B8%D1%82%D0%B5-%D0%BA%D1%83%D1%85%D0%BD%D1%8F%D1%82%D0%B0-%D0%B7%D0%B0-%D0%B4%D0%B0-%D1%81%D1%82%D0%B5-%D1%81%D0%BB%D0%B0%D0%B1%D0%B8-news724854.html", "text": "Диетолози разкриха, че някои промени в подредбата на кухнята могат да ни помогнат да отслабнем, пише в. \"Дейли мейл\". Предишни проучвания показаха, че помещението, в което съхраняваме и готвим храната си, може да развали или да улесни диетата ни. Така например, хаосът в кухнята подтиква към системно преяждане. Британските експерти съветват да закачим таблица с калориите на хладилника си. Цветните графични изображения, указващи колко калорични са любимите ни храни, могат да ни разубедят да посегнем към изкушенията и да ни накарат да се придържаме към хранителния си режим. Ако на хладилника си имаме таблица, която показва количеството захар, мазнини и калории в парче торта, тя ще ни провокира да се замислим, преди да си вземем второ. \"Колкото повече визуални напомняния имаме, толкова повече се придържаме към целите си\", категорична е консултантката по здравословно хранене Ники Уолтър. Друг важен фактор е да поддържаме чист кухненския плот. \"Липсата на свободно място за приготвянето на храна може да отклони човек от готвенето на здравословни ястия\", обяснява диетологът Пол Солтър. Според изследване на учените от американския университет \"Джонс Хопкинс\" в Балтимор от 2016 г., хаосът в кухнята може да удвои приема на калории. Дръжте подправките си близо до готварската печка. Повечето хора се колебаят да сменят бургера и картофките си с ястие от киноа, защото мислят второто за безвкусно. Подправките могат да променят това, според диетоложката Уенди Каплан. Освен това е доказано, че много подправки помагат в свалянето на килограми Експертите съветват още да съхраняваме плодовете и зеленчуците в прозрачни съдове, за да ги виждаме и да ни напомнят за себе си. Също така е добре да се запасим с комплект дървени лъжици и бъркалки, които да са близо до готварската печка.", "date": "2018.02.05", "title": "ОТКРИТИЕ! Ето как да подредите кухнята, за да сте слаби"}
{"url": "http://pik.bg/%D1%81%D0%BB%D0%B5%D0%B4-%D1%83%D1%80%D0%B0%D0%B3%D0%B0%D0%BD%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%B2%D1%8F%D1%82%D1%8A%D1%80%D1%8A%D1%82-%D0%BD%D0%B0%D0%BD%D0%B5%D1%81%D1%8A%D0%BB-%D1%89%D0%B5%D1%82%D0%B8-%D0%B7%D0%B0-%D1%81%D1%82%D0%BE%D1%82%D0%B8%D1%86%D0%B8-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%BE%D0%B2%D0%B5-news724916.html", "text": "Около 500 000 лева ще са необходими, за да се възстановят обществени сгради и още 200 000 – за частни имоти. По първоначални данни вятърът вилнял със скорост от над 110 км/ч. Комисията, която оглежда щетите, ще изготви оценки, за да може да се кандидатства за отпускане на помощ. Щетите, които съботната буря нанесе във Враца, възлизат на около 700 000 лева, сочат резултатите от огледите до момента, информира Нова телевизия. Общината е установила, че голяма част от жилищните сгради нямат застраховки. Някои от покривите им са ремонтирани, без да има сключени договори с фирмите, които да поемат гаранционната отговорност.", "date": "2018.02.05", "title": "СЛЕД УРАГАНА ВЪВ ВРАЦА: Вятърът нанесъл щети за стотици хиляди левове"}
{"url": "http://pik.bg/%D0%B0%D0%BA%D1%86%D0%B8%D1%8F-%D1%81%D0%BF%D0%B0%D1%81%D0%B8%D1%85%D0%B0-%D0%BE%D1%82-%D1%81%D0%B8%D0%B3%D1%83%D1%80%D0%BD%D0%B0-%D1%81%D0%BC%D1%8A%D1%80%D1%82-%D0%B1%D1%80%D0%B0%D1%82-%D0%B8-%D1%81%D0%B5%D1%81%D1%82%D1%80%D0%B0-%D0%B2%D1%8A%D0%B2-%D0%B2%D0%BE%D0%B4%D0%B8%D1%82%D0%B5-%D0%BD%D0%B0-%D0%B0%D1%80%D0%B4%D0%B0-news724909.html", "text": "Екип пожарникари от Ардино са спасили 20-годишен младеж и 16-годишната му сестра от остров в бурните води на река Арда, съобщиха от МВР. Вчера в 17.15 часа на тел. 112 бил подаден сигнал, че братът и сестрата&nbsp; не могат да стигнат до брега. Младежите се намирали на остров в река Арда в землището на кърджалийското село Паспал и били заобиколени от придошлите води.&nbsp; Веднага били предприети спасителни действия, като екипи от пожарната бързо открили бедстващите и ги изтеглили с въже от средата на реката.&nbsp;", "date": "2018.02.05", "title": "Акция! Спасиха от сигурна смърт брат и сестра във водите на Арда"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BC%D0%B0%D1%80%D0%BA%D0%BE%D0%B2%D0%B8-%D0%BE%D0%B1%D1%83%D0%B2%D0%BA%D0%B8-%D0%B8-%D0%BF%D0%B0%D1%80%D1%84%D1%8E%D0%BC%D0%B8-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-news724911.html", "text": "Контрабандни обувки и парфюми са задържани на митническия пункт Капитан Андреево. Това съобщиха от Агенция \"Митници\". Те са били открити в автобус от Турция за Румъния. Шофьорът и пътниците първо са декларирали такива стоки с лого на световноизвестни марки, които са били задържани в изпълнение на Европейския регламент за защитените търговски марки. При последваща инспекция с рентген служителите са намерили в специално пригоден тайник още 1622 флакона парфюми и 140 чифта обувки. Продуктите са били имитации на световноизвестни търговски марки. Установено е, че са били собственост на шофьора на автобуса, на когото са били съставени 2 акта по Закона за митниците.", "date": "2018.02.05", "title": "Спипаха маркови обувки и парфюми на Капитан Андреево"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%B5-%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0-%D1%87%D1%80%D0%B5%D0%B7-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%BE%D1%82%D0%BE-%D1%81%D0%B8-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-news724910.html", "text": "Северна Корея използва посолството си в Берлин, за да придобива технологии за своята оръжейна програма. Това обяви шефът на германското разузнаване Ханс-Георг Маасен пред германската обществена телевизия ARD. Той добави, че германските власти смятат, че големи части от оръжейната програма на Пхенян са били \"придобити чрез купувачи под прикритие или чрез черния пазар в чужбина, които те са купили в Германия\". \"Ако открием такива неща, ние ги спираме, но не можем да гарантираме, че това може да бъде предотвратено във всички случаи\", коментира Маасен.", "date": "2018.02.05", "title": "Скандал! Северна Корея се въоръжава чрез германското си посолство"}
{"url": "http://pik.bg/%D1%81%D0%B2%D0%B5%D1%82%D1%8A%D1%82-%D0%BF%D1%80%D0%B5%D0%B4-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%BE-%D1%81%D1%80%D0%B5%D1%89%D1%83-%D1%80%D0%B0%D0%BA-news724922.html", "text": "Нова терапия срещу рак, която е дала изключително добри резултати при опитни мишки влиза в етап на тестване върху хора. Изследователи от центъра в Станфорд са публикували резултатите от тестовото лечение миналата седмица. 90 болни от рак мишки са били инжектирани с медикамента. При 87 от тях лечението е дали изключителни резултати още от първото третиране. При второто всички вече са показали подобрение на състоянието си. Как действа новият препарат - на принципа на ваксината. Само че с една основна разлика: ваксините се инжектират превантивно, докато този медикамент се прилага след като туморът е диагностициран.. Ваксината е съставена от клетки на ДНК и протеини, които инжектирани в туморните образувания се свързват с тях и започват да ги атакуват. Доктор Леви един от основоположниците на имунитерапията срещу едно от най-коварните заболявания на нашето време. Той вярва, че ако този нов метод на лечение се окаже успешна и сред хора, ще има широкоспектърно лекарство срещу рака, което няма да има толкова сериозни странични ефекти.", "date": "2018.02.05", "title": "Светът пред откриване на лекарство срещу рак "}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D1%82%D1%80%D0%B5%D1%81%D0%B0%D1%82-%D1%81%D0%B0%D1%82%D0%B8%D1%80%D0%B0%D1%82%D0%B0-%D0%BC%D0%B8%D0%BB%D0%BE%D1%82%D0%BE-%D1%80%D0%B5%D0%B6%D0%B5-%D0%BF%D0%BE%D1%81%D1%82%D0%B0%D0%BD%D0%BE%D0%B2%D0%BA%D0%B8-%D0%B8-%D1%83%D1%80%D0%B5%D0%B6%D0%B4%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D0%B0%D0%BA%D1%82%D1%8C%D0%BE%D1%80%D0%B8-news724950.html", "text": "Шефът на Сатиричния театър Калин Сърменов - Милото се е развилнял из институцията и за трите месеца, откакто оглавява един от любимите театри в България е успял да елиминира актьорите му и постановките, в които играят, и да го напълни с гастрольори, които са предимно негови приятели. Това научи ПИК от отлично информирани източници от театралните среди. Така например в афиша на Сатирата трайно е влязла постановката на Борис Панкин \"Да, г-н премиер\", която взриви мощен скандал по време на предизборната кампания заради партийната агитация на самия Панкин след края на представлението. Милото обаче трайно е прибрал спектакъла под покрива  на театъра, като за парлама е вкарал само един от неговите актьори в пиесата. Останалите роли се изпълняват както досега. Сред гастрольорите в Сатирата са Мариян Бачев, Кръстьо Лафазанов, Тони Минасян, София Бобчева, Стефан Повов, с когото Милото игра заедно в спорния откъм художествени качества сериал \"7 часа разлика\", и още неколцина актьори на хонорари, значително надвишаващи мизерните заплати на работещите в театъра, които играят постановките си само срещу месечното си възнаграждение, независимо колко пъти. За сметка на това гостуващите актьори вземат най-малко по 300 лева на представление срещу около 400-500 лева заплата на останалите. За сметка на оскандаления спектакъл на Панкин, който се играе три пъти месечно, за пиеси като \"Bella Donna\" и \"Джина и Фидел\" могат да се гледат през месец-два, а на касата обясняват на желаещите зрители, че или няма билети, или че пиесата този месец не се играе, защото няма зрителски интерес. Зрителят няма как да разбере къде е истината. Тя обаче се корени в желанието на Милото да урежда с изяви и хонорара близките си приятели за сметка на известните и обичани актьори от Сатирата, единици от които са ангажирани в новите постановки, убедени са актьори. Припомняме, че Милото втрещи публиката и цялата политическа общественост, появявайки се като част от \"експертния екип\" на лидера на партия \"Воля\" Веселин Марешки. Макар преди това да парадираше със снимката си с Бойко Борисов, която държеше на видно място в кабинета си, вместо снимките на велики български актьори, когато бе директор на същия театър през 2013 г. Тогавашният министър на културата Вежди Рашидов го назначи на този пост с омерзение, а трупата напуснаха знаменити актьори като Павел Попандов, Филип Трифонов и др. Тогава актьорите се оплакваха от дикриминиране, включително и от натиск върху режисьорите да не вземат в постановките си някои от тях. А, наблюдавайки сегашните политически изяви на Марешки, особено в областта на културата, за която и дума не е обелил, вече няма никакви съмнения на каква висота е експертизата на заиграващия с политиците актьор, за когото принципите и възгледите очевидно не същесствуват. А доколко разбира от политика стана ясно още по време на предизборната кампания, когато с характерния си маниер да се хвърля по килима, където трябва, изтърси, че следващото правителство ще е на коалицията ГЕРБ - Марешки. Един Господ знае как посредственият актьор, известен като Милото, успя да се намърда отново на поста, но сравнението с предишния директор проф. Здравко Митков изобщо не е в полза на Калин Сърменов, особено като се види афиша на театъра, независимо с какви наглости напада професора. Пребиваването на Милото в Сатирата винаги е съпроводено от гръмки скандали ин е е изключено актьорите му в най-скоро време да въстанат заради недопустимите действия на тееатрало-политическия въжеиграч, заканват се те и дори подозират Сърменов в източване на театъра. По ирония на съдбата театърът носи името на българския писател Алеко Константинов, който гениално е описал чертите на сегашния му директор не само в безсмъртното си произведение \"Бай Ганьо\".", "date": "2018.02.05", "title": "РАЗКРИТИЕ НА ПИК! Скандали тресат Сатирата! Милото реже постановки и урежда приятели, актьори го подозират в източване на театъра"}
{"url": "http://pik.bg/%D0%B4%D1%80%D0%B0%D0%B3%D0%BE-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D0%BC%D1%80%D1%8A%D0%B7%D0%BD%D0%B5-%D0%BD%D0%B0--12-%D0%B2-%D0%BC%D0%BE%D1%81%D0%BA%D0%B2%D0%B0-%D1%81%D0%BD%D0%B8%D0%BC%D0%BA%D0%B0-news724988.html", "text": "Драго Драганов се оплака от кучешки студ в Москва. От вчера култовият водещ от БНТ е в руската столица заедно с певицата Йоанна Драгнева. Те завариха града, затрупан с дебела снежна покривка. \"Показах си нослето от вратата на хотела и... обратно в топлото легло! Москва. 10.30 сутринта. Температура минус 12 градуса\", написа Драго във \"Фейсбук\". Разбрали, че отново е в любимата си Русия, приятелите на шоумена моментално го затрупаха с поръчки за магнити. В почивните дни Москва бе блокирана от обилния снеговалеж, най-силният от един век насам.", "date": "2018.02.05", "title": "Драго Драганов мръзне на -12 в Москва (СНИМКА)"}
{"url": "http://pik.bg/%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BF%D1%83%D1%81%D0%BD%D0%B0-%D0%B1%D0%BB%D0%B0%D0%BD%D0%BA%D0%B0-%D0%B7%D0%B0-%D1%81%D0%B8%D0%B3%D0%BD%D0%B0%D0%BB%D0%B8-news724901.html", "text": "Новата Антикорупционна комисия пусна бланка за сигнали за злоупотреби. В изпълнение на разпоредбите на чл. 48 ал. 3 от Закона за противодействие на корупцията и за отнемане на незаконно придобитото имущество (ЗПКОНПИ), председателят на Комисията утвърди бланка за сигнал за корупция или конфликт на интереси, съобщиха от институцията. Сигналът трябва да съдържа трите имена на подателя, конкретни данни за нарушението, за което се сезира Комисията, позоваване на документи или лица, които могат да потвърдят информацията, дата и подпис. Когато изложените факти и данни не са от компетентността на Комисията, материалите се препращат по компетентност на съответните органи. Сигналът, който може да послужи за начало на проверка за корупция или конфликт на интереси, не може да бъде анонимен. Съгласно чл. 47 ал. 6 от ЗПКОНПИ анонимните сигнали не се разглеждат и не се препращат по компетентност.", "date": "2018.02.05", "title": "Антикорупционната комисия пусна бланка за сигнали"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B8%D0%B6%D1%82%D0%B5-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D1%88%D0%B0%D1%80%D0%BB%D0%BE%D0%BF%D0%BE%D0%B2-%D1%81%D0%B0%D0%BC%D0%BE-%D0%BF%D1%80%D0%B5%D0%B4%D0%B8-%D0%B4%D0%B5%D0%BD-%D1%82%D0%BE%D0%B9-%D0%B5-%D0%B1%D0%B8%D0%BB--news724985.html", "text": "Последната светска поява на починалия внезапно бизнесмен Стефан Шарлопов е била буквално преди часове. Само преди ден световната и европейска шампионка в професионалния бокс Дейзи Ланг публикува на страницата си във Фейсбук снимки с бизнесмена, съпругата му Бояна и приятели. Под една от тях Дейзи пише: \" За мен България беше затворена страница, след като станах световен шампион.. Аз тук нямах зелена светлина и затова се принудих да отида в чужбина. Шарлопов си взе самолетен билет за Германия и се срещнахме в Дюселдорф в един италиански ресторант. Шарлопов 8 часа ме убеждава да се върна. Той ми каза нещо, което никога няма да забравя: „Не може в цял свят да знаят за теб и успехите ти, а в България не”. И тъй като аз съм много вироглава и затова съм стигнала до тук, той е единственият човек, който успя да ме убеди да си променя мнението”, разказа Деси Кирова, популярна в цял свят с името Дейзи Ланг, съобщава \"Монитор\". Наскоро тя гостува в Сандански и в парк-хотел „Пирин“, собственост на бизнесмена, и връчи награди на над 40 деца от курортния град в първото издание на инициативата „Децата на Сандански, в категория „Младите лъвове на Сандански“ . Благодаря на Боби и Стефан за прекрасната вечер\". Всъщност именно бизнесменът е този, който убеждава спортистката да се върне в България. Дейзи от години живееше в чужбина. \"", "date": "2018.02.05", "title": "ЕКСКЛУЗИВНО В ПИК! Вижте последните СНИМКИ на бизнесмена Шарлопов. Само преди ден той е бил с..."}
{"url": "http://pik.bg/%D0%B0%D0%BB%D0%BA%D0%BE%D1%85%D0%BE%D0%BB%D1%8A%D1%82-%D0%BF%D1%80%D0%B8%D1%87%D0%B8%D0%BD%D1%8F%D0%B2%D0%B0-%D1%81%D0%B5%D0%B4%D0%B5%D0%BC-%D0%B2%D0%B8%D0%B4%D0%B0-%D1%80%D0%B0%D0%BA-news724845.html", "text": "Световната здравна организация (СЗО) предупреди за връзката между употребата на алкохол и редица онкологични заболявания. Публикацията е посветена на отминалия Световен ден за борба с рака. Както отбелязват от здравната организация по-рано учените са открили, че спиртните напитки може да предизвикат минимум седем вида рак - на дебелото черво, на гърдата, на хранопровода, на гърлото, на черния дроб, на устната кухина. Световната организация посочва, че главният канцероген в алкохола е етанолът, който поврежда клетките в организма и увеличава риска от злокачествени образувания. Едновременната употреба на алкохол и тютюн увеличава риска няколко пъти, подчертават от СЗО. Свързва се и увеличаването на вероятността от възникване на рак с количеството на изпитата спиртна напитка. Така например рискът от развитие на рак на гърдата при жените се увеличава с 50% ако тя изпива четири чаши вино дневно и със 130%, ако изпива осем чаши вино. Световната здравна организация отбелязват и ниската осведоменост на хората за връзката между спиртните напитки и рака. Според проведено по-рано от британски учени изследване за такава зависимост знаят едва 13% от хората.", "date": "2018.02.05", "title": "Алкохолът причинява седем вида рак"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%BD%D0%B0%D0%BF%D1%83%D1%81%D0%BA%D0%B0%D1%82-%D0%B8%D1%80%D0%B0%D0%BA-news724932.html", "text": ", след като Багдад обяви победа над терористичната групировка ДАЕШ (\"Ислямска държава\") през миналата година, съобщава \"Асошиейтед прес\", позовавайки се на западни служители към базата на международната коалиция в Ирак, ръководена от САЩ. , заедно с оръжия и оборудване. Двама иракски правителствени служители са потвърдили пред \"Асошиейтед прес\", че ръководената от САЩ коалиция и иракското правителство са сключили за първи път, откакто започна войната срещу ДАЕШ преди три години. Иракските представители са уточнили, че процесът по изтеглянето на американските военнслужещи официално не е започнал. Репортер на агенцията в базата Ал Асад в западната част на Ирак обаче е видял движение на войници, което съвпада със свидетелствата на източниците за изтегляне от Ирак. \" и в координация с правителството на Ирак\", изтъкна говорителят на коалицията полк. Райън Дилън. Висш иракски правителствен служител, близък до премиера Хайдер ал Абади, заяви, че , според първоначалното споразумение, постигнато със САЩ. Съгласно плана ще бъдат , които да продължат обучението на иракските военни. В доклад на Пентагона, публикуван през ноември, се посочва, че е имало 8892 американски войници в Ирак към края на септември. Американските войски са започнали да се изтеглят от Ирак Десетки американски войници са били транспортирани от Ирак в Афганистан всекидневно през миналата седмица споразумение за намаляване на войниците в Ирак Продължаването на присъствието на коалицията в Ирак ще бъде основано на условия, пропорционални на нуждата 60 процента от всички американски войски, които се намират понастоящем в страната, ще бъдат изтеглени оставени около 4000 американски военнослужещи", "date": "2018.02.05", "title": "Военните на САЩ напускат Ирак"}
{"url": "http://pik.bg/%D0%BB%D0%B0%D0%BC%D0%B1%D0%BE-%D1%81%D0%BA%D1%8A%D1%81%D0%B0%D0%BB-%D0%BA%D0%BE%D0%B9%D0%BD%D0%B0-%D1%80%D1%83%D1%81%D0%B5%D0%B2%D0%B0-%D0%B2-%D0%BD%D0%B0%D1%82%D1%84%D0%B8%D0%B7-news724951.html", "text": "Актрисата Койна Русева, която в момента се изявява в сериала \"Скъпи наследцици\", е била скъсана от Стефан Данаилов при първото си кандидатстване в НАТФИЗ. Ламбо отрязaл Койна на втория кръг от кандидат-студентските изпити. След време обаче се срещнали и Данаилов се ударил по главата, че е изпуснал талантливата студентка, разказа актрисата пред Би Ти Ви. \"Аз теб как съм те изтървал?!\", съжалил Ламбо.&nbsp; На следващата година Койна отново кандидатствала в театралната академия, а талантът й бил оценен от Крикор Азарян. Kaто дете Русева прекарвала летата си в село Остра Могила, недалеч от Стара Загора, което много прилича на селото от \"Скъпи наследници\". Баба й била против да става актриса, защото според нея актьор къща не може да храни. От баба си Койна научила да отглежда зеленчуци и да се грижи за домашни животни.", "date": "2018.02.05", "title": "Ламбо скъсал Койна Русева в НАТФИЗ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%BE%D1%82%D0%BE-%D0%B4%D0%B5%D1%82%D0%B5-%D0%B2-%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-%D0%B5-%D1%80%D1%83%D1%81%D0%BD%D0%B0%D1%87%D0%B5-%D0%BE%D1%81%D1%82%D0%B0%D0%B2%D0%B0-%D0%B2-%D0%BA%D0%BE%D0%BC%D0%B0-news724989.html", "text": "5-годишно русначе е пострадалото тежко дете при сблъсък със сноубордист на писта в Пампорово. Инцидентът е станал около 13 часа. Сноубордистът е ударил детето на писта Снежанка № 6, казаха от Планинската спасителна служба в курорта. Русначето било на почивка в курорта с родителите си, а на пистата - заедно със ски учител. То се учило да кара в района, където се съединяват трасетата за скиори и сноуборд, когато минал 15-годишният сноубордист от София, загубил управление, блъснал детето и паднал върху него. Детето е ударено в областта на гърба, съобщава  \"Марица\". Момченцето е в кома, каза шефът на ОД на МВР - Смолян старши комисар Николай Димов. На място веднага са пристигнали линейка и полиция и детето е закарано в болницата в Смолян, където се борят за живота му. Курортът е пълен с деца заради ученическата ваканция.", "date": "2018.02.05", "title": "ИЗВЪНРЕДНО! Пострадалото дете в Пампорово е русначе! Остава в кома"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D1%85%D0%B2%D0%B0%D0%BD%D0%B0%D1%85%D0%B0-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D1%81-%D0%BD%D0%B0%D0%B4-3-%D0%BF%D1%80%D0%BE%D0%BC%D0%B8%D0%BB%D0%B0-%D0%B0%D0%BB%D0%BA%D0%BE%D1%85%D0%BE%D0%BB-news724937.html", "text": "Седем нарушители били задържани при осъществения пътен контрол от петък до неделя в Пловдив и региона. В арестите на Второ, Четвърто и Шесто районни управления в областния град попаднали трима дрогирани водачи на моторни превозни средства. 24-годишен пазарджиклия бил  засечен на кръстовище между Пещерско шосе и ул. „Елин Пелин“, 31-годишен пловдивчанин бил хванат на бул. „Княгиня Мария Луиза“, а 44-годишен криминално проявен жител на Ямбол  - на ул. „Ландос“. Междувременно в Пето РУ бил отведен 20-годишен от село Чалъкови, който управлявал лекия си автомобил под въздействието на алкохол – 1,26 промила. Солидно почерпен 40-годишен водач с над 3 промила задържали служителите на реда в Карлово. Колегите им от Кричим и Асеновград пък засекли съответно 27-годишен пловдивчанин и 26-годишен асеновградчанин, чиито алкохолни проби били над 2,3 промила. Срещу всички мъже са образувани бързи производства.", "date": "2018.02.05", "title": "РЕКОРД! Хванаха пиян шофьор с над 3 промила алкохол"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0-%D0%B5%D1%82%D0%BE-%D0%BA%D0%BE%D0%B3%D0%B0-%D0%B5-%D0%BF%D0%BE%D0%BA%D0%BB%D0%BE%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%88%D0%B0%D1%80%D0%BB%D0%BE%D0%BF%D0%BE%D0%B2-news724990.html", "text": "Поклонението пред тленните останки на бизнесмена Стефан Шарлопов ще бъде в София, в четвъртък от 12 ч. в църквата \"Св. София\", съобщиха от семейството. Бизнесменът, собственик на верига хотели \"Шарлопов комплекс\", почина тази нощ в съня си.", "date": "2018.02.05", "title": "ГОРЕЩА НОВИНА! Ето кога е поклонението на Шарлопов"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B4%D0%BD%D0%B5%D1%81-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news724857.html", "text": "\"Софийска вода\" временно ще прекъсне водоснабдяването в части от столицата днес, съобщиха от дружеството. Във връзка с подмяна на сградно водопроводно отклонение на ул. „Зайчар“, жк. „Света троица“, се налага спиране на водоподаването до 18:00 часа по ул. „Зайчар“ от ул. „Цар Симеон“ до ул. „Пиротска“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.", "date": "2018.02.05", "title": "Ето къде ще спират водата днес в столицата"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%BC%D1%8A%D0%BA%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0%D1%82%D0%B0-%D1%81%D0%B2%D0%B5%D1%82%D0%BE%D1%81%D0%BB%D0%B0%D0%B2%D0%B0-%D1%82%D0%B0%D0%B4%D0%B0%D1%80%D1%8A%D0%BA%D0%BE%D0%B2%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D0%BF%D0%BE%D1%87%D0%B8%D0%BD-news724903.html", "text": "Стефан Шарлопов беше голям оптимист. Това заяви пред ПИК журналистката Светослава Тадаръкова, близка приятелка на бизнесмена. Припомняме, че Стефан Шарлопов почина внезапно тази нощ, най-вероятно покосен от инсулт. \"Той беше невероятен човек. Никога не е губил вяра, дори и в най-трудните моменти за държавата. А трудностите в своя живот ги преодоляваше\", коментира с тъга Тадаръкова. \"Чухме се последно преди Нова година. Обадих се, за да му честитя Стефановден. След това той замина със семейството си на почивка в чужбина, а тези дни трябваше да се чуем отново и да се видим\", добави журналистката. \"Стефан Шарлопов имаше идеи за обединение на бизнесмени и политици. Когато имаше възможност, той споделяше своите виждания и с премиера. Никога не загуби вяра в държавата\", спомни си Светослава Тадаръкова. \"За съжаление, от този свят си отиде един много добър човек, голям оптимист, постигнал толкова много в живота\", завържи журналистката.", "date": "2018.02.05", "title": "ОГРОМНА МЪКА! Журналистката Светослава Тадаръкова с ексклузивни разкрития пред ПИК за починалия Стефан Шарлопов"}
{"url": "http://pik.bg/%D0%BD%D0%BE%D0%B2%D0%BE-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE-%D0%B2%D0%BB%D0%B8%D0%B7%D0%B0-%D0%B2-%D0%B4%D0%B5%D1%82%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D0%B1%D1%83%D1%80%D0%B3%D0%B0%D1%81-news724858.html", "text": "До крайните мерки се стига след скандала, който избухна миналата седмица с изтеклия в социалните мрежи видеозапис как децата са подлагани на психически и физически тормоз от страна на две учителки в продължение на седмица. Родителите на 4-годишните деца бяха шокирани от кадрите, на които видяха бой, скубане, викове, обиди. С някои от децата веднага започна и работа с психолог. Една от майките, забелязала промяната в поведението на детето й по агресията, която то проявило към играчките си. Други родители разказаха, че децата им са с насинени крака след като са били удряни, докато се учели да танцуват. Една от учителките обижда децата и им крещи, докато ги кара да научат нови неща. В петък директорката на детска градина \"Брезичка\" Събка Недева беше уволнена заради сигнал за насилие над деца в една от групите. Тя е освободена от поста заради това, че не е оказала контрол върху педагозите. Уволнена е и помощник-директорката Ваня Стоянова, напуснала по собствено желание е възпитателката Милена Иванова, срещу която е подаден сигнал в прокуратурата. Другата учителка Весела Петрова е в болнични, но като се върне на работа също ще бъде отстранена. Прокуратурата разследва тормоз над 5 деца в детската градина, съобщи  главния прокурор Румяна Арнаудова. До седмица прокуратурата трябва да приключи проверката, която да установи имало ли физическо и психическо изтезание над малолетни. Трябва да бъдат разпитани и всички учители, медицински работници и директора. Днес ново ръководство и психолози влизат в детска градина \"Брезичка\" в комплекс \"Славейков\". Постигнато е съгласие и за поставянето на видеонаблюдение, което ще се случи в рамките на тази седмица, съобщиха от общината в Бургас.", "date": "2018.02.05", "title": "Ново ръководство влиза в детската градина в Бургас"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B3%D0%BE%D1%80%D0%B0%D0%BD%D0%BE%D0%B2-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B0%D0%BA%D1%86%D0%B8%D0%B7%D0%B8%D1%82%D0%B5-%D0%BF%D1%80%D0%B8-%D1%86%D0%B8%D0%B3%D0%B0%D1%80%D0%B8%D1%82%D0%B5-news724896.html", "text": "В тригодишната фискална рамка до 2021 година не планираме да променяме акцизите. Това каза министърът на финансите Владислав Горанов след представянето на резултати от изследване за контрабандата на цигари, съобщава „Фокус“. \"Общата цел е да поддържаме стабилна финансова перспектива и да пълним нашия бюджет. България ще поддържа тезата, че е рано за нарастване на минималните акцизни ставки. В национален аспект не смятаме за сега да прилагаме по-високи от минималните, установени за Съюза, акцизни ставки. Тоест в тригодишната фискална рамка до 2021 година не планираме да променяме акцизите. Номиналните ръстове, които регистрираме в увеличение на приходите от акциз са удовлетворителни и смятаме, че това темпо може да бъде поддържано. Мисля, че както и до сега можем да продължим съвместните усилия в тази посока\", заяви финансовият министър.", "date": "2018.02.05", "title": "Министър Горанов с важна новина за акцизите при цигарите"}
{"url": "http://pik.bg/%D1%8F%D0%BF%D0%BE%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BF%D0%B0%D0%B4%D0%BD%D0%B0-news724906.html", "text": "ТАСС Японски военен хеликоптер на Силите за самоотбрана на страната е паднал в югозападната префектура Сага, съобщава , като се позовава на информация от местни медии. Съгласно разпространените данни произшествието е станало в град Кандзан, недалеч от сградата на местното училище. След инцидента хеликоптерът е избухнал в пламъци. По предварителна информация няма данни за жертви. Не е ясно какво е причинило произшествието. Все още няма официално потвърждение от Токио.", "date": "2018.02.05", "title": "Японски военен хеликоптер падна"}
{"url": "http://pik.bg/%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%B8%D0%B7%D0%B1%D0%B0%D1%82%D0%B0-%D0%BD%D0%B0-%D1%82%D0%B0%D1%82%D0%BE-%D0%B7%D0%B0-35-%D0%BC%D0%BB%D0%BD-news724914.html", "text": "Резиденцията на Тодор Живков в Първенец дадена на търг заради непокрити задължения Бившата резиденция на Тодор Живков „Старата изба – Първенец“ е продадена на публична продан от частен съдебен изпълнител. Новият собственик „НСН Инвестмънт“ е броил за имота от 14 декара и двата комплекса 3,5 млн. лв. В тях влизат стара и нова част с ракиджийница, ресторант, изби, енотека, спортна зала, шест стаи, както и градини. Търгът е стартирал от 1,5 млн. лв., но при наддаването първоначалната цена е скочила три пъти. До продажба на винарната се е стигнало заради задължения от 746 хил. евро, които предният собственик Иван Панчев имал към 71-годишната Минка Иванова. Възрастната жена е станала причина да се образува изпълнителното дело. По данни от счетоводния баланс към 2016 г. избата е имала непокрита загуба в размер на над 1,2 млн. лв., а задълженията са били за над 2 млн. лв. Преди това се е управлявала от „Шато Виника“ АД, която през 2004 г. е обявена в несъстоятелност, а след това - в ликвидация. Имотът има дългогодишна и знакова история. Строежът започва през далечната 1881 г. и преминава изцяло под ръководството на Димитър Божилов. В началото на 20. век вече е известна с висококачествените си вина, към които проявяват интерес и много чужденци. По времето на социализма избата е национализирана и е използвана като резиденция, където Тодор Живков посрещал важни гости. Разполагал дори със собствена селекция вина. В последните 10 години огромна част от резиденциите на Тато бяха дадени на търг. Такава съдба споходи имотите му в Русе, в столичния квартал „Драгалевци“, в местността Бакаджик, но най-висока е продажната цена на тази в Първенец. Оказва се, че тя предизвиква огромен туристически интерес и често хора от цялата страна и чужбина пускат запитвания дали могат да почиват там с нощувка.", "date": "2018.02.05", "title": "Продадоха избата на Тато за 3,5 млн."}
{"url": "http://pik.bg/%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%BE%D1%82%D1%81%D0%B5%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%B2%D1%80%D1%8A%D1%89%D0%B0%D0%BC-%D0%B2-%D0%B0%D0%BA%D1%82%D0%B8%D0%B2%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-news724915.html", "text": "Радвам се, че България жъне такива успехи на Балканите. Надявам се, че и аз съм допринесъл малко за това. По време на моя мандат непрекъснато повтарях, че границите на Балканите трябва да падат, а не да се местят. Това каза на специална пресконференция президентът (2012-2017) Росен Плевнелиев, който отчете дейността си една година след края на мандата. \"Заявявам най-категорично, нямам никакви намерения да се върна в активната политика и да стана активен политик. Това, че няма да съм активен политик не означава, че няма да съм активен гражданин. Готов съм винаги да давам пресконфеенции и да помагам с каквото мога. Проведох много срещи в различни български градове и села, защото съм убеден, че е дин президент трябва да продължи да разговаря с хората. Участвах в десетки конференции по икономически теми и по предприемачество. Искрено се надявам младите хора да остават в България и се стремя да помагам за това. Щастлив съм, че съм част от състава на старейшините по време на Българското председателство на Съвета на ЕС. Гордея се, че съм удостоен с награди на еврейската организация \"Шалом\". Аз съм първият президент, който получи награда от висшия мюсюлмански съвет\", разкри Плевнелиев. \"Гордея се и от създаването на моята фонадация. Тя е малка, но действа от сърце. Аз съм едноличен собственик на тази фондация. сложих името и репутацията си зад нея. Рботим скромно. Нямаме нито един лев дарение от държавата, частна фирма или чужбина. Фондацията се финансира от мои лични средства, както и от други частни лица. Фондацията се базира на три вълшебни думи - мир, образование и иновации. Искам да работя за развитието на България\", разкри президентът. \"В международен план съм търсен и харесван. Във вътрешен план ще наблюдавам внимателно всички политически процеси и ще бъда активен гражданин, но не и активен политик. С фондацията ще се посветя на мира, на образованието и на иновациите. Изразявам притеснението си от някои действия на президентската институция. Президентът Румен Радев демонстрира двойни стандарти. Той подкрепи санкциите срещу Русия в чужбина, а тук в България непрекъснато ги поставя под съмнение. Двоен стандарт беше демонстриран и по отношение на СЕТА. Президентът действа подмолно, което може да навреди на България. Има двоен стандарт и по отношение на Истанбулската конвенция. Изсипаха се изключително много лъжи и манипулации. Лъжата победи истината. БСП все повече се превръща в антиевропейска партия. Дебатът беше изкривен и манипулиран. Истанбулската конвенция е срещу насилието над жени и деца, а не за трети пол. С всички неистини и лъжи се опитват да отклонят България от правия път\", категоричен беше Плевнелиев.", "date": "2018.02.05", "title": "Плевнелиев отсече: Няма да се връщам в активната политика"}
{"url": "http://pik.bg/%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BC-%D0%BF%D1%80%D0%BE%D1%82%D0%B5%D1%81%D1%82-%D0%B1%D0%B5%D1%80%D0%B1%D0%B5%D1%80%D1%8F%D0%BD-%D0%B4%D0%B0-%D0%B2%D1%8A%D1%80%D0%BD%D0%B5-%D0%B7%D0%B0%D0%B3%D1%80%D0%B0%D0%B1%D0%B5%D0%BD%D0%B8%D1%82%D0%B5-%D1%82%D0%B5%D0%BD%D0%B8%D1%81-%D0%BA%D0%BE%D1%80%D1%82%D0%BE%D0%B2%D0%B5-%D0%BC%D0%B0%D0%BB%D0%B5%D0%B5%D0%B2%D0%B8-%D1%85%D1%80%D0%B8%D1%81%D1%82%D0%BE-%D0%B8%D0%B2%D0%B0%D0%BD%D0%BE%D0%B2-%D0%B4%D0%B0-%D1%81-news724996.html", "text": "Този четвъртък еко джендърите от \"Да, България\" и Зелената партия пак се стягат да затворят кръстовищата на Орлов мост, Ректората, \"Дондуков\" с \"Левски\"... В час пик, когато нормалните хора се прибират от работа или бързат да вземат децата от училище и детска градина. Това се случва вече за шести или седми път, не му се вижда краят. Официалните власти, полицията, общината мълчат. Полицията не просто мълчи, но и охранява старателно джендърите от гнева на шофьори и минувачи. Са кън, представете си косъмче да падне от лилавата перука на Асен Генов, какъв вой ще отекне из цяла Европа и по всички посолства... А ГЕРБ толкова се плаши от доноси и бунтове, особено сега, насред председателството. И протестите винаги вършат работа, правителството кляка, променя закони, отменя собствените си укази, конфискува лъвчета. Дали ще е за лифта, дали за Терез и Махмуд, дали за \"Денят започва с култура\", дали за третия пол...Все теми от \"жизнена важност\" за народонаселението и общата българска съдба. Аз не я разбирам така демокрацията, може би защото нямам толкова прогресивно мислене. Все си мислех, че при демокрацията се овеществява властта на мнозинството над малцинството. И че 100 човека не могат да тероризират цяла столица месеци наред абсолютно безнаказано. Защо еко джендърите, които се борят за тревичките и смърчовете в Пирин, не идат някой път за разнообразие да протестират в Банско. Или Разлог. Или Симитли Този въпрос обаче е риторичен и с опасни последствия за джендърите, най-вече от физически характер. Има и друг въпрос. Защо общината и полицията, пак за разнообразие, не вземат да се загрижат за правата и свободното придвижване и на останалите граждани? Какво ще се случи, например, ако утре реша да организирам колегите от редакцията - около 50 човека, плюс още толкова приятели, и блокираме Орлов мост в час пик, с искане Христо Иванов незабавно да върне оригиналната си болшевишка фамилия \"Бойкикев\", а Юлия Берберян да се признае за виновна, че с незаконна заменка е лапнала златна земя за тенис-комплекса \"Малееви\"? Какво ще се случи, питам, господа полицаи? Ще ме погалите с перце и ще ме пазите ли, или ще ме пратите там, където ми е мястото по закон? Ако държавата продължава да толерира рекетьорите, ще се стигне до самоуправство. Нечии нерви в крайна сметка няма да издържат. Дано не са моите. И дано съм лош пророк, но анархията винаги ражда насилие.", "date": "2018.02.05", "title": "Организирам протест: Берберян да върне заграбените тенис-кортове \"Малееви\"! Христо Иванов да се прекръсти на Бойкикев!"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%B4%D0%B8%D1%80%D0%B5%D0%BA%D1%82%D0%BD%D0%B8-%D0%BF%D0%BE%D0%BB%D0%B5%D1%82%D0%B8-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%BE-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%BA%D1%83%D1%80%D0%BE%D1%80%D1%82-%D0%B2-%D0%B9%D0%BE%D1%80%D0%B4%D0%B0%D0%BD%D0%B8%D1%8F-news724860.html", "text": "Директни полети от София до курортния град Акаба в Йордания пуска нискотарифната авиокомпания \"Райънеър\". Те ще се изпълняват два пъти седмично от края на октомври, като част от зимното разписание на компанията през 2018 г, предаде \"Дарик\". Билетите София-Акаба ще бъдат пуснати в продажба на уебсайта на Ryanair по-късно този месец. Акаба е курортен и пристанищен град, разположен на Червено море. Населението му е около 70 000 души. В залива, където се намира градът, са открити над 140 вида корали, а също и около 40 вида морски животни, които се срещат само там.", "date": "2018.02.05", "title": "Пускат директни полети от София до уникален курорт в Йордания"}
{"url": "http://pik.bg/%D0%BF%D0%BE%D1%81%D1%80%D0%B5%D1%89%D0%BD%D0%B0%D0%BB%D0%B8-%D1%81%D0%BC%D0%B5-%D1%80%D0%B5%D0%BA%D0%BE%D1%80%D0%B4%D0%B5%D0%BD-%D0%B1%D1%80%D0%BE%D0%B9-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B8-%D1%82%D1%83%D1%80%D0%B8%D1%81%D1%82%D0%B8-%D0%BF%D1%80%D0%B5%D0%B7-2017-%D0%B3-news724861.html", "text": "Рекорден брой туристи са посетили България през 2017 г., съобщи Нова телевизия, като цитира данни на националната статистика. Във всеки от месеците на миналата година пристигналите в страната с цел почивка и екскурзия чужденци са били повече, отколкото през 2016 г. Месечните данни на Националния статистически институт сочат, че общият им брой е 5.5 млн. души. Заедно с идвалите в командировка или с други цели (на гости, на обучение, за спортни или културни мероприятия), броят им е 11.6 милиона.", "date": "2018.02.05", "title": "Посрещнали сме рекорден брой чуждестранни туристи през 2017 г. "}
{"url": "http://pik.bg/%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%BC%D0%BE%D1%80%D1%81%D0%BA%D0%B0%D1%82%D0%B0-%D0%BF%D0%B5%D1%85%D0%BE%D1%82%D0%B0-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%B4%D0%BA%D0%BE%D0%BF%D0%B0%D0%B5-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news724807.html", "text": "The Guardian. Според доклад на британските депутати намаляването на бюджета на корпуса на морската пехота и възможността те да извършват десантни операции би подкопало значително сигурността на Великобритания, пише „Способностите на кралските морски пехотинци не трябва да се жертва“, смята парламентарната комисия по отбраната в отговор на спекулациите, че десантните способности ще бъдат намалени. Слуховете, че армията на страната ще загуби 1000 морски пехотинеца и два десантни кораба, последваха издаването на Прегледа на способностите за националната сигурност. „Предвид непропорционалния принос, който морската пехота дава за отбраната и поради широкия спектър и приложимост на нейните военни умения, сигурността на страната би била намалена, ако бюджетът за нея бъде намален“, пише в доклада на комисията. „След повече от три века вярва служба на нацията корпуса на кралските морски пехотинци е заплашен да стане жертва на краткосрочния бюджет“, пише още там. По въпроса за потенциалното премахване на десантните кораби „Албион“ и „Буларк“ в доклада пише, че „намаляването на десантните способности ще изложи страната на сериозен риск, а и ще бъде и драстично прахосване на съдове, специално модернизирани за още 15 години употреба“. Фокус", "date": "2018.02.05", "title": "Намаляването на бюджета на морската пехота може да подкопае сигурността на Великобритания"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news724928.html", "text": "Слабо земетресение бе усетено по високите етажи на Благоевград, съобщава \"Фокус\" . По данни от сайта на Националния институт по геофизика, геодезия и география земен трус с магнитуд 3.7 по Рихтер е регистриран в 11.13 часа на територията на Гърция, на 6 км от Дойран. Земетресението е усетено и в други части на област Благоевград. Няма данни за нанесени материални щети, пострадали и жертви.", "date": "2018.02.05", "title": "Земетресение разлюля Благоевград"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%BD%D0%BE%D1%81%D1%82%D1%80%D0%B0%D0%B4%D0%B0%D0%BC%D1%83%D1%81-%D0%B7%D0%B0-2018-%D0%B0-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D1%89%D0%B5-%D1%83%D0%BC%D1%80%D0%B0%D1%82-%D0%BD%D0%B0%D0%B2%D0%B5%D0%B4%D0%BD%D1%8A%D0%B6-news724564.html", "text": "Пророчествата на Нострадамус са обект на интерес от векове. И днес немалко хора са убедени, че той е предсказал редица събития от нашето минало. Според тълкувателите му всеки негов стих е шифър, чийто символи трябва да се разгадаят, за да се стигне до истинското послание, пише obekti.bg. Скептиците са убедени, че неговите „пророчества“ не са нищо повече от полет на въображението, а човешкият мозък винаги е готов да открие връзки там, където ги няма. Към който и от двата лагера да спадате, с трепет или с обикновено любопитство, си струва да научим какво предсказва прорицателят за 2018 г. Ще започне ли Трета световна война? Според много тълкуватели това предсказание е свързано с тероризма на „Ислямска държава“ – макар и атентатите във Франция преди две години да не са негово начало. Друго предсказание, което привържениците на Нострадамус цитират, е за „фалшивия тромпет“, който според тях се отнася за настоящия президент на САЩ, Доналд Тръмп (поради близостта на фамилното име Trump с английската дума trumpet – тромпет; оставяме настрана факта, че Нострадамус е писал на френски): Според някои спекулации „страната на меда и млякото“ е Израел, както гласи един библейски стих. Споменава се и за „Републиката на големия град“ (според тълкувателите това е САЩ), която „тромпетът ще свика на скъпи военни действия“ и „градът ще се разкае“. Силни земетресения ще разтърсят нашата крехка планета, предрича Нострадамус. Китай е една от страните, за които предрича най-тежки последствия. През зимата на 2018 г. „Огненият пояс на Тихия океан“ ще има необичайна активност, в това число земетресения и изригвания на три вулкана. Наводненията ще надхвърлят всички рекорди. Китай, Япония, Австралия и Русия ще бъдат сред най-засегнатите от промените в природните условия. Срив на глобалната икономика Така почитателите на Нострадамус тълкуват фразата „Богатите ще умрат неведнъж“. Според някои това означава финансов колапс, предизвикан от нарастващата ненавист към статуквото. Слънчевата радиация ще изгори Земята „Кралете ще заграбят горите, небето ще се отвори и полетата ще бъдат изгорени от жегата“ – пише Нострадамус? Звучи ли ви като предсказание за климатичните промени? Голямото изригване на Везувий През 2018 г. голямо изригване на Везувий ще разтърси цяла Италия. Везувий е активен вулкан. Според италианските геолозии и вулканолози, наистина има възможност за голямо изригване в края на 2018 и началото на 2019 г. Нужно ли е да споменаваме купищата несбъднати предсказания на Нострадамус за бедствия и войни? Надяваме се и тази година прорицателят да греши. Необичайни земетресения и наводнения", "date": "2018.02.05", "title": "Вижте предсказанията на Нострадамус за 2018-а: Богатите ще умрат наведнъж"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%BE%D0%B1%D1%8F%D0%B2%D0%B8-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BC%D0%B5-%D0%BD%D0%BE%D0%B2%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%B2-%D0%BD%D0%B5%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D1%82%D1%80%D0%B5%D1%82%D0%B8-%D0%BF%D0%BE%D0%BB-%D0%B8-%D0%B4%D0%B6%D0%B5%D0%BD%D0%B4%D1%8A-news724737.html", "text": "Евродепутати от Обединеното кралство и страните от Вишеградската четворка подготвят нова конвенция за насилието над жени и деца. Това съобщи евредепутатът от коалиция ВМРО Ангел Джамбазки Очевидно е, че българското общество има ясни, макар и разделени позиции, по темата за Истанбулската конвенция. Интересен е следният факт, че на дебат се поставят основни понятия в българското общество и семейство, например, трябва ли бракът да бъде доброволен съюз между мъж и жена или трябва да има различни форми, трябва ли еднополови съжителства да могат да осиновяват деца, трябва ли в училища и детски градини да се води пропаганда по джендър идеологията. Спорният документ, съвсем очевидно под формата на нещо, за което всеки би бил съгласен – документ срещу насилието над жени, има и други теми“, каза Джамбазки пред БНТ. Той допълни, че в България има Закон за равенството на половете, Закон за защита от домашно насилие, Закон за защита от дискриминация Наказателен кодекс. „Всички тези документи трябва да осигуряват защитата на правата и интересите на всеки български гражданин, независимо от пола му. Най-накрая в българската Конституция има член, който забранява дискриминацията по пол, произход, вероизповедание и т.н. Така че правно-нормативно всички български граждани трябва да бъдат защитени. Съвсем очевидно, след като има толкова много случаи на убийства, основани на отношения между съпрузи или бивши съпрузи, очевидно е, че правоохранителните органи не са успешни в тази дейност и това е безспорен факт, добави той. „Истанбулската конвенция по никакъв начин няма да активира тези закони, каза Джамбазки и добави: Истанбулската конвенция е ратифицирана от Република Турция, където миналата година има 7000 случаи на убити жени от съпрузите им, т.е. ратифицирането на този документ очевидно не е довело до желаните правни последици. Джамбазки обяви, че в момента се обсъжда създаването на документ заедно с Вишеградска четворка и Обединеното Кралство, в който да не присъстват спорните термини \"социален пол“, „трети пол“ и „нестереотипните роли на пола“: За мен, безспорната част от документа е, че насилието над жени и деца трябва да бъде осъждано, но под това легитимно заглавие наистина се развихри разговора за джендър идеологията. Ние предлагаме да направим документ, в който да отпаднат „социалния пол“, „третия пол“, в които да отпаднат „нестереотипните роли на пола“. Това предложение го обсъждаме много сериозни с т.нар. Вишеградска четворка и Обединеното Кралство в рамките на ЕП и е много възможно в рамките на близките месеци да бъде предложен документ, който да е различен. В него да отпаднат тези „нестереотипните роли на пола“, да отпаднат „социалните роли на пола“ и да бъде изцяло фокусиран срещу насилието над жените./.../ Ние ще предложим документ, който да е безспорен. Според нас трябва да има допитване до обществото за Истанбулската конвенция, каза Джамбазки: „Това е въпросът за бъдещето. Какво ще бъде българското общество, какъв ще бъде бракът, какви ще бъдат семействата? Ако българското общество каже, че трябва да има еднополови бракове,  ние ще се съгласим с ролята на мнозинството.", "date": "2018.02.05", "title": "ГОРЕЩА ТЕМА! Джамбазки обяви: Подготвяме нова конвенция, в нея няма да има трети пол и джендър!"}
{"url": "http://pik.bg/%D0%B2%D1%83%D0%B7%D1%84-%D0%B8-%D0%B1%D0%B0%D0%B8%D1%82-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D1%82-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B1%D0%B8%D0%B7%D0%BD%D0%B5%D1%81-%D0%B8-%D0%BF%D1%80%D0%B0%D0%BA%D1%82%D0%B8%D1%87%D0%B5%D1%81%D0%BA%D0%BE%D1%82%D0%BE-%D0%B2%D0%B8%D1%81%D1%88%D0%B5-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5-%D1%81-%D0%BD%D0%BE%D0%B2%D0%BE-%D1%81%D0%BF%D0%BE%D1%80%D0%B0-news724931.html", "text": "Българската асоциация по информационни технологии (БАИТ) и Висшето училище по застраховане и финанси (ВУЗФ) подписаха споразумение за сътрудничество, с което правят първата стъпка към изграждането на необходимата връзка между висшето образование и бизнеса. ВУЗФ и БАИТ ще си партнират в сферата на обучаването на компетентни млади хора в областта на информационните и комуникационни технологии. Подписаният документ предвижда включване на представители на фирмите-членове на БАИТ като лектори в курсовете на университета, както и възможността студентите да посещават компаниите-членове на БАИТ. Двете страни предвиждат още и реализирането на дейности като обмяна на опит, знания и иновации между преподавателите и представителите на бизнеса, както и организирането на образователни и научни конференции и семинари. Споразумението извежда отново на преден план стремежа на ВУЗФ да предлага на студентите си практически насочено образование, което да ги подготви да започнат работа още от студентската скамейка. „Висшето училище по застраховане и финанси е храм на науката, храм на съвременното образование, който не е застинал в миналото. Тук наистина се демонстрира какво значи един университет да следи нуждите на пазара и да ги предвижда в много случаи“, посочи председателят на УС на БАИТ Огнян Траянов. „Надяваме се нашето партньорство да помогне от една страна университетът да добие нови интересни възможности за своите студенти. От друга страна, ние пък да бъдем един проводник на това какво е истински пазарно интегрирано учебно заведение“, добави Траянов. „Съвременното образование без Българската асоциация по информационни технологии е невъзможно. Който не го е разбрал, е някъде в миналото. С този меморандум ние правим една от големите крачки за университет, който отива в бъдещето“, каза доц. д-р Григорий Вазов – ректор на ВУЗФ. Близо 90% от студентите, завършили ВУЗФ се реализират по специалността си. Университетът обучава кадри в редица специалности с насоченост към ИТ сектора. Сред тях са магистърската програма „Бизнес анализ и ERP решения“, която се осъществява в партньорство с ERP Academy и е единствената в Европа, предлагаща обучение по най-перспективните сфери на бизнес софтуера. ВУЗФ предоставя обучения и в бакалавърски специалности като „ИТ анализ и бизнес стратегии“, съвместно с ERP Academy, „Информационни технологии и бизнес стратегии“, „Иновации, предприемачество и финанси“. ВУЗФ е първият български университет, специализиран в областта на бизнеса, финансите, застраховането, мениджмънта, маркетинга и предприемачеството. През 2014 г. получава институционална акредитация с най-висока оценка от частните университети – 9,04. Той е едно от първите частни университети у нас с британска акредитация от BRITISH ACCREDITATION COUNCIL, и предлага на студентите си възможност да се запишат в 15 бакалавърски и над 25 магистърски програми в сферата на застраховането, финансите, мениджмънта, корпортативното управление, шоубизнеса и журналистиката. ВУЗФ разполага с модерна учебна база и работи с десетки големи компании и партньори, където студентите могат да стажуват. През последните години висшето училище се доказа като една от най-активните образователни институции в България, която се отличава с иновативни и практически академични програми. Университетът създава нови образователни продукти, които да отговарят на реалните потребности на бизнеса и нуждата от добре подготвени кадри в различните сфери на икономиката. Това е и една от причините над 90% от студентите, които завършват ВУЗФ, да се реализират успешно. Над 30% от тях пък заемат мениджърски или други ръководни позиции. БАИТ е създадена през 1995 г., в нея пряко членуват 100 компании, за които работят 16200 ИКТ специалисти и генерират 3,68 млрд. лв. годишен оборот или 4% от БВП на страната. Компаниите покриват целия ИКТ спектър – софтуер, хардуер, телекомуникации, системната интеграция, финтех и интернет на нещата. БАИТ е член на европейската ИТ асоциация Digital Europe, в чийто управляващ борд има и свой представител. Digital Europe – представлява дигиталната индустрия в Европа, обединява 63 от най-големите глобални ИТ корпорации, телекоми и компании за потребителска електроника, както и 37 национални асоциации, сред които и БАИТ.", "date": "2018.02.05", "title": "ВУЗФ и БАИТ изграждат връзката между бизнес и практическото висше образование с ново споразумение"}
{"url": "http://pik.bg/%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%BE%D0%BA%D0%B0%D0%B7%D0%B0-%D1%87%D0%B5-%D0%BF%D0%B0%D0%B7%D0%B8-%D0%B4%D0%BE%D0%B1%D1%80%D0%B5-%D0%B2%D1%8A%D0%BD%D1%88%D0%BD%D0%B0%D1%82%D0%B0-%D1%81%D0%B8-%D0%B3%D1%80%D0%B0%D0%BD%D0%B8%D1%86%D0%B0-news724865.html", "text": "През последните месеци страната ни демонстрира перфектното управление на границите ни. И въпреки това ние все още сме извън шенгенското пространство. България е незаслужено в пакет с Румъния, където има огромни проблеми. Това ни дърпа назад. Това заяви евродепутатът от ЕНП/ГЕРБ Емил Радев в сутрешния блок на БНТ по темата за влизането на България в Шенген.  \"Гърция допусна твърде много мигранти, които преминаха и през България, и през Румъния. И в момента на гръцките острови има голям наплив. При сформирането на новото германско правителството бежанците и нелегалните мигранти бяха сред основните проблеми и поставени приоритети. Същото положение е и в Холандия. Изцяло сме заложници на мигранската криза, но въпреки всичко оценката на Европа беше ясна - пазим добре външната си граница\", каза още той. \"Даваме огромни средства за опазване на страната и границата. Смятам, че в следващите месеци ще има пробив за Шенген. Съдбата на Румъния не е ясна\", допълни евродепутатът. \"Дадохме лош знак, че насилието над жени и деца в България е тема, с която може да се прави компримиси. Опозицията и други кръгове хора използват грешно внушение и факти без покритие\", завърши Емил Радев по темата за ратификацията на Истанбулската конвенция.", "date": "2018.02.05", "title": "Емил Радев: България доказа, че пази добре външната си граница"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D1%81%D1%80%D0%B5%D1%89%D0%B0-%D0%BC%D0%B0%D1%80%D0%BA-%D1%80%D1%8E%D1%82%D0%B5-%D0%B2-%D1%81%D0%BE%D1%84%D0%B8%D1%8F-news724938.html", "text": "Премиерът Бойко Борисов ще проведе среща с Марк Рюте, министър- председател на Кралство Нидерландия, който ще бъде на работно посещение в София във вторник, 6 февруари. При срещата си двамата ще обсъдят необходимостта от ефективно управление и контрол на външните граници на Европейския съюз и ключовото им значение за сигурността на Съюза. Ще бъде разгледана темата за разширяването на Шенгенското пространство, както и други актуални теми от двустранните отношения и европейския дневен ред.", "date": "2018.02.05", "title": "ПЪРВО В ПИК! Премиерът Борисов посреща Марк Рюте в София"}
{"url": "http://pik.bg/%D1%83%D0%B4%D0%B0%D1%80-%D1%81%D1%80%D0%B5%D1%89%D1%83-%D0%BD%D0%B0%D1%80%D0%BA%D0%BE%D1%82%D1%80%D0%B0%D1%84%D0%B8%D0%BA%D0%B0-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D0%BE%D0%B1%D1%8F%D0%B2%D0%B8-%D0%B3%D0%BE%D0%BB%D1%8F%D0%BC%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0%D0%BB%D0%BE%D0%B2%D0%B8%D1%85%D0%B0-32-%D0%BA%D0%B3-news724924.html", "text": "МВР нанесе сериозен удар срещу наркомафията и наркоразпространието. 32 кг хероин са били заловени снощи при специализирана акция. Новината съобщи главният прокурор Сотир Цацаров. Къде обаче се е провела акцията и има ли задържани, той обаче не уточни. \"У Снощи е имало и друга специализирана акция. Тя е била срещу нелегалната търговия с оръжия. Повече подробности около двете акции ще бъдат съобщени по-късно днес от Специализираната прокуратура, увери главният прокурор. силията и на прокуратурата, и на МВР са свързани не само с противодействието на незаконната търговия с цигари. Това е само един от спектрите на работата ни, свързани и с противодействие на незаконния трафик на наркотични вещества\", изтъкна още Цацаров.", "date": "2018.02.05", "title": "УДАР СРЕЩУ НАРКОТРАФИКА! Главният прокурор Сотир Цацаров обяви голяма новина, заловиха 32 кг хероин при спецакция"}
{"url": "http://pik.bg/%D1%82%D1%80%D1%83%D1%81-%D0%BE%D1%82-48-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%81%D1%82%D1%80%D0%B5%D1%81%D0%BD%D0%B0-%D0%B1%D0%BE%D0%B6%D0%B8%D0%B3%D0%BE%D0%BB-news724939.html", "text": "Силно земетресение стресна българския футболист на Риека Валери Божинов. Трус с магнитуд 4.8 по Рихтер удари остров Далмация. По същото време футболистът тъкмо си почивал след поредната тренировка с новия си тим. Той ще остане там до края на спортния сезон и въпреки преживения стрес, не си и помисля да напуска страната. Божигол успя да се уреди с изгоден договор с Риека, където ще остане до края на хърватското първенство. На този етап Валери не смята да си търси къща, а ще остане в хотел, като причината е краткосрочният контракт, който е подписал. Ако се справи добре с фланелката на местния шампион, вероятно ще продължи да играе и догодина.", "date": "2018.02.05", "title": "Трус от 4.8 по Рихтер стресна Божигол"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D0%BF%D0%BE%D1%87%D0%B2%D0%B0%D0%BC%D0%B5-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B7%D0%B0-%D0%B4%D0%B2%D0%BE%D0%B9%D0%BD%D0%B8%D1%82%D0%B5-%D1%81%D1%82%D0%B0%D0%BD%D0%B4%D0%B0%D1%80%D1%82%D0%B8-%D0%B2-%D0%B4%D0%B5%D1%82%D1%81%D0%BA%D0%B8%D1%82%D0%B5-%D1%85%D1%80%D0%B0%D0%BD%D0%B8-news724864.html", "text": "След няколко поправки на законите, изплащането на заплатите на работници от фалирали фирми са вече факт. Благодаря на депутатите, че се вслушаха в моите и молбите на работниците. Благодаря и на Менда Стоянова, която внесе предложенията за промени. Това заяви омбудсманът Мая Манолова в сутрешния блок на БНТ. \"Окончателно работниците, които имат да получават заплати след 1 февруари 2015 година, без допълнителни условия, ще си получат парите от Фонда за гарантиране на плащания. Има 3-месечен срок за гражданите, в който да подадат заявление. И в момента всеки може да подаде такова заявление. По отношение на работниците в Дупница, в кратки срокове изплащането на заплатите им ще бъде финализирано\", каза още тя. \"Всеки работник трябва да представи доказателства за дължимостта на сумите. Справката трябва да е издадена от техния работодател, при възможност. Другият вариант е фишове от стари заплати или проверка на Инспекцията по труда\", разясни Манолова. \"Некоректните фирми в страната са около 20. Няколко хиляди работници ще могат да си получат неизплатените заплати. Открихме и две телефонни линии, които да консултират и помагат на работниците\", разкри омбудсманът. \"Допълнителните правомощия, за които писаха ги имам и в момента според Конституцията. Никой не ме е чул да се оплаквам от липса на правомощия. Не живея с мисълта, че извършвам свръх действия\", каза Манолова. \"С премиерът Бойко Борисов започваме и кампания за двойните стандарти в детските храни. Получихме доста сигнали от майки\", завърши Мая Манолова", "date": "2018.02.05", "title": "Мая Манолова: С Бойко Борисов започваме кампания за двойните стандарти в детските храни"}
{"url": "http://pik.bg/%D1%85%D0%B0%D0%BE%D1%81-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D0%B8%D0%BB%D0%BD%D0%B8-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D0%B8-news724868.html", "text": "Обилни снеговалежи причиниха сериозни затруднения в няколко провинции на Северна Испания. Близо 20 пътища бяха временно затворени за движение, а по десетки други автомобили се допускаха само с вериги. Сняг, макар и за кратко, валя и в столицата Мадрид. Снеговалежи и поледици обхванаха почти половината страна. И ако в северните провинции снегът не е необичайно явление, жителите на Андалусия бяха доста изненадани, а в Мурсия не бе валял сняг от 1983 г. насам.", "date": "2018.02.05", "title": "Хаос в Испания заради обилни снеговалежи"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%BE%D0%B1%D0%B6%D0%B0%D0%BB%D0%B2%D0%B0-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BF%D0%B0%D1%80%D0%B8%D1%87%D0%BD%D0%B0-%D0%B3%D0%B0%D1%80%D0%B0%D0%BD%D1%86%D0%B8%D1%8F-news724836.html", "text": "Кметът на Септември ще обжалва размера на гаранцията, която съдът му поиска, за да излезе от ареста. 250 000 лева - толкова струваше свободата на Марин Рачев. Той е с две обвинения - за умишлена безстопанственост и за сключване на неизгодни сделки, предава Нова телевизия. Разследващите намерили в дома на градоначалника тефтер, в който обвиняемият записвал печалбите от всяка обществена поръчка, уредена по „втория начин\".", "date": "2018.02.05", "title": "Кметът на Септември обжалва голямата парична гаранция"}
{"url": "http://pik.bg/%D1%81%D0%B0%D1%89-%D0%BE%D1%82%D0%BA%D0%B0%D0%B7%D0%B2%D0%B0-%D0%B4%D0%B0-%D0%B8%D0%B7%D1%82%D0%B5%D0%B3%D0%BB%D0%B8-%D0%B2%D0%BE%D0%B9%D1%81%D0%BA%D0%B8%D1%82%D0%B5-%D1%81%D0%B8-%D0%BE%D1%82-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%BC%D0%B0%D0%BD%D0%B1%D0%B8%D0%B4%D0%B6-news724840.html", "text": "Regnum, цитиран от \"Фокус\". Генералът от армията на САЩ Джоузеф Вотъл, началник на централното командване на въоръжените сили на САЩ (CENTCOM) заяви, че не разглежда възможността за изтеглянето на американските войски от северния сирийски регион Манбидж, предава “Не мислим за това сериозно“, заяви генералът. На свой ред турският външен министър Мевлют Чавушоглу преди седмица заяви, че „е необходимо да се прекъснат всички връзки между САЩ и терористичните организации. Те трябва незабавно да излязат от Манбидж“. Според началника на централното командване на САЩ „ние трябва да подчертаем факта, че нашите партньори търпят невероятни жертви в борбата срещу „Ислямска държава“. Хиляди хора от иракската армия и от „Демократическите сили на Сирия“ са убити или ранени, освобождавайки важни градове. Преди няколко дни бях в град Ракка и видях мащабите на насилието със свои очи“, заяви ген. Вотъл. Той потвърди, че сътрудничеството на САЩ с кюрдските „Отряди за народна самоотбрана“ в Сирия, въпреки продължаващата в района Африн турска военна операция „Маслинова клонка“ ще продължи.", "date": "2018.02.05", "title": "САЩ отказва да изтегли войските си от сирийския град Манбидж"}
{"url": "http://pik.bg/%D1%82%D0%B0%D1%81%D1%81-%D0%B2%D1%81%D0%B5%D0%BA%D0%B8-%D1%81%D0%B8-%D0%B8%D0%BC%D0%B0-%D1%81%D0%B2%D0%BE%D1%8F%D1%82%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news724824.html", "text": "ТАСС. В неделя по улиците на Атина и в другите градове на Гърция излязоха хиляди граждани, които не са съгласни с името на северния им съсед Македония, коментира Започналият през 1991 г. процес на разпад на Югославия даде на Балканите не само с икономически спад и с кръвопролитни войни, но и спорове за това как правилно да се наричат новите държави, без съседите да се обидят на това. В какво е същността на спора между Гърция и Македония, защо политиците от двете страни са решени да го разрешат и каква е ролята на НАТО? Македония е широко понятие. Има например историческа Македония, на чиято територия някога се разполага античната гръцка държава родина на Александър Македонски (или, както го наричат на Запад, Александър Велики). Днес на територията на тази историческа област има пет държави – Албания, Гърция, Македония (БЮРМ), България и дори Сърбия. Само в Гърция има три Македонии. Една от тях – Западна Македония – влиза в състава на децентрализираната администрация на Епир-Западна Македония. Двете други – Централна Македония и Източна Македония и Тракия влизат в състава на администрацията Македония-Тракия със столица Солун. При това всички те влизат в географската област Егейска Македония. Друга географска област е Пиринска Македония, която се намира в България. Тя заема две югозападни области на страната. Но в наименованията на тези области думата Македония не присъства. Затова Гърция няма никакви претенции към България. А ето държавата Македония почти напълно заемаща географската област Вардарска Македония, за Атина е трън в очите. Според гръцкото правителство наименованието на отделилата се от Югославия през 1001 г. република води до монополизация на историческия регион Македония, по-голямата част от която се намира в Гърция. Освен това част от гръцкото общество настоява, че историческо-културната принадлежност на Македония е в гръцката цивилизация. В края на краищата думата Македония в превод от Гръцки значи „висока“. А Македонското царство е управлявано от гръцката династия на Агеадите. При това съвременната македонска държава е населена предимно със славяни. През септември 1991 г. Република Македония обяви своята независимост. Но през 1993 г. заради разгорилия се спор с Гърция тя бе приета в състава на ООН под названието Бишва югославска република Македония. От тогава почти нищо не се е изменило. Не помага на Гърция нито въведеното по отношение на Македония ембарго, нито препятствията, които Атина постави пред републиката на нейния път към НАТО и ЕС. През 2008 г. когато на срещата на високо равнище в Букурещ Гърция блокира каненето на Македония, страните членки на Съюза се договориха да се върнат към въпроса за влизането след разрешаването на спора между двете страни. А тогавашният министър на външните работи на Македония Антонио Милошски тогава заяви: „Ние сме македонци, а нашата страна е Република Македония и тя ще остане такава завинаги“. Но в края на 2017 г. в Скопие и в Атина изведнъж решиха да разрешат проблема. При това колкото се може по-скоро. В резултат на декемврийската среща между представителите на двете страни в Брюксел специалният пратеник на ООН Матя Нимиц заяви, че в Атина и в Скопие „има положителен импулс“ и дори заяви, че след по-малко от половин година дългогодишният спор може да се реши. А през януари Нимиц отново се обърна към двете страни, отбелязвайки, че „проточването и забавянето на решението по този въпрос няма никакъв смисъл“. Министър-председателят на Македония Зоран Заев заяви за намерението си да проведе референдум, на който да бъде прието новото име на страната. Македонските медии предложиха редица възможности. Например Република Нова Македония, Република Северна Македония, Република Горна Македония и Вардарска Република Македония. В Атина междувременно обещаха да представят през февруари проект за договора за окончателното разрешаване на спора. „Каквото и да е името, за което ще се съгласят Гърция и Македония, ако това бъде официално решено и закрепено в конституцията на Македония, то навярно всички ще го признаят. Но същността на случващото се, надявам се, всички да разбират: тук става дума съвсем не за това, че ще са отчетени някакви общи и специфични черти на двата близки народа, а за това, че една от тези страни задължително ще стане член на НАТО“, коментира руският външен министър Сергей Лавров започналия през януари диалог между двете държави Според него над решението на спора са започнали активно да работят едва когато „САЩ решиха, че Македония трябва да влезе в НАТО“. Македония не крие своето желание да влезе в НАТО, въпреки протестите с подпалването на флага на военно-политическия съюз и недоволството на част от населението. А, както заяви генералният секретар на Алианса Йенс Столтенберг, пристигнал на 18 януари в Скопие „вратите на НАТО са открити за новите членове, но прекрачването на прага изисква много работа“. Москва и Вашингтон сега признават конституционното име на Македония – Република Македония, но са се задължили да признаят всяко решение, до което Атина и Скопие достигнат. Фокус", "date": "2018.02.05", "title": "ТАСС: Всеки си има своята Македония"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D0%B0%D1%84%D1%80%D0%B8%D0%BD-%D0%B0%D1%80%D0%B5%D1%81%D1%82%D0%B8-%D0%B2-%D1%82%D1%83%D1%80%D1%81%D0%BA%D0%B0%D1%82%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B0-%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F-news724820.html", "text": "Regnum. Извършени са арести по отношение на членове на Турската медицинска асоциация, предава Полицията е провела операция в дома на лекар-член на централния съвет на Турската медицинска асоциация, който се е изказал срещу военната операция на страната в сирийската област Африн с думите „Войната е здравословен проблем на народа“. Истанбулските депутати от опозиционната Народнорепубликанска партия са разпространили информацията за арестите на своите страници в социалните мрежи. Представителите на Турската медицинска асоциация в отворено писмо заявиха, че „се застъпват за живота и смятат за свое основно задължение да се изказват в полза на защитата на мирното съществуване“. Фокус", "date": "2018.02.05", "title": "ЗАРАДИ АФРИН! Арести в Турската медицинска асоциация "}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%BC%D0%B5%D0%B4%D0%B8%D0%B8-%D0%B3%D1%8A%D1%80%D0%BC%D1%8F%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D0%BE%D0%BD%D0%B5%D0%B2%D0%B8%D0%BD%D0%B8-%D1%85%D0%B8%D0%B7%D0%B1%D1%83%D0%BB%D0%B0-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D1%81%D0%B0%D1%80%D0%B0%D1%84%D0%BE%D0%B2%D0%BE-%D1%81%D1%82%D1%80%D0%B0%D1%85%D1%83%D0%B2%D0%B0--news724862.html", "text": "Ливанската групировка Хизбула няма нищо общо с атентата на бургаското летище, при който загинаха петима израелски туристи и българският шофьор Мустафа Кьосов. Това е тезата на българската прокуратура, съобщава авторитетното издание . Jerusalem Post пък дори споменава, че имало операция по прикриване. Дали идеологически или поради страх от ответни удари, доказателствата за участието на Хизбула в атентата не са предадени на прокуратурата умишлено, пише изданието. На 18 юли 2012 година камикадзе се взриви до автобус с израелски туристи на морското ни летище. Атентаторът и шестима души загинаха. Израелците кацнали 20 минути преди атентата от Тел Авив и тъкмо щели да потеглят за Слънчев бряг с трансферния автобус. Още на същия ден Хизбула е посочена за извършител на атентата. Израелският министър-председател Бенямин Нетаняху заяви, че ливанската паравоенна организация е организатор и тя стои зад атаката. По същото време, през 2012 г., в Европейския съюз се водеше дебат дали организацията да се обяви за терористична. След атентата Хизбула влиза в черния списък. Сега, години по-късно, изглежда, че Хизбула изобщо не е участвала в атаката. Дори се задават въпроси дали тя е всъщност е била терористична или не, съобщава Israel Herald, цитирани от \"Флагман\". Изданието припомня думите на бившия български вътрешен министър Цветан Цветанов, който каза след атентата, че двамата обвинени са били членове на паравоенното крило на „Хизбула”. „Имаме данни, които сочат, че между двамата обвинени и организацията има финансова връзка”, твърди Цветанов. Пред Big News Network бившият опозиционен лидер Сергей Станишев на 6 февруари 2013 г. посочил като грешка на българските власти това, че се опитвали да изкарат Хизбула за извършител на атентата. Директорът на полицията на Европейския съюз Роб Вайнрайт пък казва, че е съгласен с предположението, че атаката идва от Ливан, но добавя, че специфичната връзка с Хизбула не е толкова солидна. Българската прокуратура окончателно „изхвърли” всички сведения за това, че Хизбула стои зад атаката. Главният прокурор казва, че няма доказателства за това, информира Israel Herald. Попитани защо в обвинителния акт не се намира името на Хизбула, представители на Министерството на външните работи заявили, че съдържанието на обвинителния акт е изцяло в компетенциите на прокурора, който работи по делото. „Изпълнителната и законодателната власт са разделени и независими една от друга. Прокурорският офис е част от законодателната власт на Република България, каза Милена Петрова от МВнР, цитирана от израелския сайт. Двамата обвинени - ливано-австралийският гражданин Мелиад Фарах и ливано-канадският му приятел Ел Хаж Хасан, няма да присъстват на делото. Смята се, че те са избягали в Ливан. Делото, което започна на 17 януари 2018 г., ще продължи на 6 февруари. Jerusalem Post е една от малкото медии, която съобщи за своеобразното оневиняване на Хизбула. В техен материал от миналата сряда се задава въпросът дали всъщност българското правителство не е участвало в операция по прикриване. „Защо прокуратурата на България реши да извади Хизбула от обвинителния акт въпреки изказванията на предишните министри, на партньорите им от ЕС и от САЩ? Защо прокурорът, който води делото, заяви, че не е получил конкретни доказателства за участието на организацията в атентата? Може ли това да означава, че не са им предадени доказателствата умишлено. Какви са мотивите за прикриването на информацията – дали идеологически или са свързани със страх от ответен удар от страна на Хизбула?“, пише Jerusalem Post. Отговор на въпроса дали българските власти участват в операция по прикриване на ливанската групировка, страхувайки се от ответни удари, ще потърси водещият на „Свободна зона“ Георги Коритаров. Публицистичното предаване по ТВ Европа е с начален час 9.", "date": "2018.02.05", "title": "ИЗРАЕЛСКИ МЕДИИ ГЪРМЯТ! България готова да оневини Хизбула за атентата в Сарафово, страхува се от ответен удар"}
{"url": "http://pik.bg/%D1%81%D0%BB%D0%B0%D0%B1%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2-%D1%87%D0%B8%D1%80%D0%BF%D0%B0%D0%BD-news724871.html", "text": "Земетресение с магнитуд 2 по скалата на Рихтер е регистрирано на територията на България, близо до Чирпан, съобщава БГНЕС. Земният трус е усетен в 3,17 ч. тази нощ с епицентър югозападно от Чирпан, северно от Първомай, между селата Плодовитово и Градина, с дълбочина 5,9 км, уточниха от Геофизичния институт на БАН. Няма данни за материални щети.", "date": "2018.02.05", "title": "Слабо земетресение в Чирпан"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%BC%D0%B0%D0%BB%D1%82%D0%B8%D0%B9%D1%81%D0%BA%D0%B0%D1%82%D0%B0-%D1%81%D0%B8-%D0%BA%D0%BE%D0%BB%D0%B5%D0%B6%D0%BA%D0%B0-%D0%B5%D0%B2%D1%80%D0%BE%D0%BF%D0%B0-%D0%B4%D0%B0-%D0%BD%D0%B5-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%B2-%D0%BA%D1%80%D0%B5%D0%BF%D0%BE%D1%81%D1%82-%D0%B0-%D0%B4%D0%B0-%D0%BF%D0%BE%D0%BC%D0%B0-news724933.html", "text": "Политиката на отворените врати докара нетолкова до големи проблеми в Европа, а в самите държави, откъдето тръгват мигрантите. Това каза държавният глава Румен Радев след срещата си с президента на Република Малта Мари-Луиз Колейро Прека . „Трябва да имаме ясна преценка за риска и за заплахите, какви са тенденциите на мигрантския натиск, да имаме ясна преценка за източниците. На второ място е солидната охрана на външните граници на ЕС. Много е важно да имаме единна европейска политика, касаеща убежището. Това е една от темите по време на нашето председателството на Съвета на ЕС. Трайно решаване на мигрантската криза е възможно само чрез гарантиране на по-голяма сигурност и стабилизиране на регионите, откъдето пристигат мигрантите и бежанците и съдействие за икономическото и социално развитие на тези региони. Политиката на отворени врати докара не толкова до големи проблеми в Европа, а в самите държави, откъдето тръгват мигрантите. Когато един човек знае, че може да реши своите проблемите, ако успее да се добере до Европа, до нейната солидна социална система, този човек духовно вече се откъсва от проблемите на собствената си страна. Ето това е нещо, за което сериозно трябва да се замислим, защото предлагайки социална сигурност тук, в Европа, на милиони хора от тези проблемни региони, всъщност те престават да мислят за бъдещето на совите страни, а мислят как да дойдат в Европа“, коментира Радев. По думите му трябва да се създадат зони за сигурност, да работят за стабилизиране и укрепване на тези държави, за да може техните граждани да живеят с проблемите на собствените си държави, да бъдат мотивирани да остават там. „Европа да не се превръща в крепост, а да излезе и на място на помага на държавите от Северна Африка и Близкия изток“, каза още Румен Радев.", "date": "2018.02.05", "title": "Румен Радев  на среща с малтийската си колежка: Европа да не се превръща в крепост, а да помага на място на Северна Африка и Близкия изток"}
{"url": "http://pik.bg/%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-%D0%BD%D0%B0-%D0%BF%D1%8A%D1%82%D1%8F-%D1%81%D0%BE%D0%B7%D0%BE%D0%BF%D0%BE%D0%BB-%D0%B1%D1%83%D1%80%D0%B3%D0%B0%D1%81-news724869.html", "text": "Верижна катастрофа с три автомобила е станала на пътя Созопол - Бургас, съобщи говорителят на ОДМВР - Бургас Цветелина Рандева, пред \"фокус\". Пътният инцидент е регистриран около 08.30 часа. Вероятната причина е движение на моторните средства без спазване на дистанция и движение с несъобразена с пътните и атмосферни условия скорост. От катастрофата има един пострадал човек, който е с леки наранявания, оплакал се е от болки в гърба и е откаран за преглед в УМБАЛ - Бургас за медицински преглед. Движението в района не е затруднено.", "date": "2018.02.05", "title": "Две коли се удариха на пътя Созопол-Бургас"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%81%D1%82%D0%B5%D1%84%D0%B0%D0%BD-%D1%88%D0%B0%D1%80%D0%BB%D0%BE%D0%BF%D0%BE%D0%B2-%D0%B1%D0%B8%D0%BB-%D0%BC%D0%B8%D1%88%D0%B5%D0%BD%D0%B0-%D0%BD%D0%B0-%D0%BD%D0%B0%D0%B3%D0%BB%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B3%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D0%BB-%D0%B7%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-news724898.html", "text": "Известният бизнесмен и предприемач Стефан Шарлопов опази семейството си от безскрупулната банда за отвличания \"Наглите\", но самият той се оказа безпомощен срещу смъртта. Преди 10 години семейство Шарлопови попада в кошмар, който членовете на фамилията едва ли някога ще успеят да изтрият от съзнанието си. \"Имаше заплаха за нашето семейство. Звъннаха на мъжа ми да му кажат, че той или член от семейството му е пръв в списъка за отвличания. Следели са ни, знаели са къде ходя, къде ходят децата, какво обичат да правят. Беше във времето, когато имаше отвличания. Тогава някой от министрите звънна на Стефан да го предупреди за опасността. Каза ми да си стоя вкъщи и, като се прибере, ще ми обясни всичко. Стояхме и се чудихме какво да направим. Викнахме вкъщи охранителна фирма. Раздадоха на всички ни паник бутони. Отделно се взе охрана за нас. Излизахме по график, като влизахме вкъщи през различни места\", разказвала е съпругата на починалия миналата нощ Шарлопов. Този живот в страх продължил около година. Шарполови си отдъхнали след смяната на правителството, когато и хванали \"Наглите\". Да бъдеш Стефан Шарлопов обаче, да ръководиш бизнес за милиони, да си един от най-богатите българи, освен, че не е безопасно, не е никак лесно, а инфарктните моменти са в изобилие. Един от тях бившият журналист изживява около придобиването на комплекс \"Созополис\". Една от перлите на родното Черноморие му остава в наследство от съвместен бизнес с партньори от Русия. Братушките искали да инвестират над 50 милиона евро в бърз проект на морето и наели нашенеца за консултант. Преди да си стиснат ръцете, мястото било замразен проект на друго дружество със сериозни дългове от над 25 милиона евро към банки и строители. В един момент обаче руснаците се усетили, че ще им излезе твърде солено хем да погасяват чужди кредити, хем да издигнат хотел върху мястото и предложили на Шарлопов да влезе партия с тях 50:50. \"Техният представител за България открито ми заяви, че ако се оттеглят, аз сам не мога да завърша този проект. Аз обаче не допускам някой да ми казва какво мога и какво не. Хванах руснака за гушата и му казах, че е добре никога повече да не се виждаме\", разказваше приживе Шарлопов. Останал сам в проекта за милиони евро, но вече хванал се на хорото, бизнесменът не се отказал и решил да го довърши, въпреки че реално не разполагал с необходимите финансови ресурси. Успял да убеди три банки да финансират \"Созополис\" с близо 30 милиона лева. \"На тези милиони само лихвите им бяха 3-4 хиляди лева на ден. С тази мисъл се будех всяка сутрин в продължение на три кошмарни години. В такива моменти е трудно човек да издържи психически и аз посегнах към алкохола...\", признавал е милионерът. Окръжна прокуратура в Бургас се самосезира и образува досъдебно производство срещу виновно лице, заради това, че е повредило скалните образование в защитената местност \"Колокита\", на която е изградено вилното селище. Най-голямото богатство на Шарлопов обаче не са нито имотите, нито хотелите, нито парите му, а петте му деца. Омъжи миналата година най-голямата от тях, Ева, която сега е изпълнителен директор на \"Шарлопов Груп\". Бояна е на 17, а Стефани на 15. Втората му съпруга, Бояна Шарлопова, го дари с близнаци - Илия и Георги на 8. Стефан Шарлопов възпитаваше децата си на скромност, родолюбие и българщина. Не толерираше да демонстрират, че имат възможности. \"Днес ги имаме, утре ги нямаме. Това, което толерирах у тях бе да показват себе си - че са интелигентни, трудолюбиви, възпитани хора\", казваше бизнесменът. Всяка година в третия уикенд на август цялото му семейство се пременяше с национални носии - от най-малкия до най-големия, и отиваше на фестивала в Жеравна. Не минавало и ден, в който напълно съзнателно Шарполов да не приемал по 3 литра вино, за да не превърти, да потуши стреса и напрежението. От тази пропаст го измъкнали семейството и Бог. Луксозният комплекс обаче му довлече огромни ядове. Миналото лято", "date": "2018.02.05", "title": "РАЗКРИТИЕ НА ПИК! Стефан Шарлопов бил мишена на \"Наглите\"! Министър го предупредил за опасност от отвличане (УНИКАЛНИ СНИМКИ)"}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%81%D0%B0%D0%B4%D0%B4%D0%B0%D0%BC-%D1%85%D1%8E%D1%81%D0%B5%D0%B8%D0%BD-news724841.html", "text": "Властите в Ирак публикуваха списък с най-издирваните престъпници. В него са 60 имена, включително и най-голямата дъщеря на Саддам Хюсеин- Рагад. Това съобщи телевизия &nbsp;Al Sumaria, позовавайки се на официално съобщение на Министерството на вътрешните работи в Багдат.&nbsp; Заедно с нея са 28 командири на военни отряди от &bdquo;Ислямска държава&ldquo;, както и представители на партия БААС, разпусната след свалянето на Саддам от власт.&nbsp; Интересен момент е липсата в списъка на лидера на терористите ал-Багдади, чието местонахождение не е известно. Повечето от хората в списъка на особено опасни престъпници се намират в чужбина и ще бъдат търсени с Интерпол. Дъщерята на Саддам Хюсеин Рагад в момента живее в Йордания.&nbsp;", "date": "2018.02.05", "title": "Издирват дъщерята на Саддам Хюсеин "}
{"url": "http://pik.bg/%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F%D1%82-%D0%BE%D1%86%D0%B5%D0%BB%D1%8F%D0%BB-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D0%BE%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%8F-%D0%B0%D0%BA%D1%82-%D0%B2-%D0%BF%D0%B0%D1%80%D0%B8%D0%B6-%D1%81%D0%B5-%D1%8F%D0%B2%D0%B8-%D0%B2-%D1%81%D1%8A%D0%B4%D0%B0-news724875.html", "text": "AFP, цитирана от \"Фокус\". Под засилена охрана единственият оцелял нападател от терористичния акт в Париж от 2015 г. се яви в съда в Брюксел в понеделник, предава 28-годишният Салах Абделслам е бил откаран от затвора си във френската столица през нощта за да участва в процес по повдигнатите му обвинения в опит за убийство на полицаи и незаконно носене на оръжие. Французинът с марокански произход участва в извършването на терористична атака в Париж през ноември 2015 г., при която бяха убити 130 души, след което Абделслам се укри в апартамент в Брюксел. Когато бе открит от полицията през март 2016 г., нападателят отказа да се предаде и започна престрелка със служителите на органите на реда, при която бяха ранени трима души. Абделслам избяга, но бе арестуван три дни по-късно. Процесът за опита за убийство на полицаи ще предхожда този за терористичното нападение.", "date": "2018.02.05", "title": " Единственият оцелял нападател от терористичния акт в Париж се яви в съда"}
{"url": "http://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%B4%D0%BD%D0%B5%D1%81-news724835.html", "text": "Осъществете мечтаните промени. Подгответе за подпис през седмицата договорите с ваши задгранични партньори. Ако са ви повикали да присъствате на досадна делова среща я осъществете сутринта. Не пътувайте, а ако се налага ползвайте обществения транспорт! Днес сте щастливи и доволни заради яснотата, че сте постигнали мечтаната материална стабилност. Благодарете на хората, които ви накараха да работите упорито днес, но и в дните преди днешния. Очаквайте проблеми в отношенията с деловите си партньори, заради отказът ви да инвестирате преди края на миналия месец. Разработили сте новите си идеи. Не ви съветвам да споделяте плановете си, ако сте на работното си място и разговаряте  с непознати хора. Нямате желание да се занимавате с преките си задължения, но се налага да го сторите. Напълно обяснимо е състоянието ви на мързел при мисълта, че очаквате да започнете нови, по-интересни занимания! Обмислете каква промяна е необходимо да предприемете, за да не се окажете не информирани и за да бъдете в крак с новостите. Активността при изпълнение на служебните задачи ви носи добри финансови постъпления. Обмислете новите предложения, и изберете тези, които ви носят не само престиж, а и приходи. Съветвам ви по възможност да не общувате с хора извън семейството си. Ако решите да пътувате, осъществете намеренията си следобед, но само ако можете да си вземете един ден отпуск. Бъдете отговорни към служебните си задължения, най-важните от които би било добре да отхвърлите до обед. Целите да получите на всяка цена финансова подкрепа. Отново сте властта на емоцията, която може ви развали отношенията с деловите партньори, защото сте се заинатили да започнете проект, който не одобряват. Готови сте да вините за неуспехите си всеки, който се изпречи на пътя ви. Внимавайте и не проявявайте незаслужена агресия, защото ще си спечелите неприятели. Не се ядосвайте, ако се провали провали планирано от вас пътуване. Оставете начинанията за друг ден. Колегите ви са решили да ви създадат неприятности, заради изявеното ви его и авторитарното ви поведение, което са приели за лична обида. Осъзнайте грешката си и поднесете извиненията си, за да съхраните нормалната обстановка на работното място не само днес, а и в бъдеще. Не пропускайте да проучите и обсъдите възможностите, свързани с преместване ви на нова работа. За съжаление сте във властта на емоцията и не разсъждавате разумно, което е предпоставка за грешен избор. Не ви е възможно да дадете реалната оценка на предложенията, които ви отправят, но ще излезете чисти от ситуацията, ако потърсите помощ. Обмислете новите си задачи. Не давайте съгласие да сменяте работното си място или сферата си на дейност, без значение колко изгодни са офертите, които получавате. Не се отнасяйте лекомислено към служебните си задачи, губейки времето си в незначителни занимания. На работното ще бъдете хвалени за успехите си. Трудностите са част от ежедневието ви, затова не си струва да се товарите с песимистични мисли. Докажете пред хората от обкръжението си, че сте сигурни в знанията и възможностите си, за да оставите точно това впечатление в тях и да няма колебание, когато общуват делово с вас. Денят е благоприятен за промяна на професионалните ви планове. Около вас неочаквано ще се появяват хора, които не са добронамерени. Обърнете внимание на обажданията в дома ви, ако са свързани с делови предложения и използвайте максимално изгодата за себе си, дори и ако се налага да излезете на вечеря с деловите си партньори. Предстои ви труден ден, ако допуснете неподходящи хора до себе си. Избегнете тази възможност. Работите с лекота. Успехът ще ви споходи, ако сте отговорни към задачите си. Ако имате уговорена делова среща, желателно е да я осъществите в първата половина на деня. Ще научите за предстоящи и очаквани приходи.", "date": "2018.02.05", "title": "Хороскопът на Алена: Ето с какво ще се сблъска всяка зодия днес"}
{"url": "http://pik.bg/%D0%BB%D1%8A%D0%B2%D1%87%D0%B5%D1%82%D0%B0%D1%82%D0%B0-%D0%BE%D1%80%D1%85%D0%B0%D0%BD-%D0%B8-%D0%BC%D1%83%D1%80%D0%B0%D0%B4-%D0%B8%D0%BB%D0%B8-%D0%BA%D0%B0%D0%BA-%D0%B4%D0%B6%D0%B5%D0%BD%D0%B4%D0%B0%D1%80%D0%B8%D0%B7%D0%BC%D1%8A%D1%82-%D0%B8%D0%B7%D0%B1%D0%B8%D0%B2%D0%B0-%D0%BD%D0%B0-%D1%81%D0%BE%D0%B4%D0%BE%D0%BC%D0%B8%D1%8F-%D0%B4%D0%B0-%D0%BF%D0%BE%D0%BC%D0%B8%D1%81%D0%BB%D0%B8%D0%BC-%D0%B8-%D0%B7%D0%B0-%D0%BB%D1%8A%D0%B2%D0%B0-%D0%BE%D1%82-%D0%B3%D0%B5-news724877.html", "text": "\"Беше ужасяваща битка. Просто защото мафията поиска тези две лъвчета за себе си, бяха положени страхотни усилия...\" Това казала пред \"Дневник\" Марина, \"човешката майка\" на Онур и Кенан от фондация \"Четири лапи\". Не бяха Онур и Кенан, а Орхан и Мурад. Или Елик и Шафак? Имената са без значение, важно е, че е спечелена битката с мафията. Браво на \"човешката майка\", първия симптом, че джендаризмът скоро ще избие на содомия. Разчитам, че \"Дневник\" и Би Ти Ви ще продължат с репортажите за Орхан и Мурад. Най-вече ме вълнува дали ще се изкензат качествено в новата си клетка в Холандия... Впрочем да помислим и за лъва от герба, а?", "date": "2018.02.05", "title": "Лъвчетата Орхан и Мурад или как джендаризмът избива на содомия. Да помислим и за лъва от герба, а?"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B8%D0%BC%D0%BE%D0%B2-%D0%BE%D1%82%D0%BA%D1%80%D0%B8%D0%B2%D0%B0-%D1%84%D0%BE%D1%80%D1%83%D0%BC-%D0%B7%D0%B0-%D1%87%D0%B8%D1%81%D1%82%D0%BE%D1%82%D0%B0%D1%82%D0%B0-%D0%BD%D0%B0-%D0%B2%D1%8A%D0%B7%D0%B4%D1%83%D1%85%D0%B0-news724844.html", "text": "пресцентъра на Министерството на околната среда и водите Министърът на околната среда и водите Нено Димов ще открие 21-вия Европейски форум по екоиновации за качество на въздуха, който ще се проведе в София на 5 и 6 февруари. Това съобщиха от Събитието е организирано от ЕК и МОСВ в рамките на Българското председателство на Съвета на ЕС. Сред участниците във форума са Даниел Кайеха Креспо, директор на „Генерална дирекция по околна среда“ на ЕК, председателят на комисията по околната среда и водите в НС Ивелина Василева, както и евродепутатът Искра Михайлова. Форумът ще се проведе в „София Тех Парк JSC“ – сградата на Форума по иновации „Джон Атанасов“, бул. „Цариградско шосе“ №111.", "date": "2018.02.05", "title": "Министър Димов открива форум за чистотата на въздуха"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D1%82%D0%BE%D0%BF%D0%BB%D0%BE%D0%BF%D0%BE%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%82%D0%B5-%D0%BA%D0%B2%D0%B0%D1%80%D1%82%D0%B0%D0%BB%D0%B8-%D0%B3%D0%B5%D0%BE-%D0%BC%D0%B8%D0%BB%D0%B5%D0%B2-%D1%81%D0%BB%D0%B0%D1%82%D0%B8%D0%BD%D0%B0-%D0%B8-%D1%8F%D0%B2%D0%BE%D1%80%D0%BE%D0%B2-news724870.html", "text": "От \"Топлофикация - София\" информираха, че аварията, засегнала кварталите \"Гео Милев\", \"Яворов\", части от кв.\"Слатина\" и кв.\"Подуене - Редута\", е отстранена и топлоподаването е възстановено. Във вчерашния ден поради авария на главен топлопровод временно бе прекъснато топлоподаването в части от кварталите \"Гео Милев\", \"Слатина\" и \"Яворов\" в карето между улиците: бул.\"Шипченски проход\", ул.\"Коста Лулчев\", ул.\"Гео Милев\", ул.\"Слатина\"; както и между улици: ул.\"Калиманци\", ул.\"Иларион Драгостинов\", ул. \"Атанас Узунов\", ул.\"Велчо Атанасов\", ул.\"Боян Магесник\", бул.\"Мадрид\", бул.\"Евлоги и Христо Георгиеви\", ул.\"Мизия\", ул.\"Хан Омуртаг\" и бул.\"Ситняково\". От топлофикационното дружество поднасят извинения за причиненото неудобство.", "date": "2018.02.05", "title": "ВАЖНО! Възстановиха топлоподаването в софийските квартали \"Гео Милев\", \"Слатина\" и \"Яворов\""}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D1%81%D0%BF-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D0%BD%D1%82-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D1%81%D0%B5%D0%B7%D0%B8%D1%80%D0%B0%D1%82-%D1%81%D0%B5%D0%BC-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D0%BE%D0%BF%D0%B0%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0-news724838.html", "text": "Ръководството на БСП изрази остра реакция срещу Националната телевизия, научи ПИК. Според левицата медията изопачавала тенденциозно събития от периода 1944 до 1989 година в предаването си \"История.BG\". В поредица от излъчвания, последното от които със заглавие \"Лагерът в Белене 1949 - 1989\", предаването \"История.BG\" за пореден път демонстрира липса на обективност, тенденциозен подход и изопачаване на събитията в периода от 1944 до 1989 г. Изпълнителното бюро на НС на БСП изразява острото си възмущение от факта, че Българската национална телевизия, вместо да се ръководи от принципите на обективност и безпристрастност, демонстрира: - груба и целенасочена тенденциозност; - манипулиране на историческите факти; - тотална политизация и идеологизация на историята. Чрез изваждането на фактите от контекста на общите исторически процеси се правят внушения, чиято цел е обслужване на определени политически интереси, конкретни идеологически виждания и налагане на фалшива историческа картина. Възмутени сме от тенденциозността и липсата на професионализъм от страна на продуцентите на предаването при подбора на участниците в него. Не приемаме активното налагане от страна на водещия на предварително зададена гледна точка и поведение, което той демонстрира в поредица от предавания. Принципът за обективност предполага ясно и точно представяне на фактите, компетентни участници и честна гражданска позиция. Всичко това отсъства от съдържанието на документално-публицистичното предаване \"История.BG\". В подкрепа на нашата констатация в предаването от 22 януари т.г. не участваше нито един професионален историк. Като формално изключение би могло да бъде приета госпожа Евелина Келбечева, която обаче не е специалист по история на България в периода след Втората световна война. Обективното поднасяне на темата за политическото насилие в историята на България изисква цялостно и добросъвестно представяне на новата българска история в периодите между двете световни войни и след Втората световна война. Такъв опит според нас в предаването не беше направен. Не може да бъде обяснено отсъствието на драстични примери за политическо насилие срещу противници на управлението на Борис III, както и на извършените по това време убийства от полицейските и жандармерийските сили, включително и на деца. Това са известни факти и тяхното отсъствие от предаването не може да бъде обяснено с друго, освен като проява на недопустима тенденциозност от екрана на националната телевизия. Използваме конкретния случай, за да ви информираме, че в своята програма БСП недвусмислено е записала: \"Оценяваме по достойнство съграденото в страната при социализма през втората половина на миналия век. Същевременно ние отхвърляме и осъждаме от миналото си всичко, противоречащо на социалистическите идеи, демокрацията и хуманизма.\" Опитите на конкретни политически среди чрез предаването \"История.BG\" да внушават историческа вина на БСП са в остро несъответствие с приноса на нашата партия за изграждане на настоящата ни демократична република, основана върху Конституцията от 1991 г. Припомняме, че БСП е една от най-старите партии в Европа и света. Нашата история преминава през три века и тя е източник на исторически опит, поуки и основа за обективен прочит на историята. Като обръщаме внимание на чл.11, ал.2 от Конституцията на Република България, където ясно е записано: \"Нито една политическа партия или идеология не може да се обявява или утвърждава за държавна\", изразяваме нашето възмущение от опитите чрез подобни предавания да бъде насаждано у българските граждани идеологизирано разбиране за собствената ни история. По този повод и в защита на свободата на словото и различията на мненията, се обръщаме към вас с искането предаването \"История.BG\" да представя пред българското общество обективната историческа истина, основана върху научнообосновани мнения. Да не се допуска тенденциозно и злонамерено изопачаване на историческите факти. Настояваме да се придържате към законите, към принципите на правовата държава и да не допускате обществените медии да се превръщат в изразител на едностранчиви политически и идеологически доктрини.", "date": "2018.02.05", "title": "СКАНДАЛ! БСП скочи на БНТ! Социалистите сезират СЕМ заради изопачаване на комунизма"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D1%81%D0%B2-%D0%BC%D1%8A%D1%87%D0%B5%D0%BD%D0%B8%D1%86%D0%B0-%D0%B0%D0%B3%D0%B0%D1%82%D0%B8%D1%8F-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%BB%D1%8E%D0%B1%D0%B8%D0%BC%D0%B8-%D0%B8%D0%BC%D0%B5%D0%BD%D0%B0-news724823.html", "text": "На 5 февруари имен ден празнуват всички, които носят името На тази дата православната църква почита паметта на Св. мъченица Агатия, от старогръцки името означава \"добра\". Света Агатия е живяла по време на римския император Декий (249-251), когато е имало жестоки гонения срещу християните. Във всички области на империята било заповядано да ги предават на мъчения и смърт. Агатия (Добра) е родена в Палермо (Сицилия) - била скромна християнка, славела се със своята красота, добродетел и знатен род. Родителите й оставили голямо богатство, но тя малко ценяла земните блага. Когато местният управител Квинтиан пратил войници, тя спокойно отишла с тях в Катания. Подложена на жестоки мъчения, Агатия запазила силата на духа си и нищо не можело да я накара да се отрече от Христовата вяра. Славата на мъченическата й смърт бързо се разнесла сред вярващите и веднага след нейната смърт християните построили църква над нейната гробница. Простата дреха, която тя обикновено носела, била поставена на гроба й за спомен на нейното смирение. Жителите на Катания благоговейно тачат нейната памет. Недалеч от града се намира вулканът Етна, който от време на време бълва огън и гореща лава. Веднъж, когато страшно изригване застрашавало града с гибел, те взели дрехата на света Агатия и я държали срещу огъня. Бедата минала и катанските жители благодарили на светата мъченица за нейното застъпничество. Това било в годишнината на нейната смърт. Според народните поверия жените празнуват днешния ден в чест на мъжете: да бъдат здрави и силни. Още сутринта булките омесват и пекат питки, мажат ги с мед и ги окичват със здравец. После невестите се събират на почерпка с вино, за да почетат съпрузите си.", "date": "2018.02.05", "title": "ЧЕСТИТО! Почитаме паметта на Св. мъченица Агатия! Празнуват любими имена"}
{"url": "http://pik.bg/%E2%80%9E%D0%BB%D0%BE%D0%B2%D1%8A%D1%82-%D0%BD%D0%B0-%D0%B2%D0%B5%D1%89%D0%B8%D1%86%D0%B8%E2%80%9C-%D0%B2-%D1%82%D1%83%D1%80%D1%86%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news724806.html", "text": "Regnum. Според местни медии в рамките на „лова на вещици“ започнал след опита за преврат в Турция на 15 юли 2016 г., в 43 града на провинция Коня срещу членовете на организацията на обвинявания, че стои зад опита за метеж Фетхуллах Гюлен, са задържани 120 души, предава В рамките на друго разследване, започнало в Анкара, е взето решение за ареста на още 40 души. Турските власти смятат, че зад преврата стои ислямския проповедник Фетхуллах Гюлен, който в момента живее в САЩ. Фокус", "date": "2018.02.05", "title": "„Ловът на вещици“ в Турция продължава"}
{"url": "http://pik.bg/%D0%B8%D1%80%D0%B0%D0%BD-%D0%B8%D0%B7%D0%BB%D0%B5%D0%B7%D0%B5-%D1%81-%D1%80%D0%B5%D0%B7%D0%BA%D0%B8-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B8%D1%8F-%D1%81%D0%BF%D1%80%D1%8F%D0%BC%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-%D0%B2-%D1%81%D0%B8%D1%80%D0%B8%D1%8F-news724817.html", "text": "Главният съветник на върховния водач на Иран аятолах Али Хаменей Али Екбер Велаяти направи остро заявление по отношение на американското присъствие в Сирия, предава Regnum. „САЩ или ще напуснат страната по собствено желание, или ще им дадем един зад врата“, са точните думи на Велаяти. Той допълни, че „САЩ се опитват да разделят Сирия, но няма да им се отдаде. Те не могат да разделят страната, както и не им се отдаде да разделят Ирак“. „САЩ, които са се разположили източно от Ефрат рано или късно трябва да си тръгнат“, допълни съветникът, цитиран от Фокус.", "date": "2018.02.05", "title": "Иран излезе с резки изказвания спрямо американското присъствие в Сирия"}
{"url": "http://pik.bg/%E2%80%9E%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA%E2%80%9C-%D0%B5-%D0%B2%D0%B5%D1%87%D0%B5-%D0%B3%D0%BE%D1%82%D0%BE%D0%B2-%D0%BD%D0%B0%D0%BF%D0%BE%D0%BB%D0%BE%D0%B2%D0%B8%D0%BD%D0%B0-news724812.html", "text": "Regnum. Проектът за газопровода „Турски поток“, който трябва да доставя природен газ от Русия към Турция е готов наполовина, предава Според местни медии процесът по полагането на тръбите под Черно море е приключен на 50%. Готови са 530 от общо 930 км. от първата подводна линия. На точката на излизането на тръбопровода на суша в турския град Къйъкей са започнали строителни дейности. Очаква се, че природният газ ще започне да се доставя в Турция през 2019 г. Фокус", "date": "2018.02.05", "title": "„Турски поток“ е вече готов наполовина"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B5-%D1%81%D0%B5-%D0%BF%D1%80%D0%B8%D1%82%D0%B5%D1%81%D0%BD%D1%8F%D0%B2%D0%B0%D0%BC-%D0%BE%D1%82-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%BF%D1%80%D0%B8-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news724796.html", "text": "The Independent. Посланикът на САЩ в Лондон Ууди Джонсън заяви, че президентът Доналд Тръмп не е притеснен от възможността за масови протести по време на посещението си във Великобритания. Според него държавният глава е „повече от способен“ да се справи с всичко, с което може да се сблъска по време на посещението си по-късно тази година, пише „Този президент не се притеснява от протести“, заяви Джонсън. „Той е сигурен накъде иска да отведе страната и е повече от щастлив да се запознае с различните гледни точки и да изрази своята“, допълни той. Тръмп потвърди, че възнамерява да направи първото си посещение във Великобритания като президент по време на срещата си с британския министър-председател Тереза Мей миналия месец на Световния икономически форум в Давос. „Президентът цени специалните отношения, които двете страни имат. Майка му е шотландка. Той знае ролята на британците в споделената сигурност и споделения просперитет. Той знае, че не може да има свободен свят без тези отношения – най-силните, най-стари и най-важни, които имаме“, допълни дипломатът, цитиран от Фокус.", "date": "2018.02.05", "title": "Доналд Тръмп: Не се притеснявам от възможни протести при посещението си във Великобритания"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B5%D1%82%D0%B5%D1%82%D0%BE-%D1%80%D0%B0%D0%BD%D0%B5%D0%BD%D0%BE-%D0%B2-%D0%B6%D0%B5%D1%81%D1%82%D0%BE%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%E2%80%9E%D1%85%D0%B0%D0%B8%D0%BD%D0%B1%D0%BE%D0%B0%D0%B7%E2%80%9D-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%B5-%D0%B2-%D0%BA%D1%80%D0%B8%D1%82%D0%B8%D1%87%D0%BD%D0%BE-%D1%81%D1%8A%D1%81-news724831.html", "text": "Остава критично състоянието на 7-годишното дете, което пострада при тежката катастрофа, станала на Прохода на републиката в неделя. При челният сблъсък загинаха трима души, пътували в лек автомобил. Колата се движела от Велико Търново към Гурково. Навлязла в десен завой в района на село Пчелина. Заради високата скорост и мокрия път обаче, автомобилът поднесъл към идващия насреща камион, предаде Нова тв. Водачът му се опитал да избегне сблъсъка, но въпреки че се удря в мантинелата, не успява да предотврати катастрофата. Загиналите на място са шофьорът на автомобила и две жени, които се возили в колата.", "date": "2018.02.05", "title": "ТРАГЕДИЯ! Детето, ранено в жестоката катастрофа на „Хаинбоаз”, продължава да е в критично състояние"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BB%D0%B0%D0%B2%D0%B8%D0%BD%D0%B0-%D0%B2-%D1%81%D0%BA%D0%B8-%D0%BA%D1%83%D1%80%D0%BE%D1%80%D1%82-%D0%BA%D1%80%D0%B0%D0%B9-%D1%80%D0%B8%D0%BC-news724830.html", "text": "The Local. Двама души са загинали при падане на лавина, докато са карали ски извън пистите на курорт в централната част на Италия, пише Според италианските спешни служби трети човек е леко ранен и закаран в болницата с хеликоптер след инцидента в курорта „Калпо Феличе“, разположен на около 120 км. източно от Рим. „Кампо Феличе“ е малък, но популярен сред жителите на Рим, курорт разположен в Апенините. Фокус", "date": "2018.02.05", "title": "Трагедия! Двама души са загинали при лавина в ски-курорт край Рим"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%8F-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%B5%D0%BB%D0%B3%D1%80%D0%B0%D0%B4-%D0%B5-%D0%BE%D1%82%D0%B4%D0%B5%D0%BB%D0%B8%D0%BB-300-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BB%D0%BE%D0%B1%D0%B8%D1%80%D0%B0%D0%BD%D0%B5-%D1%81%D1%80%D0%B5%D1%89%D1%83-%D0%BF%D1%80%D0%B8%D1%89%D0%B8%D0%BD-news724783.html", "text": "Regnum. Според косовския външен министър Бехджет Пацоли Сърбия е изразходвала 300 млн. долара за лобиране на политици, насочено срещу Косово, предава Министърът заяви, че разполага с данни, че в Белград е нает екип от 20 експерти, които посещават различни страни на света, за да ги склонят да не признават Косово. „В Африка не е имало страна, където Сърбия да не е пратила делегация, която да лобира срещу независимостта на Косово“, заяви Пацоли. Заявлението на косовския министър, очевидно, прозвучава като противовес на неотдавнашното обвинения от страна на Белград, че Прищина манипулира списъка на страните, признали суверенитета на Косово. Съгласно последните заявления на представителите на САЩ в Съвета за сигурност на ООН суверенитетът на Косово в момента е признат от 110 държави. Фокус", "date": "2018.02.05", "title": "Според косовския външен министър Белград е отделил 300 млн. долара за лобиране срещу Прищина"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-news724832.html", "text": "В понеделник вечер в София ще се състои поредният протест заради мръсния въздух. Жители на кварталите „Красна поляна\", „Разсадника\", „Западен парк\" и „Овча купел\" ще излязат в центъра на града с искане да се предприемат спешни действия, предаде Нова тв. Протестиращите ще настояват Столичната община да изпълни предложените от тях мерки за справяне с проблема. Според недоволните действията на местната администрация за намаляване на замърсяването са неефективни.", "date": "2018.02.05", "title": "Столичани излизат на пореден протест срещу мръсния въздух"}
{"url": "http://pik.bg/%D0%B4%D1%8A%D0%B6%D0%B4%D1%8A%D1%82-%D1%81%D0%BF%D0%B8%D1%80%D0%B0-%D0%BF%D1%80%D0%B5%D0%B4%D0%B8%D0%BC%D0%BD%D0%BE-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%82%D1%80%D1%8A%D0%B3%D0%B2%D0%B0%D1%82-%D0%BB%D0%B5%D0%BA%D0%BE-%D0%BD%D0%B0%D0%B3%D0%BE%D1%80%D0%B5-news724794.html", "text": "Над Черноморието ще има променлива облачност, значителна над северното крайбрежие. Вятърът ще е слаб от северозапад, север. Максималните температури ще са 6°-8°. Температурата на морската вода е 6-7°. Вълнението на морето ще отслабне до 1-2 бала. Днес ще има променлива облачност, намаляваща до предимно слънчево време. Вятърът ще е слаб до умерен от северозапад. Минималните температури ще са между минус 2° и 3°, максималните – в повечето места между 5° и 10°. Атмосферното налягане ще се повишава, ще стане близко до средното за февруари, съобщха от Националния институт по метеорология и хидрология (НИМХ) при Българската академия на науките (БАН). Над планините ще има променлива облачност. Само на отделни места в Родопите е възможно да превали слаб сняг. Вятърът ще отслабне. Максималната температурата на 1200 метра ще е около 1°, на 2000 метра минус 4°. През следващите дни ще се затопли. Във вторник ще преобладава слънчево време. В сряда вятърът ще стане от юг-югоизток и ще се усили, особено в Източна България. Облачността ще се увеличи, на отделни места ще превали слаб дъжд. През нощта срещу четвъртък на много места от запад на изток ще превали дъжд. Вятърът временно ще отслабне, ще придобие западна компонента, а в четвъртък през деня отново ще се усили. Облачността ще е променлива, на места ще превали.", "date": "2018.02.05", "title": "ДЪЖДЪТ СПИРА! Предимно слънчево, температурите тръгват леко нагоре"}
{"url": "http://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D0%B1%D1%80%D0%B0%D0%BD%D0%B8-%D0%B4%D0%BE%D1%81%D1%82%D1%8A%D0%BF%D0%B0-%D0%BD%D0%B0-36-%D1%85%D0%B8%D0%BB-%D1%87%D1%83%D0%B6%D0%B4%D0%B5%D0%BD%D1%86%D0%B8-%D0%B4%D0%BE-%D0%B7%D0%B8%D0%BC%D0%BD%D0%B8%D1%82%D0%B5-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8-%D0%B8%D0%B3%D1%80%D0%B8-news724829.html", "text": "Reuters, цитирана от Фокус. Южна Корея забрани достъпа на 36 хил. чужденци до страната преди Зимните олимпийски игри, които ще се проведат в град Пьончан, позовавайки се на причини, свързани със сигурността, предава Според южнокорейски депутат разузнавателните агенции са съобщили на парламента, че работят със своите чуждестранни колеги, за да засилят проверките на самоличността на чуждестранните граждани като част от плана за борба срещу тероризма на Олимпийските игри.", "date": "2018.02.05", "title": " Южна Корея забрани достъпа на 36 хил. чужденци до Зимните олимпийски игри"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%BD%D0%B0%D0%B9-%D1%81%D0%BA%D1%8A%D0%BF%D0%B8%D1%8F%D1%82-%D0%B1%D0%B5%D0%BD%D0%B7%D0%B8%D0%BD-%D0%B2-%D1%81%D0%B2%D0%B5%D1%82%D0%B0-%D1%81%D0%B5-%D0%BE%D0%BA%D0%B0%D0%B7%D0%B0-%D1%82%D1%83%D1%80%D1%81%D0%BA%D0%B8%D1%8F%D1%82-news724828.html", "text": "Regnum Според турския вестник Cumhuriyet, цитиран от цените на горивото в Турция са били всички рекорди. В Турция, където е регистриран най-скъпия в света бензин и дизел, литър бензин струва 6,02 лири (2,50 лева), а литър дизел струва 5,51 лири (2,30 лв.). Фокус", "date": "2018.02.05", "title": "Рекорд! Най-скъпият бензин в света се оказа турският"}
{"url": "http://pik.bg/%D0%BF%D1%83%D0%B4%D0%B8%D0%BD%D0%B3-%D1%81-%D1%8F%D0%B1%D1%8A%D0%BB%D0%BA%D0%B8-news724065.html", "text": "Необходими продукти 1 ч.ч. пудра захар 4 яйца 1 1/2 ч.ч. счукани бисквити 1 к.ч. прясно мляко 1 пакетче масло 4 ябълки", "date": "2018.02.05", "title": "Пудинг с ябълки"}
{"url": "http://pik.bg/%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B7%D0%B0%D0%B3%D1%83%D0%B1%D0%B8-%D0%B4%D0%B2%D0%B5-%D0%BC%D0%B5%D1%81%D1%82%D0%B0-%D0%B2%D1%8A%D0%B2-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news724814.html", "text": "Партията на президента на Франция Еманюел Макрон „Република напред“ загуби две места в парламента по време на частичните избори, провели се в страната, предава Reuters, цитирана от Фокус. Двете места в долната камара на парламента са спечелени от консервативната Републиканска партия, водена от силно критичния към Макрон нов лидер Лорен Валке. „Това е удар, който силно наказва политиките на правителството, чието влияние се съди строго от съгражданите ни: увеличаването на данъците върху средната класа, както и безпрецедентния ръст на миграцията и престъпността“, заяви Валке. В община Белфор 1, разположена в източната част на Франция кандидатът на Републиканската партия получи 58,93% от гласовете срещу 41,07% за кандидата подкрепян от Макрон.", "date": "2018.02.05", "title": "Партията на Еманюел Макрон загуби две места във френския парламент"}
{"url": "http://pik.bg/%D0%B4%D0%B8%D1%81%D0%BA%D1%80%D0%B8%D0%BC%D0%B8%D0%BD%D0%B0%D1%86%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B3%D0%BE%D1%82%D0%BE%D0%B2%D0%B0-%D0%B7%D0%B0-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D0%B8-%D1%88%D0%B5%D0%BD%D0%B3%D0%B5%D0%BD-%D0%B5%D1%82%D0%BE-%D0%BA%D0%BE%D0%B9-%D0%BD%D0%B8-%D0%BF%D1%80%D0%B5%D1%87%D0%B8-news724753.html", "text": "Германското финансово министерство приветства \"проявения от страни членки интерес към присъединяването към еврозоната\", но подчерта, че ЕЦБ трябва да приключи оценката си. Тази подробна оценка трябва да включва аспекти на устойчивостта, подчерта говорител на министерството на финансите в Берлин. Според говорител на Европейската банка тя работи по оценката и се очаква тя да бъде публикувана през май. В момент, когато Европейският съюз (ЕС) се съвзема след множество кризи и чертае пътя си напред , някои страни членки откриват, че не са толкова добре дошли по общия път. Това съобщава агенция \"Блумбърг\" в статия под заглавие \"Стратегическият ъгъл на Европа здраво се бори да се присъедини към ядрото\". България се стреми да се присъедини към еврозоната , както и към Шенгенското пространство за свободно движение и покрива критериите за напредък и в двете области . И в двата случая обаче резервираното отношение по този въпрос в някои по-богати страни от ЕС забавят процеса , отбелязва \"Блумбърг\" в статията. \"Бившата комунистическа страна, която подсилва стратегическият югоизточен фланг на ЕС, представлява тест за усилията на блока за по-тясна интеграция с цел да се справи с предизвикателства като засилващия се глобален протекционизъм и заплахата от нова бежанска вълна от Близкия Изток и Африка . В комбинация с укрепването на еврозоната, ЕС цели да гарантира запазване на икономическото си влияние след изтеглянето на Великобритания след малко повече от година\", се посочва още в текста на сайта bloombergquint.com. \"Изборът на България е да бъде част от ядрото\", заяви външният министър Екатерина Захариева в интервю в Брюксел на 30 януари. \"Имаме ясна програма и ясни приоритети\", добави тя. Германия , която още страда след 10-годишна борба с предизвиканата от Гърция дългова криза , помага да се сложи спирачка на българските аспирации към еврото. Холандия , в която действа силна антиимиграционна партия и Франция , която през последните години пострада от големи терористични нападения , са сред страните, които действат като спирачка на всяко разширяване на Шенген , според цитирани от Блумбърг анонимни служители в Брюксел, Берлин и София. \"Всички възражения бяха чисто политически\", каза в интервю Жолт Дарваш, изследовател в брюкселския мозъчен тръст \"Брюгел\". \"Има двойни стандарти. Приемането на България като нов член на еврозоната не би трябвало да е проблем. България няма да стане нова Гърция \". България, която планира да кандидатства за влизане във валутно-курсовия механизъм, известен като ERM-2 и който е част от пътя за присъединяване към еврозоната , изпълнява всички икономически изисквания . Националната валута, левът, вече е обвързан с еврото . Държавният дълг е доста под средния за еврозоната и под максималното равнище, определено от ЕС. Страната има бюджетен излишък и е достатъчно далеч от европейския лимит от 3% от БВП за бюджетните дефицити. През септември председателят на Европейската комисия Жан-Клод Юнкер заяви, че България и Румъния трябва да станат част от Шенген \"незабавно\" , защото изпълняват всички изисквания. Министър Захариева заяви, че страната е готова да се присъедини към Шенген \"от много години\" и \"този двоен стандарт не трябва да съществува\". Тактиките на Берлин за отлагане по валутния въпрос са комбинирани с продължаващ процес на оценка на годността на България за присъединяване към 19-членната еврозона , извършван от Европейската централна банка (ЕЦБ). Други представители сочат равнището на корупция в България - най-лошото в ЕС , според \"Трансперънси интернешънъл\". Те казват, че еврозоната трябва да гледа отвъд твърдите икономическите критерии и да отчита силата на националните институции , когато обмисля дали да отвори вратите си за нови членове. \"Блумбърг\" припомня изявлението на финансовия министър Владислав Горанов от 11 януари, че правителството планира до средата на годината официално да кандидатства за влизане в ERM-2 и, ако се гледат чисто официалните критерии, София е \"отличен ученик\".", "date": "2018.02.05", "title": "ДИСКРИМИНАЦИЯ! България готова за еврозоната и Шенген, ето кой ни пречи "}
{"url": "http://pik.bg/%D0%B1%D0%B8%D1%82%D0%BA%D0%BE%D0%B9%D0%BD%D1%8A%D1%82-%D1%81%D0%B5-%D1%81%D1%80%D0%B8%D0%BD%D0%B0-%D1%83%D0%B4%D0%B0%D1%80%D0%B8-%D1%81%D1%82%D0%BE%D0%B9%D0%BD%D0%BE%D1%81%D1%82%D0%B8-%D0%BE%D1%82-%D0%BF%D1%80%D0%B5%D0%B4%D0%B8-3-%D0%BC%D0%B5%D1%81%D0%B5%D1%86%D0%B0-news724816.html", "text": "Цената на биткойна се срина под 8000 долара, като отбеляза най-ниската си стойност за последните 3 месеца. Криптовалутата се търгуваше в диапазона между 7800 и 8000 в средата на ноември месец, а после достигна рекордни нива, като бележи прогресивен и устойчив пик с увеличение до 20 000 долара. Само преди няколко дни биткойнът отчете спад с 32% за седмица, като унищожи 63,43 млрд. от пазарната си капитализация. В рамките на днешния ден той поевтиня с около 11% до 7827 долара, озовавайки се на дъното след 11 седмици възход. За няколко часа най-голямата по пазарна оценка криптовалута отново прехвърли прага от 8000 долара, но стойността ѝ остава ниска на база предходните стойности. Редица правителства пред последната седмица категорично заявиха, че няма да подкрепят разплащане с криптовалутата. Индия, Кирай и Япония изтъкнаха опасността от приемането за легално финансово средство криптовалутата и подготвят редица рестрикции, които да ограничат използването ѝ. В противовес на това Австралийското летище в Бризбейн анонсира, че скоро ще позволи на пътниците да плащат с криптовалути в неговата търговска зона, а руския министър-председател Дмитрий Медведев предложи да се създадат специални офшорни зони за организирана търговия с криптовалута. Владивосток и Калининград бяха посочени като възможности, а междувременно руският премиер призова да се разработят общи стандарти за разпространението на криптовалути в рамките на Евразийския икономически съюз. Разпространиха се слухове, че цената на биткойн е била поддържана изкуствено висока. Спекулацията била инициирана от популярната платформа за търговия с криптовалути Bitfinex, пише CNBC, цитирана от трафикнюз.", "date": "2018.02.05", "title": "Биткойнът се срина! Удари стойности от преди 3 месеца"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BC%D0%B0%D0%BB%D1%82%D0%B0-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D1%83-%D0%BD%D0%B0%D1%81-news724837.html", "text": "Президентът на Малта Мари-Луиз Колейро Прека пристига на официално посещение у нас. От 10 ч. на площад „Св. Александър Невски“ ще се състои церемония по официалното посрещане на Мари-Луиз Колейро Прека, която ще положи венец пред Паметника на Незнайния воин. От 10.20 часа ще се проведе среща „на четири очи“ с президента Румен Радев. В 10.50 часа ще започнат пленарните разговори между двете официални делегации. От 11.30 часа Румен Радев и Мари-Луиз Колейро Прека ще дадат изявления за медиите в Гербова зала. От 16.40 часа в сградата на МВнР Заместник министър-председателят и министър на външните работи Екатерина Захариева и министърът на външните работи и насърчаване на търговията на Република Малта Кармело Абела ще направят изявление за медиите след срещата между двамата.", "date": "2018.02.05", "title": "Президентът на Малта пристига на посещение у нас"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B0-%D0%B5%D0%B4%D0%B8%D0%BD-news724843.html", "text": "\"На гърците не им е проблемът в името на Македония, а във възможността от сближаване между Скопие и София. Защото ние сме един народ в две държави. В Беломорието никога не са живели гърци. Историческата истина е просто и ясно - в тези територии живее българско население. Някои от тях с македонско самосъзнание, в което няма лошо\", каза в сутрешния блок на Би Ти Ви евродепутатът Ангел Джамбазки. Спорът в Македония бил ехо от спора между Сърбия и Гърция, според Джамбазки. Целта на Атина била той да се реши с обща сръбско-гръцка граница. \"Това е идеята на ЕС. Да няма граници.Хората да могат свободно да преминават от една в друга страна и да се заселват, ако искат. Надявам се все още да има компромисно решение, Македония да влезе в НАТО. ЕК сега ще представи стратегията си\", поясни евродепутатът Андрей Ковачев. Според него най-важното е в образованието в Македония, България и Гърция, където младите хората да разберат цялата истина за процесите на Балканите.", "date": "2018.02.05", "title": "ЕКСКЛУЗИВНО! Джамбазки с горещ коментар за протестите в Гърция: Македония и България са един народ, разделен в две държави"}
{"url": "http://pik.bg/%D0%B8c%C4%B8a%D1%82e-%D0%B4e%D1%82e%D1%82o-%D0%B2%D0%B8-%D0%B4a-%D0%B7a%D0%B1o%D0%B3a%D1%82ee-c%D0%BBe%D0%B4-%D0%B3o%D0%B4%D0%B8%D0%BD%D0%B8-hay%D1%87e%D1%82e-%D0%B3o-%D0%B4a-%D0%BFpa%D0%B2%D0%B8-%D1%82o%D0%B2a-news724822.html", "text": "Tийнeйджъpитe, ĸoитo пoĸaзвaт интepec в paзлични гpaждaнcĸи дeйнocти - ĸaтo глacyвaнeтo, дoбpoвoлчecĸaтa дeйнocт или aĸтивизъм - пoчти cъc cигypнocт щe пeчeлят пoвeчe пapи, ĸoгaтo пopacнaт oт cвoитe cъyчeницитe, ĸoитo нe ce зaнимaвaт c пoдoбни дeйнocти. Πoнe тoвa твъpди изcлeдвaнe в жypнaлa Сhіld Dеvеlорmеnt. To пoĸaзвa oщe, чe тeзи тийнeйжъpи cтpaдaт пo-мaлĸo oт cимптoми нa дeпpecия и пpи тяx ce oтчитa пo-ниcъĸ pиcĸ дa зaпoчнe дa yпoтpeбявa тeжĸи нapĸoтици или пиe твъpдe мнoгo aлĸoxoл. Eтo ĸaĸ дa възпитaтe тaĸъв интepec y дeтeтo cи: Дaйтe пpимep. Πъpвoтo и нaй-вaжнo e дeцaтa, oщe oт paннa възpacт, дa виждaт, чe poдитeли им ce зaнимaвaт c блaгoтвopитeлнa дeйнocт. Moжe дa ги взeмeтe c вac, дoĸaтo извъpшвaтe блaгoтвopитeлeн тpyд или дa бъдaт дo вac, дoĸaтo дapявaтe пapи зa ĸayзa. Цитиpaйтe и възмoжнocттa блaгoтвopитeлнocттa дa въздeйcтвa пoзитивнo нa oбщecтвo - мoжe би тяxнoтo yчилищe e cъбиpaлo пapи зa нoвa плoщaдĸa. Kaжeтe им, чe ĸoгaтo дaвaтe бeз дa oчaĸвaтe нищo в зaмянa ви ĸapa дa ce чyвcтвaтe дoбpe. Зaпoчнeтe в нaй-paннa възpacт. Oщe oт нaй-paннa възpacт взeмeтe \"бypĸaн зa cпoдeлянe\" и нaĸapaйтe дeтeтo дa дaвa чacт oт пoлyчeнитe пoдapъци и дpyги пapи, ĸoитo мy дaвaтe. Koгaтo пopacнe дocтaтъчнo, зa дa paзбиpa, oбcъдeтe c нeгo ĸaĸ би иcĸaлo дa пoxapчи пapитe. Зaвeдeтe ги дa пoмaгaт c блaгoтвopитeлнa цeл. He cтaвa дyмa caмo зa пapи - a cъщo и зa oтдeлянeтo oт вpeмeтo ви зa дpyгитe. И зaпoчвa c цялoтo ceмeйcтвo. Haĸapaйтe ги дa cи избepaт ĸayзa и cтoят зaд нeя, зa дa мoгaт дa paзбepaт eфeĸтa. И тpябвa дa e ĸayзa, ĸoятo ги интepecyвa. money.bg", "date": "2018.02.05", "title": "Иcĸaтe дeтeтo ви дa зaбoгaтee cлeд гoдини? Hayчeтe гo дa пpaви тoвa..."}
{"url": "http://pik.bg/%D0%B0%D0%BB%D0%B5%D0%BA%D1%81%D0%B8%D1%81-%D1%86%D0%B8%D0%BF%D1%80%D0%B0%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B8-%D0%BC%D0%B8%D0%BB%D0%B8%D0%BE%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D1%81%D0%B0-%D0%BE%D1%81%D1%82%D0%B0%D0%BD%D0%B0%D0%BB%D0%B8-%D1%81%D0%B0%D0%BC%D0%BE-%D0%B2-%D0%B6%D0%B5%D0%BB%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%B0%D0%BD%D0%B4-news724819.html", "text": "“МКД“. Гръцкият министър-председател Алексис Ципрас заяви, че обещанията на опозицията за използва протестите за името на Македония за получаване на политически точки са се сринали. Той заяви, че вместо обявените милиони, както прогнозираха организаторът и опозицията, едва няколко хиляди протестиращи са участвали в демонстрациите , предава македонската медия \"Земетресението и милионите протестиращи, които си въобразяваха организаторите и Андонис Самарас и Кирякос Мицотакис, останаха просто желание. Мнозинството гръцки граждани, които останаха пред телевизорите, независимо от тяхното мнение, са съгласни, че външнополитическите въпроси не трябва да се решават с фанатизъм и нетолерантност“, пише в официално заявление от канцеларията на министър-председателя. Обвинявайки председателя на опозиционната „Нова демокрация“ Кирякос Мицотакис, че към въпроса за името се отнася с лицемерие и безотговорност, тъй като не казва публично и ясно своята позиция, управляващата партия СИРИЗА добави, че подкрепя правителството в преговорите за решаване на въпроса за името на съседната страна. \"Мирното съжителство на хората, сигурността и стабилността на Балканите са най-добрата гаранция за националните интереси\", пише в заявлението на партията, цитирано от Фокус.", "date": "2018.02.05", "title": "Алексис Ципрас: \"Земетресението\" и милионите протестиращи са останали само в желанията на Андонис Самарас и Кирякос Мицотакис"}
{"url": "http://pik.bg/%D1%81%D0%BD%D0%B5%D0%B6%D0%BD%D0%B8%D1%8F%D1%82-%D0%B0%D0%B4-%D0%B2-%D0%BC%D0%BE%D1%81%D0%BA%D0%B2%D0%B0-%D0%B2%D0%B7%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B8-%D0%B6%D0%B5%D1%80%D1%82%D0%B2%D0%B0-news724863.html", "text": "Един човек загина, а няколко бяха ранени при снежна буря в Москва. Снежната покривка надхвърля 60 сантиметра, колкото е валежната норма за февруари. Над 15 хил. машини и 70 хил. общи работници са заети с разчистването на града. Блокирани са пътища, а скъсани електропроводи доведоха до спирането на тока на много места. Над 100 полета бяха отложени или отменени от летищата в Москва. Температурите паднаха под минус 10 градуса. Според синоптиците лошото време ще продължи и през следващите няколко дни.", "date": "2018.02.05", "title": "Снежният ад в Москва взе първата си жертва"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BD%D0%BE%D1%80%D0%B2%D0%B5%D0%B6%D1%86%D0%B8%D1%82%D0%B5-%D1%89%D0%B5-%D1%8F%D0%B4%D0%B0%D1%82-%D1%81%D0%B0%D0%BC%D0%BE-%D1%8F%D0%B9%D1%86%D0%B0-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B3%D1%80%D0%B5%D1%88%D0%BA%D0%B0-%D0%B2-%D0%BF%D1%80%D0%B5%D0%B2%D0%BE%D0%B4%D0%B0-news724846.html", "text": "15 000 вместо 1500 яйца бяха доставени на олимпийския отбор на Норвегия в Пьонгчанг заради грешка в превода. Готвачите на скандинавците са подготвяли заявката си с услугата на Гугъл за автоматичен превод и корейският доставчик е изпълнил, каквото е видял, а именно 15 000 яйца. \"Дойде камионът и беше наполовина пълен с яйца. Изненадата ни беше огромна, но какво да направим. Сваляхме, сваляхме и накрая се споразумяхме да върнем обратно част от тях. Имаме повече от достатъчно. Май няма да готвим друго освен омлети, варени яйца и т.н. Надяваме се да спечелим много медали, за да правим торти и сладкиши в чест на победите\", коментира един от готвачите на Норвегия. Игрите в Пьонгчанг започват на 9 февруари и ще продължат до 25-и.", "date": "2018.02.05", "title": "Уникално! Норвежците ще ядат само яйца на олимпиадата заради грешка в превода"}
{"url": "http://pik.bg/%D0%B4%D1%80%D0%B0%D0%BC%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D0%B8%D0%B2%D0%BE-%D0%B4%D0%B8%D0%BC%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%B1%D0%BE%D0%BB%D0%B5%D0%BD-%D1%81%D1%8A%D0%BC-%D0%BE%D1%82-%D1%81%D0%BF%D0%B8%D0%BD-news724785.html", "text": "Един от най-провокативните български артисти – авангардния Иво Димчев, който поставя с успех всевъзможни културни проекти у нас и по света, призна, че е серопозитивен в доста странна публикация на страницата си във Фейсбук. Димчев, който шокира в последните 3-4 години цяла Европа с пърформансите си, разкри, че е болен от СПИН. Той е диагностициран с чумата на века още през 2008 г. От тогава е на терапия – вече 10 години. Лечението се развива сравнително успешно. Както е известно, СПИН вече не се смята за смъртоносна болест, стига да започне навреме, терапията гарантира между 20 и 35 години живот. Слуховете, че Иво Димчев е серопозитивен, се носят от години, но повечето хора в арт средите ги отхвърлят категорично и смятат, че се разпространяват от негови завистници. Сега обаче самия артист, който шества из цяла Европа, а за страстните му изпълнения пише дори „Ню Йорк Таймс”, сам намеква за болестта си. Той анонсира, че само след няколко месеца ще издаде скандалната си автобиография „Моят живот като носител на HIV”. Творбата ще бъде издадена на няколко езика, тъй като Иво е по-популярен в Европа, отколкото у нас. Димчев не крие, че е хомосексуален, а предишния му спектакъл предлагаше на зрителите шокиращо зрелище – всеки мъж, който желае, може да получи орален секс от него директно на сцената. В последната година той се изявява като музикант и пърформанс артист. Не е ясно дали гръмкото обявление, че е серопозитивен, не е поредната му творческа приумица, но според много запознати с живота му, Димчев говори истината и в действителност се бори с HIV-вируса, пише седмичник.", "date": "2018.02.05", "title": "ДРАМА! Скандалният Иво Димчев разкри: Болен съм от СПИН!"}
{"url": "http://pik.bg/%D1%81%D0%BB%D0%BE%D0%B6%D0%B5%D1%82%D0%B5-%D1%82%D0%BE%D0%B2%D0%B0-%D1%86%D0%B2%D0%B5%D1%82%D0%B5-%D0%B2-%D0%B4%D0%BE%D0%BC%D0%B0-%D1%81%D0%B8-%D0%B8-%D1%81-%D0%B2%D0%B0%D1%88%D0%B8%D1%8F-%D0%BE%D1%80%D0%B3%D0%B0%D0%BD%D0%B8%D0%B7%D1%8A%D0%BC-%D1%89%D0%B5-%D1%81%D0%B5-%D1%81%D0%BB%D1%83%D1%87%D0%B8-%D1%87%D1%83%D0%B4%D0%BE-%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%BE-news724779.html", "text": "Домашното мушкато (Geranium) е растение, което по-рано се е считало за цвете на аристократите. Неговите прекрасни пищни цветове, с ярък цвят, са украса за всеки дом. Но не е просто красиво цвете. Неговите лечебни свойства едва ли бихте могли да се оценят. Ние ще ви покажем как точно да използвате това непретенциозно растение. 2. Поставете си листо на китката, ако желаете да се нормализира кръвното ви налягане. 3. При отит леко смачкайте листо за да се отдели сока от него. Сгънете парче хартия във формата на фунийка и капнете от сока в ухото през нощта. 4. За да премахнете зъбобол, поставете листо от това растение на зъба. 5. Мушкатото отделя антибактериални вещества, които убиват стафилококите – провокиращи възпалителни заболявания. 6. Етеричното масло от мушкато има благоприятен ефект върху кожата, лекува екземи и обриви. 7. Сокът би могъл да лекува катаракта в ранните стадии. Капнете сок от това растение в очите и зрението ви ще се подобри. 8. Компресът с листа от здравец премахва болките, свързани с остеопороза и радикулит. 9. Използва се и в козметиката. Измийте главата си с отвара от листата. Това ще ви избави от проблема със загубата на коса. Хората казват, че това растение е в състояние да реагира на болестта на стопанина си. След като човек е тежко болен, умират всички видове мушкато в къщата, с изключение на червеното … zajenata.bg", "date": "2018.02.05", "title": "Сложете това цвете в дома си и с вашия организъм ще се случи чудо невиждано"}
{"url": "http://pik.bg/%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BD%D0%BE%D0%B2%D0%B8%D1%8F-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-%D0%BD%D0%B0-%D0%BC%D0%B8%D0%BB%D0%B0%D0%BD-news724813.html", "text": "Бившият собственик на Милан Силвио Берлускони критикува методите на управление на новия китайски бос на \"росонерите\" Ли Йонхон. \"Той има нужда от заместник тук в Италия. Когато аз бях президент на Милан, бях винаги близо до футболистите. Звънях на играчите през седмицата, интересувах се от контузените, за да знаят, че имат моята подкрепа. Преди мач също посещавах отбора, за да обсъдим предстоящия съперник. За съжаление не мога да се върна в Милан, нито аз, нито някое от моите деца или приятели. Решението да продам Милан беше тежко, но го взех\", коментира Берлускони, цитиран от Спортал.", "date": "2018.02.05", "title": "Берлускони критикува новия собственик на Милан"}
{"url": "http://pik.bg/%D1%80%D1%83%D1%81%D0%BA%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D1%83%D0%B2%D0%B5%D0%BB%D0%B8%D1%87%D0%B8-%D0%B2%D0%B8%D1%81%D0%BE%D1%87%D0%B8%D0%BD%D0%B0%D1%82%D0%B0-%D0%BD%D0%B0-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D0%BD%D0%B0-%D1%81%D1%83-25-%D0%B2-%D1%81%D0%B8%D1%80%D0%B8%D1%8F-news724811.html", "text": "Известия. Министерството на отбраната на Русия, след свалянето в сирийската провинция Идлиб на щурмовия изтребител Су-25, взе решение да увеличи височината на полетите на самолетите от типа в Сирия на над 5000 метра, пише На такова разстояние от земята самолетите стават неуязвими за ракетите на преносимите зенитно-ракетни комплекси. Височината също гарантира сигурността от огъня на зенитните скорострелни оръжия и куршумите на обичайното стрелково оръжие. Освен това източници от министерството на отбраната съобщиха, че е създадена работна група, която да уточни всички детайли около свалянето на изтребителя. Фокус", "date": "2018.02.05", "title": "Руското министерство на отбраната увеличи височината на полетите на Су-25 в Сирия"}
{"url": "http://pik.bg/%D0%B7%D0%B0-%D0%B0%D0%B2%D1%82%D0%BE%D0%BC%D0%B0%D0%BD%D0%B8%D0%B0%D1%86%D0%B8%D1%82%D0%B5-%D0%BB%D0%B0%D0%B4%D0%B0-%D0%BF%D1%83%D1%81%D0%BA%D0%B0-%D0%B1%D1%80%D1%83%D1%82%D0%B0%D0%BB%D0%B5%D0%BD-%D0%B8-%D0%BB%D1%83%D0%BA%D1%81%D0%BE%D0%B7%D0%B5%D0%BD-%D0%B4%D0%B6%D0%B8%D0%BF-%D0%BD%D0%B0-%D1%86%D0%B5%D0%BD%D0%B0-%D0%BE%D1%82-13-000-%D0%BB%D0%B5%D0%B2%D0%B0-news724790.html", "text": "Базовата версия на новата \"Лада\" ще 589 000 рубли или 13 519 лева, а най-скъпата версия – 723 000 рубли (16 600 лева), съобщиха официално от руската компания. XRAY е издържан в типичния за компактните хечбек автомобили дизайн, но притежава и модерно SUV излъчване. Моделът е развит върху платформата В0 и има над 500 оригинални детайла. Стартовата цена от 13 500 лв. важи за лада XRAY с 1,6-литров бензинов двигател с мощност 109 коня и 5-степенна механична скоростна кутия с оборудване Optima, което включва въздушни възглавници за шофьора и пътника до него, антиблокиръща система ABS+EBD, ESP и за контрол на тягата TCS, за удържане при наклон, електрически стъкла на предните врати, регулиране на предната седалка на шофьора на височина, аудиосистема с тъчскрийн дисплей и Bluetooth, 16-цолови джанти и т.н. Най-скъпият пакет за руския кросоувър Prestige включва датчици за светлините и чистачките, подгряване на предното стъкло, климатроник, камера за задно виждане и тонирани задни стъкла. С това оборудване автомобилът върви и с 1,8-литров бензинов мотор с автоматична трансмисия. Дължината на серийната версия на кросоувъра Lada XRAY е 4164 мм, широчината – 1764 мм, а височината – 1570 мм. Минималният обем на багажника е 324 л, а при свалени задни седалки той нараства до 770 литра. Руснаците нямат колебания, че XRAY ще мине европейския краштест по стандарта EuroNCAP. От АвтоВАЗ смятат, че колата ще набере минимум три звезди от пет възможни и ще се продава без проблеми в Европа. В края на годината ще излезе и версията XRAY Cross със задвижване 4×2 и 4×4, а също така и Vesta Cross, която ще е със задвижване само на предните колела.", "date": "2018.02.05", "title": "ЗА АВТОМАНИАЦИТЕ! \"Лада\" пуска брутален и луксозен джип на цена от 13 000 лева"}
{"url": "http://pik.bg/%D0%B2-%D0%B5%D1%81%D1%82%D0%BE%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%83%D1%87%D0%B5%D0%BD%D0%B8%D1%8F-%D1%81-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D1%81%D0%BB%D1%83%D0%B6%D0%B5%D1%89%D0%B8-%D0%BE%D1%82-%D0%BD%D0%B0%D1%82%D0%BE-news724793.html", "text": "РИА Новости, цитирана от Фокус. Главният щаб на естонските въоръжени сили съобщава, че ученията „Зимен лагер 2018“, в които ще участват повече от хиляда естонски военнослужещи и разположения в страната международен батальон на НАТО, започват на централния армейски полигон в град Соодла, предава „На ученията „Зимен лагер“ ще участват естонски кадрови военни, личният състав на батальона на НАТО от Великобритания и Дания, а също опълченци от „Съюза за отбрана“, пише в съобщението. На срещата на високо равнище на НАТО във Варшава през 2016 г. бе взето решение Алиансът да разположи в Латвия, Литва, Естония и Полша по тяхна молба многонационални батальони. Бойна батальонна група на НАТО, наброяваща около 1200 военни от Великобритания и Франция бе разположена в Естония през април миналата година.", "date": "2018.02.05", "title": "В Естония започват учения с участието на военнослужещи от НАТО"}
{"url": "http://pik.bg/%D0%BE%D0%B1%D0%B2%D0%B8%D0%BD%D1%8F%D0%B2%D0%B0%D1%82-%D0%B6%D0%B5%D1%80%D0%B0%D1%80-%D0%BF%D0%B8%D0%BA%D0%B5-%D0%B2-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-news724818.html", "text": "Жестът на бранителя на Барселона Жерар Пике след изравнителното попадение за 1:1 срещу  Еспаньол в 82-ата минута на мача от 26-ия кръг на Примера дивисион беше възприет като провокативен в лагера на съперника. Пике постави пръст на устните си в знак към трибуните да се смълчат. \"Когато се занимаваш с провокации не може да очакваш уважение, а Пике постоянно го прави. Ние не отговаряме на тях. Всеки си носи отговорност за постъпките. Трябваше да победим, но феновете могат да са доволни, макар и този мач да остави горчив послевкус\", коментира халфът на Еспаньор Естебан Гранеро, цитиран от Спортал.", "date": "2018.02.05", "title": "Обвиняват Жерар Пике в провокация"}
{"url": "http://pik.bg/%D0%BD%D0%BE%D0%B2%D0%B0-%D0%BA%D0%BE%D0%BD%D1%81%D1%83%D0%BB%D1%81%D0%BA%D0%B0-%D0%BA%D1%80%D0%B8%D0%B7%D0%B0-%D1%81%D0%B5-%D1%80%D0%B0%D0%B7%D1%80%D0%B0%D0%B7%D1%8F%D0%B2%D0%B0-%D0%BC%D0%B5%D0%B6%D0%B4%D1%83-%D1%82%D1%83%D1%80%D1%86%D0%B8%D1%8F-%D0%B8-%D1%81%D0%B0%D1%89-news724800.html", "text": "Regnum. Изглежда, че стихналата консулска криза между Анкара и Вашингтон се разгаря отново, коментира Причина за това става разследването по отношение на един от сътрудниците на американското консулство в Турция. Според местни медии Турция не е сдържала обещанията си, довели до скорошното отменяне на визовите ограничения. В резултат на решенията на Анкара американската администрация е обявила за въвеждане на санкции срещу турските чиновници, което е станало причина за задържания и арести на сътрудниците от американските консулства. Фокус", "date": "2018.02.05", "title": "Нова консулска криза се разразява между Турция и САЩ"}
{"url": "http://pik.bg/%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D1%81%D0%B0%D1%89-%D0%B2%D1%8A%D0%B7%D0%BD%D0%B0%D0%BC%D0%B5%D1%80%D1%8F%D0%B2%D0%B0%D1%82-%D0%B4%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B0%D1%82-%D0%BF%D1%80%D0%BE%D0%B4%D0%B0%D0%B6%D0%B1%D0%B8%D1%82%D0%B5-%D0%BD%D0%B0-%D0%BF%D0%B5%D1%82%D1%80%D0%BE%D0%BB-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news724774.html", "text": "ABC News. Държавният секретар на САЩ Рекс Тилърсън заяви по време на посещението си в Аржентина, че страната му възнамерява да ограничи продажбите на петрол на Венецуела, предава Тилърсън заяви, че САЩ желаят „честни и свободни избори във Венецуела“ и че искат да приложат достатъчно натиск, за да се сложи край на кризата в латиноамериканската държава. Той допълни, че иска да открие начини да се намали негативното влияние от подобно решение върху американските петролни компании, страните от региона и самите венецуелци, които разчитат на венецуелския петрол. Венецуела е третият по големина доставчик на петрол за САЩ. Фокус", "date": "2018.02.05", "title": "Рекс Тилърсън: САЩ възнамеряват да ограничат продажбите на петрол на Венецуела"}
{"url": "http://pik.bg/%D1%81%D0%BF%D1%80%D1%8F%D0%B3%D0%B0%D1%82-%D0%B7%D0%B5%D0%B5%D0%B4%D0%BE%D1%80%D1%84-%D0%B7%D0%B0-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D0%B4%D0%B5%D0%BF%D0%BE%D1%80%D1%82%D0%B8%D0%B2%D0%BE-%D0%BB%D0%B0-%D0%BA%D0%BE%D1%80%D1%83%D0%BD%D1%8F-news724802.html", "text": "Бившият холандски национал и понастоящем треньор Кларънс Зеедорф може да поеме закъсалия испански тим Депортиво Ла Коруня. Галисийците уволниха наставника си Кристобал Парало след загубата с 0:5 от Реал Сосиедад, която ги остави в зоната на изпадащите. Първоначално от Ла Коруня са потърсили уругвайските специалисти Мартин Ласарте и Диего Алонсо, но са получили откази, предава Спортал. Така се е стигнало до контакт със Зеедорф, който в кариерата си на треньор е водил втородивизионен китайски тим и Милан. Очаква се той да поеме Депортиво от март, а дотогава тимът да бъде воден от временен наставник.", "date": "2018.02.05", "title": "Спрягат Зеедорф за треньор на Депортиво (Ла Коруня)"}
{"url": "http://pik.bg/%D0%BF%D0%BE%D1%87%D0%B5%D1%82%D0%B8%D0%BD%D0%BE-%D1%82%D0%BE%D1%82%D0%BD%D1%8A%D0%BC-%D0%B7%D0%B0%D0%B3%D1%83%D0%B1%D0%B8-%D0%B4%D0%B2%D0%B5-%D1%82%D0%BE%D1%87%D0%BA%D0%B8-%D1%81%D1%80%D0%B5%D1%89%D1%83-%D0%BB%D0%B8%D0%B2%D1%8A%D1%80%D0%BF%D1%83%D0%BB-news724803.html", "text": "Тотнъм Маурисио Почетино Ливърпул Хари Кейн Мениджърът на заяви, че тимът му е загубил две точки при гостуването на от 26-ия кръг на Премиър лийг, завършило 2:2. Гостите от Лондон стигнаха до ремито в петата минута на добавеното време от дузпа, реализирана от . \"Бяхме по-добрият отбор през цялото време и може да се каже, че загубихме две точки. И двете дузпи в наша полза бяха отсъдени справедливо. Епизодите не бяха спорни. Когато реферите грешат всички говорят. Редно е да се отбелязват и правилните им решения. Това, че Хари Кейн изпълни втората дузпа след изпуснатата първа, е най-нормалното. Поздравявам го за гол номер 100 в Премиър лийг\", коментира Почетино, цитиран от Спортал.", "date": "2018.02.05", "title": "Почетино: Тотнъм загуби две точки срещу Ливърпул"}
{"url": "http://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B0-%D0%B4%D0%B5%D1%81%D0%B8-%D1%86%D0%BE%D0%BD%D0%B5%D0%B2%D0%B0-%D0%B1%D0%BB%D0%B8%D0%B7%D0%BA%D0%B0-%D1%81%D1%8A%D0%BC-%D1%81%D1%8A%D1%81-%D1%81%D0%B0%D1%88%D0%BA%D0%B0-%D0%B2%D0%B0%D1%81%D0%B5%D0%B2%D0%B0-%D1%81%D1%8A%D0%BD%D1%83%D0%B2%D0%B0%D1%85-%D1%82%D0%B0%D1%82%D0%BA%D0%BE-%D1%82%D0%BE%D0%B9-%D0%BC%D0%B8-%D0%BA%D0%B0%D0%B7%D0%B0-%D1%87%D0%B5-%D1%89%D0%B5-%D1%81%D0%B5-%D0%B2%D1%8A%D1%80%D0%BD%D0%B0-news724799.html", "text": "Деси Цонева си направила шега със Сашка Васева, която участва в миналогодишния сезон на „ВИП Брадър”. Младата журналистка решила съвсем спонтанно да се обади на емблематичната фолк певица, като разбира се не предполагала, че това ще сложи началото на тяхното приятелство. Т „Бяхме така леко подпийнали с приятелки и хайде да се обадим на Сашка Васева. Обадих й се и й казах: „Сашка, ти си моят идол от детинство. Аз съм израснала с твоите песни”. Нали леко преувеличено... Оказа се, че тя е страхотен човек. Сега на всеки един празник първият човек, който ми се обажда, е Сашка Васева”, казва Деси. Отскоро Деси Цонева работи като журналист на свободна практика, но не крие, че макар да се чувства добре сама да избира ангажиментите си, все пак се надява да се завърне в БНТ, пише ХотАрена. Внучката на Анахид Тачева и Коста Цонева е била част от екипа на националната телевизия по времето, по което баща й водеше предаване в ефира й. Именно в БНТ започва кариерата на Деси Цонева, а баща й, който е сред най-емблематичните лица на БНТ, много й помагал в професионално отношение. очно когато се навършвала една година от загубата на баща й, тя имала сън с него. Деси слязла от автобус точно пред входа на БНТ, а татко й я очаквал, облечен с най-хубавия си костюм и изглеждал перфектно: „И аз супер учудена: „О, ти си се оправил. Връщаш ли се?”. При което той ме хвана под ръка и ме вкара в БНТ и каза: „Сега е твой ред!”. Така че знае ли се? Аз винаги бих направила всичко за телевизията-майка, както се казва. Освен това мечтата на баща ми беше да стане директор на БНТ. Мечта, която беше много реална да се осъществи… Бих се радвала, ако вратите на БНТ са отворени за мен”, казва Деси.", "date": "2018.02.05", "title": "ОТКРОВЕНА! Деси Цонева: Близка съм със Сашка Васева! Сънувах татко, той ми каза, че ще се върна в БНТ! "}
{"url": "http://pik.bg/%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D0%B8%D1%81%D0%BA%D0%B0-%D0%BD%D0%BE%D0%B2-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8-%D0%BB%D0%B8%D0%B4%D0%B5%D1%80-news724771.html", "text": "Politico, цитирани от \"Фокус\". Министър-председателят на Испания Мариано Рахой призова каталунските сепаратисти да се откажат от Карлес Пучдемон за свой кандидат за регионалното лидерство, за да се сложи край на политическата парализа в областта, предава По време на реч в Кордова Рахой заяви, че бившият каталунски лидер, който е прекарал последните няколко месеца в Белгия и е заплашван с арест в Испания, трябва да отстъпи пред „някой, който вижда нещата по друг начин“. Миналата седмица каталунският парламент отложи сесия, в която Пучдемон трябваше да бъде преизбран за регионален лидер. Испанските власти са на мнение, че ще са необходими нови регионални избори, ако сепаратистите не успеят да излъчат нов кандидат. По-рано конституционният съд на Испания отсъди, че Пучдемон трябва да присъства в Женералитета, за да встъпи в длъжност.", "date": "2018.02.05", "title": "Испанския премиер иска нов каталунски лидер"}
{"url": "http://pik.bg/%D0%B2%D1%80%D0%B0%D1%82%D0%B0%D1%80%D1%8F%D1%82-%D0%BD%D0%B0-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%B3%D0%BB%D0%B5%D0%B4%D0%B0%D0%BB-%D0%BA%D0%B0%D0%BA-%D0%BA%D0%B5%D0%B9%D0%BD-%D0%B1%D0%B8%D0%B5-%D0%B4%D1%83%D0%B7%D0%BF%D0%B8-news724798.html", "text": "Вратарят на Ливърпул Лорис Кариус разкри след равенството с Тотнъм (2:2), че преди срещата е гледал дузпи на Хари Кейн. Кариус сподели разочарованието в лагера на мърсисайдци, че тимът не стигна до трите точки.", "date": "2018.02.05", "title": "Вратарят на Ливърпул гледал как Кейн бие дузпи"}
{"url": "http://pik.bg/%D1%80%D0%B5%D0%B4%D0%B6%D0%B5%D0%BF-%D1%82%D0%B0%D0%B9%D0%B8%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BC%D0%B8-%D0%B2%D1%8A%D0%B2-%D0%B2%D0%B0%D1%82%D0%B8%D0%BA%D0%B0%D0%BD%D0%B0-%D0%B5-%D0%B7%D0%BD%D0%B0%D1%87%D0%B8%D1%82%D0%B5%D0%BB%D0%BD%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-news724792.html", "text": "Anadolu Agency. Президентът на Турция Реджеп Тайип Ердоган заяви, че смята своето официално посещение във Ватикана за „значителна възможност“ да предаде послание на мир, предава Ердоган ще посети Ватикана и Рим. Това ще е първото посещение на турски президент в страната за последните 59 години. „Виждам в това посещение значителна възможност да привлека внимание към общочовешките ценности, давайки послание на мир и приятелство“, заяви Ердоган. „Ще обсъдим с папа Франциск Палестина, Йерусалим, Сирия, Ирак, борбата срещу тероризма, бежанските въпроси, хуманитарната помощ“, допълни той. Турският президент заяви, че откакто папа Франциск води духовно католическия свят, той е изиграл активна роля във въпросите, с което е спечелил одобрението на международната общност. „Ние особено приветстваме позицията му по ерусалимския въпрос. Говорехме няколко пъти по телефона в този период. Неговата позитивна позиция има значение, че можем да вървим заедно с него като лидер на християнския смята“, допълни Ердоган. Очаква се в Рим президентът да се срещне с италианския си колега Сержо Матарела и с министър-председателя Паоло Джентилони, с които да обсъди икономиката и военната индустрия, както и събитията в Сирия, Ирак, Ливан, Йерусалим, отношенията между Турция и ЕС, сътрудничеството в борбата срещу тероризма и миграцията.", "date": "2018.02.05", "title": "Реджеп Тайип Ердоган: Посещението ми във Ватикана е значителна възможност"}
{"url": "http://pik.bg/%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%BC%D0%B0%D0%B4%D1%80%D0%B8%D0%B4-%D1%81%D1%8A%D0%BA%D1%80%D0%B0%D1%82%D0%B8-%D0%B8%D0%B7%D0%BE%D1%81%D1%82%D0%B0%D0%B2%D0%B0%D0%BD%D0%B5%D1%82%D0%BE-%D0%BE%D1%82-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news724789.html", "text": "Отборът на Атлетико Мадрид се възползва от грешната стъпка на лидера Барселона и съкрати аванса на каталунците на върха след победа с 1:0 у дома над Валенсия в двубой от 22-ия кръг на Примера дивисион. Победното попадение за \"дюшекчиите\" отбеляза Анхел Корея в 59-ата минута. Това беше трето поредно поражение за тима на Валенсия, който се отдалечи от върха в класирането. Барселона води с 58 точки, докато Атлетико вече е с 49 и заема второто място.", "date": "2018.02.05", "title": "Атлетико (Мадрид) съкрати изоставането от Барселона"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-116-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B2%D0%BB%D0%B0%D0%BA%D0%BE%D0%B2%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D0%B0%D1%89-news724749.html", "text": "ABC News. Най–малко двама души са загинали, а други 116 са ранените в тежката железопътна катастрофа, станала в ранните часове на неделя (местно време) в американския щат Южна Каролина, предава телевизионният канал Инцидентът се случи близо до град Кейси. Пътнически влак на компанията „Амтрак“ от Ню Йорк за Маями се е сблъскал с товарен влак. Губернаторът на Южна Каролина Хенри Макмастър е съобщил, че двама души са загинали, а повече от 100 други са с различни наранявания – от охлузвания до счупени кости. В първоначално изявление на компанията „Амтрак“ се съобщаваше, че „локомотивът и няколко вагона са дерайлирали, осем членове на екипажа и около 139 пътници са ранени“. За жертви не се съобщаваше. В ход е разследване на причините за инцидента.", "date": "2018.02.05", "title": "Двама загинали и 116 ранени при влаковата катастрофа в САЩ"}
{"url": "http://pik.bg/%D0%BD%D0%B0%D0%BF%D0%BE%D0%BB%D0%B8-%D1%81%D0%B5-%D0%B2%D1%8A%D1%80%D0%BD%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B2-%D1%81%D0%B5%D1%80%D0%B8%D1%8F-%D0%B0-news724787.html", "text": "Отборът на Наполи се върна на върха в Серия А след победа като гост с 2:0 над последния в класирането Беневенто. Неаполитанците събраха 60 точки и имат една повече от шампиона Ювентус, който по-рано през деня разгроми Сасуоло със 7:0.", "date": "2018.02.05", "title": "Наполи се върна на върха в Серия А"}
{"url": "http://pik.bg/%D0%BF%D1%80%D0%B5%D0%B8%D0%B7%D0%B1%D1%80%D0%B0%D1%85%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BA%D0%B8%D0%BF%D1%8A%D1%80-news724754.html", "text": "AFP, цитирани от \"Фокус\". Президентът на Република Кипър Никос Анастасиадис бе преизбран за втори мандат, предава Окончателните резултати от втория тур на президентските избори в страната показват, че Анастасиадис е получил подкрепата на 55,99% на гражданите на Република Кипър. Подкрепяният от комунистите Ставрос Малас събира 44% от гласовете на избирателите.", "date": "2018.02.05", "title": "Преизбраха президента на Кипър"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B8-%D1%85%D1%80%D0%B0%D0%BD%D0%B8-%D0%BF%D0%BE%D0%BC%D0%B0%D0%B3%D0%B0%D1%82-%D0%BF%D1%80%D0%B8-%D0%BA%D0%B8%D1%81%D0%B5%D0%BB%D0%B8%D0%BD%D0%B8-news724752.html", "text": "При гастроезофагеалния рефлукс се наблюдава преминаване на стомашно съдържимо в хранопровода. Смята се за една от основните причини за хронична кашлица, астма, ларингит, ерозии по зъбите. Рефлуксът може да се лекува с различни медикаменти, но като цяло терапията е различна при всеки. Ако искаме да използваме по-натурални методи, може да пробваме чрез различни суперхрани, чийто вещества водят до намаляване на неприятното парене и киселините. Овесените ядки са едно от нещата за справяне с рефлукса. Те са най-енергизиращата и полезна закуска, която подпомага храносмилателния тракт. Тя ни засища и същевременно не предизвиква появата на парене и неприятно усещане в хранопровода. Причината е, че намалява киселинността. Копър В продължение на векове копърът се е използвал като мощна лечебна билка, която е много ефективна при лекуването на стомашни проблеми и затруднения с храносмилателната система. Той намалява възпалението в стомаха и предотвратява появата на рефлукс. Алое вера Не е задължително да го използваме само за козметични цеи. Растението има лечебен ефект благодарение на неговия сок. Той облекчава болката в стомаха и се бори с киселините. Но има силен слабителен ефект, затова не трябва да се прекалява с него.", "date": "2018.02.05", "title": "Ето кои храни помагат при киселини"}
{"url": "http://pik.bg/%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D1%89%D0%B8%D1%82%D0%B5-%D0%B7%D0%B0-%D1%84%D0%BE%D1%80%D0%BC%D0%B8%D1%80%D0%B0%D0%BD%D0%B5-%D0%BD%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%BF%D0%B0%D1%80%D1%82%D0%B8%D0%B8-%D0%BC%D0%BE%D0%B6%D0%B5-%D0%B4%D0%B0-%D0%BE%D1%82%D1%85%D0%B2%D1%8A%D1%80%D0%BB%D1%8F%D1%82-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%B4%D0%B0-news724788.html", "text": "Reuters, Преговарящите за новата „голяма коалиция“ между Германската социалдемократическа партия и „Съюза“ (ХДС/ХСС) на канцлера Ангела Меркел може да изоставят идеята постепенно да отменят данъка в страната върху въздушния транспорт, предава позовавайки се върху източници, запознати с коалиционните преговори. Според запознатия източник предложението данъкът постепенно да се премахне, няма да присъства в окончателното коалиционно споразумение. Данъкът се взема от цените на самолетните и струва на пътниците между 7 и 40 евро в зависимост от прелетяното разстояние. Фокус", "date": "2018.02.05", "title": "Преговарящите за формиране на коалиция германски партии може да отхвърлят предложението да отменят данъка върху въздушния транспорт"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%BD%D0%B5-%D0%BE%D1%82%D1%81%D1%82%D1%8A%D0%BF%D0%B2%D0%B0-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D1%81%D0%BB%D0%B5%D0%B4-%D0%BC%D0%B8%D1%82%D0%B8%D0%BD%D0%B3%D0%B0-news724758.html", "text": "Гръцкото правителство не възнамерява да промени външната си политика след състоялия се днес в Атина митинг \"в защита на името\", на който властите бяха обвинени в предателство и компромис, съобщава македонският сайт нетпрес, позовавайки се на гръцки правителствени източници.&nbsp;&nbsp;Външната политика не се води с митинги. Планът на правителството остава в сила, каза неназован член на правителството на Алексис Ципрас. Гръцкото външно министерство смята към средата на февруари да представи проектоспоразумението за решаване на продължилия десетилетия спор за името на Македония. В същото време лидерът на опозиционната ВМРО-ДПМНЕ&nbsp;Християн Мицкоски&nbsp;заяви:Няма да приемем промяна на конституцията, за да се промени конституционното име на Македония.&nbsp;Пред телевизия Сител Мицкоски е заявил, че в първите месеци след избирането на новото правителство е имало чувство на оптимизъм в двете страни, но в момента чувствата са смесени, особено след днешния протест в Атина. Неговото впечатление е, че процесът върви назад.", "date": "2018.02.05", "title": "Гърция не отстъпва за Македония и след митинга"}
{"url": "http://pik.bg/%D0%BE%D1%82%D0%BB%D0%B0%D0%B3%D0%B0%D1%82-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news724744.html", "text": "TOLOnews, цитирани от \"Фокус\". Само ден след назначаването му новият председател на Независимата избирателна комисия (НИК) на Афганистан Гула Джан Абдулбади Сайяд заяви, че предстоящите парламентарни и местни избори в страната вероятно ще бъдат отложени с още няколко месеца, предава информационната агенция Изборите бяха насрочени за 7 юли 2018 г., но липсата на ръководител на НИК забави процеса по подготовката за провеждането на вота, обясни Гула Джан Абдулбади Сайяд. „Ние продължаваме работата по набиране на служители и увеличаваме усилията си, за да компенсираме времето, което вече е изгубено“, допълни новият председател на НИК. „Няма разногласия между лидерите в правителството на националното единство относно парламентарните и местни избори“, заяви говорителят на афганистанския министър-председател, като добави, че „е по-добре изборите да бъдат проведени на определената дата, за да се гарантира доверието на хората в (избирателния) процес и да се осигури легитимност на системата“. Международни донори са осигурили 30 милиона долара за регистрацията на избирателите и процедурата ще започне в близко бъдеще, уточниха от НИК.", "date": "2018.02.05", "title": "Отлагат изборите в Афганистан"}
{"url": "http://pik.bg/%D0%BC%D0%BE%D0%BA-%D0%BC%D0%BE%D0%B6%D0%B5-%D0%B4%D0%B0-%D0%B8%D0%B7%D0%B2%D0%B0%D0%B4%D0%B8-%D0%B1%D0%BE%D0%BA%D1%81%D0%B0-%D0%BE%D1%82-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D1%82%D0%BE%D0%BA%D0%B8%D0%BE-2020-news724741.html", "text": "Боксът може да загуби мястото си в програмата на Олимпиадата в Токио през 2020 година заради хаоса в управлението на Международната аматьорска боксова федерация АИБА. Президентът на МОК Томас Бах каза на пресконференция, че е силно обезпокоен от проблемите във федерацията и си запазва правото да преразгледа позицията на бокса за Токио 2020 и за Младежката Олимпиада в Буенос Айрес през октомври тази година. Бах добави, че от АИБА не са успели да дадат гаранции за прозрачност по въпросите за управлението, финансите и антидопинговата програма. Етичната комисия на МОК води разследване за злоупотреби в АИБА и са спрени всички контакти с федерацията, с изключение на оперативните дела. АИБА има срок до 30 април да предостави доклад за справяне с текущите проблеми.", "date": "2018.02.05", "title": "МОК може да извади бокса от олимпийската програма за Токио 2020"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%85%D0%B8%D1%82-%D0%BD%D0%B0-%D1%80%D0%B8%D1%82%D0%BE%D0%BD-%D0%BE%D0%B7%D0%B2%D1%83%D1%87%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%BA%D0%BE%D0%BC%D0%B5%D0%B4%D0%B8%D1%8F-%D0%BF%D0%BE-hbo-%D0%B2%D0%B8%D0%B4%D0%B5%D0%BE-news724367.html", "text": "Хит на \"Ритон\" озвучава американската комедия \"По-добри неща\", която се излъчво по филмовия канал HBO, сигнализираха почитателите на дуета на фен-страницата във \"Фейсбук\". Песента \"Хей, капитане\" звучи за финал в деветия епизод на първи сезон. Сериалът разказва за самотната майка и актриса Сам Фокс, която отглежда трите си дъщери в Лос Анджелис. \"По-добри неща\" се издава от продуцентската компания \"CK Pig Newton\" за \"FX Productions\". Излъчва се от края на 2015 г., като от есента на миналата година зад океанта бе показан и третия сезон, който обаче все още не е излъчван у нас. Текстът на \"Хей, капитане\" е на Живко Колев, Асен Драгнев е автор на музиката, а аранжиментът е на Борис Чакъров. \"Ритон\" изпя песента през 1994 г., когато излезе албумът \"Джалма\".", "date": "2018.02.05", "title": "ПЪРВО В ПИК! Хит на \"Ритон\" озвучи американска комедия по HBO (ВИДЕО)"}
{"url": "http://pik.bg/%D0%B7%D1%80%D0%B5%D0%BB%D0%B8%D1%89%D0%B5-%D0%BC%D0%BE%D0%BD%D0%B0%D0%BA%D0%BE-%D0%BE%D0%B1%D1%8A%D1%80%D0%BD%D0%B0-%D0%BB%D0%B8%D0%BE%D0%BD-%D0%BE%D1%82-02-%D0%B4%D0%BE-32-%D1%81-%D1%87%D0%BE%D0%B2%D0%B5%D0%BA-%D0%BF%D0%BE-%D0%BC%D0%B0%D0%BB%D0%BA%D0%BE-news724791.html", "text": "В невероятно зрелище на \"Луи II\" отборът на Монако показа шампионския си дух и обърна гостуващия Лион от 0:2 до 3:2 с човек по-малко в дербито от 24-ия кръг на Лига 1. Двубоят започна вихрено, като гостите от Лион поведоха с 2:0 след първите 30 минути с попадения на Мариано (12) и Бертран Траоре (27). В 32-ата минута домакините намалиха с гол на Балде Кейта, а в 36-ата стигнаха и до изравнително попадение чрез Радамел Фалкао. Монако получи право на изпълнение на дузпа. Вратарят на Лион Антони Лопеш отрази удара на колумбиеца, но при добавката Фалкао беше безгрешен. В самия край на полувремето \"монегаските\" останаха с човек по-малко, след като авторът на първия гол Кейта беше изгонен за втори жълт картон. Макар и с човек по-малко домакините изтръгнаха успеха в 88-ата минута, когато се разписа Марко Лопес, предава Спортал. Така Монако събра 50 точки е върви трети в класирането, като измести от позицията Лион, който остана четвърти с 48. Съдбата на първото място в Лига 1 изглежда предрешена в полза на Пари Сен Жермен, но за второто се очертава свирепа битка между отборите на Олимпик Марсилия, Монако и Лион.", "date": "2018.02.05", "title": "ЗРЕЛИЩЕ! Монако обърна Лион от 0:2 до 3:2 с човек по-малко"}
{"url": "http://pik.bg/%D0%B9%D0%BE%D1%82%D0%B8%D0%BD%D0%B3%D0%B5%D1%80-%D0%BE%D0%B1%D1%8F%D0%B2%D0%B8-%D0%BE%D1%80%D1%8F%D0%B7%D0%B2%D0%B0%D1%82-%D0%B0%D1%80%D0%B3%D0%B0%D1%80%D0%BD%D0%B8%D1%82%D0%B5-%D1%81%D1%83%D0%B1%D1%81%D0%B4%D0%B8%D0%B8-%D0%B8-news724759.html", "text": "Аграрните субсидии и финансирането за регионите ще бъдат орязани. Това твърди еврокомисарят по бюджетната политика Гюнтер Йотингер в интервю за германската преса. По думите му ЕС трябва да е готов да съкрати с пет до десет процента парите за земеделие и за кохезионната политика. Преговорите за следващата бюджетна рамка на евросъюза до 2027 г. започват по време на българското европредседателство", "date": "2018.02.05", "title": "Йотингер обяви: Орязват аргарните субсдии и "}
{"url": "http://pik.bg/%D0%BA%D1%83%D0%BB%D1%82-%D0%BA%D0%B0%D0%BC%D0%B5%D0%BB%D0%B8%D1%8F-%D1%81%D1%80%D0%B0%D0%B2%D0%BD%D0%B8-%D0%BB%D1%8E%D0%B1%D0%BE%D0%B2%D1%82%D0%B0-%D1%81%D0%B8-%D0%BA%D1%8A%D0%BC-%D1%86%D0%B2%D0%B5%D1%82%D0%B8%D0%BD-%D1%81-%D0%BE%D1%82%D0%B3%D0%BB%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D1%86%D0%B2%D0%B5%D1%82%D0%B5-news724648.html", "text": "Може да е странно за много хора, че човек като мен може да е романтичен и напълно отдаден на един човек в любовта, но в живота, когато срещнеш сродна душа, нещата си стават. Така певицата Камелия коментира пред сутрешния блок на Би Ти Ви 20-годишната си връзка с любимия си Цветин и голямата им любов. „Чувствам това като грижа за едно цвете – коментира Камелия. – От деца се познаваме с Цветин. А иначе сме заедно откакто той бе на 19, а аз – на 26 години. Истински се влюбих в него, след като се прибрах от Швейцария. Тогава той дори не бе ходил още в казармата, но сърцето ми бе напълно пленено. Знаех, че това е човека. Преминах през всички клишета и отстоях тази любов. Чаках го докато той бе в казармата. Цветин бе гвардеец и често ходех пред Президентството да го гледам. От далече, като видех кривите му крака, знаех, че е той“. Камелия заяви, че любимият й не обича светлината на прожекторите, заради което непрекъснато избягва известността. „Старая се да се храня органично и да живея здравословно – коментира Камелия начина си на живот. – Заради многото ми ангажименти не съм спортувала в последните 4-5 месеца изобщо. Напоследък спя трудно. Събират ми се по 5-6 часа, което за мен е малко. Наскоро си откраднах няколко дни почивка и спах 10 часа“. Камелия бе категорична, че не вярва в късмета и суеверия. „Все по-често срещам хора, които не могат да носят отговорност към живота си – каза още изпълнителката. – Не го правят както за себе си, така и за другите“. За най-тежкия момент в живота си Камелия определи смъртта на баща си, когато вечерта, след погребението му, е трябвало да пее. „Най-тежко ми бе, че след погребението на баща ми, трябваше да имам участие – разкрива Камелия. – Трябваше да подгрявам Лепа Брена. Не отказах, защото знаех, че за баща ми най-голямата радост бе да ме гледа на сцената. Заради това го направих и в негова памет“.", "date": "2018.02.05", "title": "КУЛТ! Камелия сравни любовта си към Цветин с отглеждане на цвете"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D1%81%D0%B5-%D0%BD%D0%B0%D1%81%D0%BF%D0%B8%D0%BC-%D1%81-%D0%BC%D0%B0%D0%BB%D0%BA%D0%BE-%D1%81%D1%8A%D0%BD-%D0%BC%D0%B5%D1%82%D0%BE%D0%B4%D1%8A%D1%82-%D0%BD%D0%B0-%D0%BB%D0%B5%D0%BE%D0%BD%D0%B0%D1%80%D0%B4%D0%BE-%D0%B4%D0%B0-%D0%B2%D0%B8%D0%BD%D1%87%D0%B8-news724761.html", "text": "Повечето хора асоциират т.нар. полифазен сън с името на Леонардо да Винчи – най-известният изобретател, скулптор и художник от епохата на Ренесанса. Той се нуждаел от много време, за да реализира идеите си. Затова решил да се възползва от времето си за сън и почивка и започнал да прилага следния метод. На всеки 4 часа той спи по 15 минути. Това прави сумарното време за сън в едно денонощие 1 час и 30 минути и дава на да Винчи 6 часа повече, за да твори. Следвайки режима, великият художник си спечелва 20 продуктивни години повече. Всеизвестен факт е, че най-ползотворното време за работа е след събуждането от сън. Тогава човешкият капацитет за полагане на труд е особено голям. Взимането на почивка на всеки четири часа, от една страна, увеличава времето за работа, а от друг страна, повишава трудоспособността на човек. За първи път т.нар. полифазен сън се практикува от Леонардо да Винчи, но с течение на времето се появяват и други разновидности: Методът Сиеста – 5 часа сън през нощта и час и половина следобедна дрямка. Методът Дъевримен – около 3 часа сън през нощта и 20-минутна следобедна дрямка. Методът Димаскион – на всеки 6 часа 30 минути сън. Методът Уберман – на всеки 4 часа около 20 минути сън. Методът на Тесла – 2 часа сън през нощта и 20-минутна следобедна дрямка. За финал – не забравяйте, че всеки човек е индивидуален и отнема време, за да разберете кой от методите е най-подходящ за вас. Ако решите да опитате този начин на спане, избягвайте да шофирате и да вземате важни решения, докато не се убедите, че намаляването на съня ви няма никакви нежелани ефекти.", "date": "2018.02.05", "title": "Как да се наспим с малко сън: Методът на Леонардо да Винчи"}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%81%D1%80%D0%B5%D0%B1%D1%80%D0%BE%D0%BB%D1%8E%D0%B1%D1%86%D0%B8-%D1%81%D1%80%D0%B5%D0%B4-%D0%B7%D0%BE%D0%B4%D0%B8%D0%B8%D1%82%D0%B5-news724769.html", "text": "Астролозите правят най-различни класации. Този ще насочим вашето внимание към парите. Кои са най-големите сребролюбци, кои са най-щедрите – вижте класацията, подготвена от сп. Elle. Стрелецът има късмет с парите и парите със Стрелеца, защото представителите на този знак често са много щедри. Трудно можете да им спрете или намалите желанието да помагат на някого. Широката душа на Стрелеца отговаря на неговите „широки пръсти“ и често тази душа изглежда незаинтересована от парите. Изглежда, защото, помагайки, Стрелецът получава в замяна благодарност и чест. Това е, от което той се нуждае. И като допълнение – обича да демонстрира своята доброта в очите на околните. За разлика от Стрелеца, Водолеят инвестира парите в полезни неща без да се замисля. Той изпитва истинска радост, когато хвърля пари, за да помага на други. Има няколко проблема. Първо, Водолеят губи разсъдъка си понякога и трудно може да се спре да пилее парите. На второ място, неговата щедрост често е използвана от хората. Лъвът обича да изпъква не само физически, но и финансово. Неговата щедрост е селективна и засяга само най-близкия му кръг, в очите на останалите той изглежда алчен. За да получите нещо от него има само едно условие – да сте в обкръжението му. Той инвестира от сърце, но с ум. Може да създава впечатление, че е прекомерно щедър, но не е така. Овенът е щедър, но точно до степента, в която е полезно и подходящо. Да се разделим с пари? Лесно е, би отговорил представител на този знак. Но има една малка подробност – трябва да са чужди. От родители, приятели, спонсори – няма значение. Но пък те са царе да ги инвестират по правилен начин и трудно биха били излъгани. Скорпионът не харчи толкова за себе си, а за другите. При него е важно какво впечатление ще остави. Ако трябва да изглежда щедър – няма да пести пари. Като цяло финансите за Скорпиона са въпрос на спокойствие, без пари той се изнервя и дори може да стигне до депресия. Близнаците обичат да хвърлят... прах в очите. Поведението им в обществото и в тесен кръг или на четири очи е противоположно. Ако искате някаква финансова подкрепа – преговаряйте пред други хора. Тогава имате по-голям шанс да получите нещо. Когато става въпрос за пари, Рибите са напълно зависими от настроението. Когато са в добро настроение са готови да помогнат, дори ще си свалят ризата от гърба. Но ако не са на кеф, не очаквайте да се разделят дори със стотинка. Удивителен знак. Те се опитват да живеят на чужда сметка постоянно, като в същото време следят до стотинка своето състояние и обмислят всяко плащане. Но ако разберат, че имате истински финансови проблеми, те незабавно ще помогнат. Раците са практични, на моменти – стиснати. Или просто тяхната практичност създава впечатление, че трудно се разделят с парите. Във всеки случай няма да видите представител на тази зодия да пилее банкноти за глупости. Затова ако се вгледате във вещите му – всички са необходими и полезни. Представителите на този знак не обичат да харчат пари за другите. Те могат да се разделят с известни суми само ако усетят ласкателно отношение, което да погали егото им. Но имайте предвид – колкото са ви дали, в един момент ще поискат равностойната сума да бъде върната. Това са лидерите в класацията по сребролюбство. Готови са да загубят време в търсене на по-евтини стоки, дори ако разликата в е незначителна. Козирогът е много мнителен и мисли, че всеки иска да го измами. път цената", "date": "2018.02.05", "title": "Най-големите сребролюбци сред зодиите"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%82%D0%B5%D0%B7%D0%B8-5-%D0%B4%D0%B2%D0%BE%D0%B9%D0%BA%D0%B8-%D0%B7%D0%BE%D0%B4%D0%B8%D0%B8-%D1%81%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%B8%D0%BC%D0%B8-%D1%81%D0%B0%D0%BC%D0%BE-%D0%B7%D0%B0-%D1%81%D0%B5%D0%BA%D1%81-news724805.html", "text": "В любовта има двойки, които са силно съвместими и такива, които се разминават, но не и по отношение на секса. Само защото двама души са несъвместими един с друг, това не означава, че те не могат да се забавляват в спалнята, нали? Вижте кои 5 двойки зодиакални знаци са несъвместими за дългосрочни връзки, но пък зашеметяващи в леглото. Връзката между Телец и Лъв може да бъде описана като емоционална и страстна. Двата зодиакални знака съставляват двойка, в която партньорите не се срамуват да покажат своята интимност на публични места. Тяхната чувственост се проявява в един и същи момент. Въпреки това са горделиви и трудно биха поискали извинение, може би и затова не могат да са в дълготрайна връзка заедно. И двете зодии имат позитивни възгледи за живота. Привлечени са от чистата положителна енергия и затова искат да бъдат един до друг. Независимо от това, отношенията им рядко биха продължили във времето. Понякога хората се нуждаят от здравословна доза реализъм в ежедневието си, за да могат да са здраво стъпили на земята. И Везни и Риби, не могат да го направят един за друг. Зад двата зодиакални знака се крият личности с дълбока духовност, които обичат сложните и стимулиращи интелектуални дискусии. Те са свободни мислители, които не се страхуват да говорят на различни теми. Но като дългосрочна перспектива не могат да бъдат съвместими, защото Водолеят има тенденция да се възприема като същество над другите. От друга страна, Скорпионът не обича да бъде овластяван. Пред тях има твърде много възможности за конфликти, но в леглото могат да прекарат приятни мигове. Никога няма да може да предскажете как ще се държи Ракът в определена ситуация. Родените под този зодиакален знак са склонни да променят настроението си по-бързо, отколкото всеки друг знак в зодиака. В даден момент могат да бъдат весели, а в друг да са депресирани и да гледат на живота негативно. При Близнаците емоциите също властват, но не толкова, колкото логиката. Те са много нерешителни и се нуждаят от време, за да стигнат до решение за нещо. Тук има твърде много нестабилност, за да може връзката да оцелее. В секса могат да намерят допирни точки. Две силни личности. И двата зодиакални знака са брилянтни, талантливи, трудолюбиви. Те имат силна мотивация за постигането на успех и благополучие в живота. Притежават неограничен потенциал и никога не се преструват. Желанието им да участват в големи начинания е това, което ги обединява, но това, което ще ги отдели са пътищата и начинът, по който се движат през тях. Въпреки това, в спалнята имат голяма химия помежду си. Струма.бг", "date": "2018.02.05", "title": "ВНИМАНИЕ! Тези 5 двойки зодии са съвместими само за секс"}
{"url": "http://pik.bg/%D0%BD%D1%8F%D0%BC%D0%B0-%D0%BC%D1%8A%D1%80%D0%B4%D0%B0%D0%BD%D0%B5-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B3%D0%BE%D0%BD%D0%B7%D0%BE-%D0%BC%D1%83-%D0%B4%D0%B0%D0%B4%D0%B5-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BA%D1%80%D0%B0%D0%B9-%D1%81-%D0%B0%D0%BB%D0%BA%D0%BE%D1%85%D0%BE%D0%BB%D0%B0-%D0%B8-%D0%B5%D0%BB%D0%B8%D1%82%D0%BD%D0%B8%D1%82%D0%B5-%D0%B1%D1%80%D1%8A%D0%BC%D1%87%D0%B0%D0%BB%D0%BA%D0%B8-news724786.html", "text": "Безработният треньор по футбол Георги Иванов-Гонзо се е кротнал при жена си Мариета в София, след като бе натирен от „Черно море”. Съпругата взела нещата в свои ръце, след като научила, че една от причините за уволнението му била прекалената употреба на алкохол. Във Варна Гонзо го беше ударил на живот, което му се отрази и на треньорската работа. След като го освободиха, големият бивш нападател на „Левски” се прибра в София при семейството си. Мариета, която години наред му прощаваше изневерите с елитни бръмчалки като Цеци Красимирова,  сега ударила по масата. И заявила, че вече й дошло до гуша от изцепките на мъжа й. След конското 41-годишният Гонзо си подвил опашката и се заклел, че най-сетне ще влезе в правия път. Поел също и ангажимент да ограничи алкохола. Докато чака оферти, Георги Иванов не се отделя от Мариета и сина си Александър, който вече навърши 18-години. През последния уикенд Гонзо и жена му бяха забелязани в един от столичните нощни клубове, в компанията на бившите футболисти Георги Пеев и Захари Сираков. На тяхната маса беше и волейболният национал Теодор Салпаров с гаджето си Ралица Паскалева. Цялата вечер Гонзо спазвал поведение и изпил само две уискита, твърдят очевидци, пише седмичник.", "date": "2018.02.05", "title": "НЯМА МЪРДАНЕ! Жената на Гонзо му даде ултиматум: Край с алкохола и елитните бръмчалки!"}
{"url": "http://pik.bg/%D0%BF%D1%80%D0%BE%D0%B1%D0%BB%D0%B5%D0%BC%D1%8A%D1%82-%D0%BD%D0%B0-%D0%B1%D1%83%D0%BD%D0%B4%D0%B5%D1%81%D0%BB%D0%B8%D0%B3%D0%B0%D1%82%D0%B0-%D0%BF%D0%B0%D0%BA-%D0%B5-%D0%B2%D0%B8%D0%B4%D0%B5%D0%BD-%D0%B7%D0%B0-%D0%B2%D1%81%D0%B8%D1%87%D0%BA%D0%B8-news724810.html", "text": "Поредният кръг в Бундеслигата само затвърди големия проблем на германския футбол - Байерн (Мюнхен) няма нито един сериозен конкурент. Баварците са лидери на върха с 18 точки пред Байер (Леверкузен), а до края остават по цели 13 двубоя, предава Спортал. Парадоксалното е, че “аспирините” са по-близо до опасната зона, отколкото до шампиона, тъй като разликата с 16-ия Майнц 05 е 15 точки. Директно изпадат последните два тима, а 16-ият отива на бараж за спасението си. Поне този сезон ще е интересно в борбата за участие в Шампионската лига. Зад Байерн има пет отбора, разделени в рамките на само 2 точки. Зад тях пък дебнат други пет в разстояние на 4 точки. Към момента извън зона “Европа” са отбори като Борусия (Мьонхенгладбах), Херта (Берлин) и Хофенхайм, които едва ли ще оставят нещата така.", "date": "2018.02.05", "title": "Проблемът на Бундеслигата пак е виден за всички"}
{"url": "http://pik.bg/%D0%B9%D0%B5%D0%BC%D0%B5%D0%BD%D1%81%D0%BA%D0%B8%D1%82%D0%B5-%D1%85%D1%83%D1%82%D0%B8-%D1%82%D0%B2%D1%8A%D1%80%D0%B4%D1%8F%D1%82-%D1%87%D0%B5-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8-%D0%B2%D1%8A%D0%B7%D0%B4%D1%83%D1%88%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%BE-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D0%B5-%D1%83%D0%B1%D0%B8%D0%BB-%D0%BE%D1%81%D0%B5%D0%BC-%D0%B4%D1%83-news724782.html", "text": "ABC News. Йеменските бунтовници хути съобщиха, че въздушен удар на водената от Саудитска Арабия международна коалиция срещу тях е ударила полицейско управление в контролираната от метежниците столица Сана, убивайки осем души, предава Бунтовниците хути твърдят, че една от жертвите е дете и че също така са ранени 58 души. Според свидетели мнозина от загиналите и пострадалите са цивилни. Водената от Саудитска Арабия е във война с бунтовниците шиити от март 2015 г. за да завърне правителството на бившия президент на страната Абд Рабу Мансур Хади. Бунтовниците контролират Сана, както и северните части на страната и са подкрепяни от регионалния противник на Саудитска Арабия Иран.", "date": "2018.02.05", "title": "Йеменските хути твърдят, че саудитски въздушен удар по полицейско управление е убил осем души"}
{"url": "http://pik.bg/%D0%B3%D1%80%D1%8A%D1%86%D0%BA%D0%BE%D1%82%D0%BE-%D0%B2%D1%8A%D0%BD%D1%88%D0%BD%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%B9%D0%BE%D1%85%D0%B0%D0%BD%D0%B5%D1%81-%D1%85%D0%B0%D0%BD-%D1%87%D0%B5-%D0%BA%D0%B0%D0%B7%D0%B0%D0%BB-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B2%D0%BC%D0%B5%D1%81%D1%82%D0%BE-%D0%B1%D1%8E%D1%80%D0%BC-news724777.html", "text": "“МКД“, цитирана от Фокус. Гръцкото външно министерство реагира остро на използването на името Македония от европейския комисар по политиката на съседство и разширяване Йоханес Хан в негово изявление пред германския вестник \"Шпигел\", предава македонската медия МВнР на Гърция обяви с изявление, в което критикува за \"повторна неправилно използване на името на БЮРМ\". \"Призоваваме комисаря Хан да спазва международното законодателство, да се въздържа от нарушение, и да се придържа на решенията и ангажиментите на самия Европейски съюз, особено в критичен момент като сегашния, когато се водят съответните преговори. Неговите повторения на неподходящи фрази, които не допринасят за постигане на напредък в преговорите по въпроса за името“, пише в реакцията, публикувана на сайта на гръцкото външно министерство.", "date": "2018.02.05", "title": "Гръцкото външно министерство разкритикува Йоханес Хан, че казал Македония вместо БЮРМ"}
{"url": "http://pik.bg/%D0%BA%D0%B0%D1%84%D0%B5%D1%82%D0%BE-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%8A%D0%B4-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8-%D1%80%D0%B5%D1%88%D0%B0%D0%B2%D0%B0%D1%82-%D0%B4%D0%B0%D0%BB%D0%B8-%D0%B5-%D1%82%D0%BE%D0%BA%D1%81%D0%B8%D1%87%D0%BD%D0%BE-news724776.html", "text": "В САЩ посетителите на кафенета може да се окажат посрещнати от предупредителни табели, че кафето съдържа канцерогенно съединение, съобщава ScienceAlert. В момента в калифорнийски съд се разглежда такъв иска. Той е внесен от Съвета по образование и изучаване на токсичните вещества, предава Праграф 22. Според ищците посетителите в кафенетата трябва да знаят за потенциалните опасности на кафето. Акриламидът се получава при термична обработка на продуктите. Той е признат за опасно канцерогенен. Още преди 15 години експериментално е доказано, че гризачи, на които е давана вода с това вещество, са развивали рак. Богати на акриламид са пържените картофи, чипсовете и други продукти, които се готвят в кипящо масло. Канцерогенното съединение може да се получи и при печенето на кафеените зърна, което прави самата напитка опасна. Представители на компаниите за търговия с кафе твърдят, че то не е опасно за здравето. Отдавна е доказана и ползата от умерената консумация на кафе.", "date": "2018.02.05", "title": "КАФЕТО ОТИВА НА СЪД! Магистрати решават дали е токсично"}
{"url": "http://pik.bg/%D0%BF%D1%80%D0%B8%D0%BC%D0%BA%D0%B0%D1%82%D0%B0-%D1%81%D0%B5-%D0%B7%D0%B0%D1%82%D1%8F%D0%B3%D0%B0-%D0%B5%D1%81-%D0%B3%D0%BE%D1%82%D0%B2%D0%B8-%D0%B4%D0%B0%D0%BD%D1%8A%D1%87%D0%B5%D0%BD-%E2%80%9E%D0%B5%D0%BB%D0%B5%D0%BA%D1%82%D1%80%D0%BE%D1%88%D0%BE%D0%BA%E2%80%9C-%D0%B7%D0%B0-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B3%D0%B8%D0%B3%D0%B0%D0%BD%D1%82%D0%B8%D1%82%D0%B5-news724757.html", "text": "Европейската комисия ще представи до края на март плана си за преразглеждане на данъчните правила за интернет гигантите , които ще ги накарат да плащат в страните, където правят печалбите си, заяви в неделя високопоставен служител. Комисарят по икономическите въпроси на ЕС Пиер Московиси заяви пред френското Radio J, че предложенията му ще \"създадат консенсус и електрошок\" за облагане на приходите от цифровата икономика. Според законодателството на ЕС американски технологични титани като Google и Facebook могат да изберат да отчитат доходите си във всяка държава-членка , което ги кара да избират държави с ниски данъци като Ирландия, Холандия или Люксембург. Това лишава други нации от блока от данъчните приходи, въпреки че те могат да допринасят за по-голям дял от приходите. Организацията за икономическо сътрудничество и развитие твърди, че тези правила струват на правителствата по целия свят около193 млрд. евро годишно загубени приходи , според оценка от 2015 г. \"Идеята е да можем да идентифицираме дейността на цифровите компании, затова се нуждаем от набор от показатели - броят на кликванията, броя на IP адресите, рекламата и евентуално приходите и тогава ще намерим начини да ги обложим\", каза Московиси. Той каза, че новите правила ще се отнасят за гиганти като Google, Apple, Facebook и Amazon - известни като GAFA - както и за услуги като AirBnB и Booking.com. \"Когато наемете стая за резервация, тя генерира значителни приходи за компания, която не знаем къде се намира и която плаща много малко като данъци\", обясни той.", "date": "2018.02.05", "title": "ПРИМКАТА СЕ ЗАТЯГА! ЕС готви данъчен „електрошок“ за интернет гигантите"}
{"url": "http://pik.bg/%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BA%D0%BE%D0%B0%D0%BB%D0%B8%D1%86%D0%B8%D0%BE%D0%BD%D0%BD%D0%B8-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B4%D0%BD%D0%B5%D1%81-news724784.html", "text": "Reuters, цитирана от Фокус. „Съюзът“ (ХДС/ХСС) и Германската социалдемократическа партия ще продължат преговорите за формиране на коалиционно правителство в понеделник, 5 февруари заради това, че все още имат някои различия по определени въпроси, предава „Съюзът“ и ГСДП си бяха поставили неделя като краен срок за споразумение за подновяване на „голямата коалиция“, управляваща страната от 2013 г. насам, но споровете относно здравеопазването и трудовата политика остават. „Имахме много конструктивен ден днес и постигнахме редица споразумения“, заяви генералният секретар на ГСДП Ларс Клингбайл, допълвайки, че преговарящите все още имат различия в определени области, които желаят да обсъдят детайлно. „Засега решихме, че не искаме нощна сесия, а да продължим преговорите и дискусиите по детайлен и фокусиран начин утре сутринта“, допълни той.", "date": "2018.02.05", "title": "Потенциалните коалиционни партньори в Германия ще продължат преговорите днес"}
{"url": "http://pik.bg/%D0%BC%D0%BE%D0%BA-%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B0%D0%BD%D1%82%D0%B8%D0%B4%D0%BE%D0%BF%D0%B8%D0%BD%D0%B3%D0%BE%D0%B2%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D0%BA%D0%BE%D0%BC%D0%B5%D1%80%D1%81%D0%B8%D0%B0%D0%BB%D0%B8%D0%B7%D0%B8%D1%80%D0%B0%D1%85%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D1%81%D0%BF%D0%BE%D1%80%D1%82-news724815.html", "text": "Росийская газета. Председателят на Съвета на Руската федерация Валентина Матвиенко даде коментар на заявлението на председателя на МОК, който призова Спортния арбитражен съд (CAS) в Лозана, оправдал 28 руски спортисти по обвиненията, че са приемали допинг, да се реформира, пише „Всяка демократична система предполага наличието на независима съдебна система. Разбира се, ако някоя структура иска да се смята за демократична, то трябва да изпълнява решенията на независимите съдебни органи“, заяви Матвиенко. Разбира се, може да се разсъждава за необходимостта за реформирането на Спортния арбитражен съд , особено, след като МОК не е устроен от решението. Но тогава трябва да се помисли и за реформирането на Световната антидопингова агенция и на МОК. В частност за неспособността им да действат в рамките на демократичните процедури. Нали това е явен признак за израждане на първоначалния смисъл на олимпийското движение, на олимпийския дух на тези международни организации. Има още един сериозен проблем – те комерсиализираха международния спорт, олимпийското движение. В определен смисъл го превърнаха бизнес, поставил начело не спортистите а получаването на печалби“, допълни тя, цитирана от Фокус.", "date": "2018.02.05", "title": "МОК и Световната антидопингова агенция комерсиализираха международния спорт"}
{"url": "http://pik.bg/%D0%BC%D0%B8%D1%88%D0%B5%D0%BB-%D0%B1%D0%B0%D1%80%D0%BD%D0%B8%D0%B5-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D1%81-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-news724797.html", "text": "The Daily Express, цитиран от Фокус. Главният преговарящ на ЕС по Брекзит Мишел Барние пристига в понеделник в Лондон, където ще се срещне с британския министър за въпросите, свързани с Брекзит Дейвид Дейвис, а след това и с министър-председателя Тереза Мей. Очаква се обсъждане на излизането на Великобритания от ЕС преди Барние и британския екип за Брекзит да се запътят към Брюксел, където във вторник ще започнат обсъжданията за т.нар. „преходно споразумение“, пише Дейвис заяви че се надява да има споразумение относно преходния период след Брекзит преди срещата на високо равнище на ЕС на 22 март. „Очаквам да приема Мишел Барние. Следващата важна стъпка в работата ни е да изградим новото партньорство между ЕС и Великобритания“, допълни той. Очаква се по време на срещата да се постигне разбирателство относно отношенията между страната и блока след Брекзит. Преговорите за Брекзит ще се проведат докато високопоставените евроскептици от британската Консервативна партия предупреждават, всяка сделка с Брюксел, която остави Великобритания в митническия съюз на ЕС, би била неприемлива.", "date": "2018.02.05", "title": "Мишел Барние пристига в Лондон на преговори за Брекзит с Тереза Мей "}
{"url": "http://pik.bg/%D1%80%D1%83%D1%81%D0%BA%D0%B0%D1%82%D0%B0-%E2%80%9E%D1%81%D0%B1%D0%B5%D1%80%D0%B1%D0%B0%D0%BD%D0%BA%E2%80%9C-%D0%BF%D1%80%D0%BE%D0%B4%D0%B0%D0%B2%D0%B0-%D1%82%D1%83%D1%80%D1%81%D0%BA%D0%B0%D1%82%D0%B0-%D1%81%D0%B8-%D0%B4%D1%8A%D1%89%D0%B5%D1%80%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-news724773.html", "text": "Regnum. Според турски медии руската „Сбербанк“ възнамерява да продаде своята дъщерна банка в Турция „Денизбанк“, предава От покупката се интересува банка Emirates NBD. Засега нито „Сбербанк“, нито „Денизбанк“, нито Emirates NBD не са излезли с коментар по въпросите. Според банков аналитик „процесът на продажбата набира скорост и потенциалните купувачи са изразили своя интерес към банката“. Според друг специалист „Сбербанк“ иска да излезе от Турция“. „Известно ни е, че сред заинтересуваните банки, освен Emirates NBD, има и такава от Казахстан“. Фокус", "date": "2018.02.05", "title": "Руската „Сбербанк“ продава турската си дъщерна компания"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%81%D0%BE%D1%86%D0%B8%D0%BE%D0%BB%D0%BE%D0%B3%D1%8A%D1%82-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0-%D1%82%D1%80%D1%83%D1%81%D0%BE%D0%B2%D0%B5%D1%82%D0%B5-%D0%B2-%D0%BF%D0%B0%D1%80%D1%82%D0%B8%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2-news724834.html", "text": "Социологът и шеф на \"Галъп Интернешънъл\" Първан Симеонов разкрива как се отразява скандалът около ратифицирането на Истанбулската конвенция върху имиджа на партиите, както и безкрайните скандали между депутата от ГЕРБ Делян Добрев и депутатката от БСП Елена Йончева върху имиджа политиците. Сред скандалите за \"третия пол\" и между депутатите, защо потъна европредседателството? Първан Симеонов представя и изводите от новата си книга за социологическите проучвания през миналата година и тенденциите за тази. \"БСП се връща при корените, при консервативното\", каза Първан Симеонов. Градските хора, прозападни и либерални напуснали ГЕРБ на последните избори. \"Точно, когато очаквахме тези хора да отидат при БСП, тя отиде при комунизма и Истанбулската конвенция\", поясни той. \"Едва ли скандълът между Делян Добрев и Елена Йончева. Беше време да бъдат извадени фактите за Йончева. като в стария виц и двамата излизат кални. Въпросът е кой губи от това. БСП издигна темата за корупцията и я държа доста време. И от това печели. Темата с корупцията се поизносва леко. Затова БСП се опитва да се занимава и с други теми. като Истанбулската конвенция\", уточни Първан Симеонов. Мая Манолова вдига рейтинга, Румен Радев играе ролята на обединител, Станишев има голям международен авторитет, в това положение има опасност БСП да изгуби рейтинга си, според шефа на \"Галъп\".  Според него новото с големи шансове е Слави Трифонов. \"Той ще се опита да отправи послание към всички публики. Рейтингът му идва като телевизионен водещ. ГЕРБ и Патриотите трябва да се страхуват, защото той играе на тяхната струна. Но и БСП има от какво да се струхават. Защото ще отиде на опозиционните настроения\", поясни Първан Симеонов. Той обаче не вярвал, че Слави Трифонов ще влезе в политиката. \"Ако днес попитате хората, които искат ново, ще получите положителен отговор. Радев добре разбра това. Той се мъчи да бъде мека опозиция, защото ако влезе съвсем с бутоните напред, ще изгуби\", каза Първан Симеонов.  В речта си за това, че парламентарната република е атрофирала, той нямал предвид да въведем президентка република. \"Той каза парламентарната република не е окей, дайте да я оправим\", поясни Симеонов. Българите давали известен кредит на европредседателството. За политиката хората били подчертано скептични, но икономиката върви и хората не искат избори.. \"Под привидното було на стабилността може да изскочи някой айсберг. Много се натрупва напрежение, увеличиха се протестите, това се очакваше. Либералната общност в България отвори фронт на ГЕРБ. Те са извън парламента, а по улиците. Те са радикален опозиционен курс. Креативни са и са в медиите\", поясни Сомеонов. Ако изборите се саге, няма да изненади, според Симеонов. ДПС пяк нямало да е във властта. \"Не е назряло времето за избори. БСП също не е готова. Защото ако има сега ицзбори, тя пак ще е на второ място\", поясни Симеонов. Той нарече дебата за Истанбулската конвенция трагикомичен. \"Кой е чел, кой - не. Но се нагнети напрежение. Има домашно насилие. БСП взе топката на Патриотите и те трябва да проявят усилия да си го върнат\", каза Симеонов. Големият проблем бил да няма чужди интереси.", "date": "2018.02.05", "title": "САМО В ПИК TV! Социологът Първан Симеонов за трусовете в партиите заради Истанбулската конвенция и драмата \"Делян Добрев - Елена Йончева\" (ОБНОВЕНА)"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%B5%D0%B7-2017-%D0%B3%D0%BE%D0%B4%D0%B8%D0%BD%D0%B0-%D1%81%D0%B0-%D0%B8%D0%B7%D0%B7%D0%B5%D1%82%D0%B8-%D0%BD%D0%B0%D0%B4-50-%D0%BC%D0%BB%D0%BD-%D0%BA%D1%8A%D1%81%D0%B0-%D1%86%D0%B8%D0%B3%D0%B0%D1%80%D0%B8-%D0%BA%D0%B0%D0%BA%D1%82%D0%BE-%D0%B8-%D0%BD%D0%B0%D0%B4-48-%D1%82%D0%BE%D0%BD%D0%B0-%D0%BD%D0%B0%D1%80%D1%8F%D0%B7-news724897.html", "text": "През 2017 година са иззети над 50 млн. къса цигари, както и над 48 тона нарязан тютюн. Това каза министърът на вътрешните работи Валентин Радев след представянето на резултати от изследване за контрабандата на цигари . „МВР поставя акцент върху противодействието на контрабандата на цигари и тютюневи изделия. Засилва се капацитетът на нашите органи“, заяви той. „През 2017 година са проведени 43 специализирани тематични операции. Структурите на МВР са извършили 1154 проверки на обекти“, обясни министърът. „През септември 2017 година със Специализираната прокуратура са иззети 915 мастербокса цигари. Задържани са 9 лица, повдигнати са обвинения на петима. Това е само един пример от 2017 година“, коментира Валентин Радев. „Предотвратени са щети за над 16 млн. лева. Така работи държавата - регулярно, методично и резултатно“, заяви вътрешният министър.", "date": "2018.02.05", "title": "Валентин Радев: През 2017 година са иззети над 50 млн. къса цигари, както и над 48 тона нарязан тютюн"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D1%81%D0%B0%D0%BB%D0%B0%D1%85-%D0%B0%D0%B1%D0%B4%D0%B5%D1%81%D0%BB%D0%B0%D0%BC-news724852.html", "text": "Единственият оцелял от джихадисткия екип, който извърши касапница в Париж през ноември 2015 г. - Салах Абдеслам се изправя пред съда в Белгия. Абдеслам е подозиран като изиграл ключова роля в нападенията от 13 ноември 2015 г., когато джихадисти от Ислямска държава (ИД) избиха 130 души, наслаждаващи се на хубавото време навън. 28-годишният френски гражданин от марокански произход беше оборудван с елек на самоубиец. Но за разлика от брат си, той не активира устройството, което беше намерено сред останките няколко дни след масовото убийство. След четири месеца в бягство най-издирваният в Европа човек беше заловен в брюкселското предградие Моленбек, и разказал на разследващите, че планирал да се самовзриви пред Стад дьо Франс, но размислил. Абдеслам е свързан и с джихадистите, които извършиха бомбените атаки на летището в Брюксел и в метрото през март 2016 г., които се случиха само четири дни след арестуването му. Той е държан в изолация и наблюдаван денонощно в най-големия затвор в Европа - във Фльори-Мерожи, южно от Париж. През последните месеци условията на задържането му бяха леко облекчени, след като се появиха признаци, че неговото душевно здраве се влошава. За процеса той ще бъде преместен в затвор с висока степен на сигурност в северна Франция, който е по-близо до Белгия.", "date": "2018.02.05", "title": "Започва делото срещу Салах Абдеслам"}
{"url": "http://pik.bg/%D1%86%D0%B0%D1%86%D0%B0%D1%80%D0%BE%D0%B2-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D0%BD%D0%B0%D0%B9-%D0%BD%D0%B8%D1%81%D0%BA%D0%BE%D1%82%D0%BE-%D0%B4%D0%BE-%D0%BC%D0%BE%D0%BC%D0%B5%D0%BD%D1%82%D0%B0-%D0%BD%D0%B8%D0%B2%D0%BE-%D0%BD%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0-%D0%BF%D1%80%D0%B8-%D1%86%D0%B8%D0%B3%D0%B0%D1%80%D0%B8%D1%82%D0%B5-news724889.html", "text": "Отбелязваме най-ниското до момента ниво на контрабанда при цигарите - 6%. Това каза главният прокурор Сотир Цацаров след представянето на резултати от изследване за контрабандата на цигари . „На първо място искам да отбележа, че формулировката, под която е обозначено проучването „Цигари непредназначени за местния пазар“ е изключително деликатна и в същото време показваща за какво става дума. Най-общо казано става дума за това, което представлява незаконна търговия, контрабанда и което в крайна сметка осъществява и престъпни състави. Въпреки деликатната формулировка „цигари, непредназначени за местния пазар“, не може да не отбележим няколко неща. На първо място плюсовете – да, 6% е най-ниското ниво, мерено до момента. Тези 6% обаче не бива да ни успокояват, защото в рамките им маржовете са много големи по места“, заяви Цацаров. По думите му има места с много нисък процент и места с много висок. „Ако Хасково, с най-висок процент, го обясняваме географски, възникват въпросите за Велико Търново и Пазарджик. Такива въпроси възникват и по отношение на марките цигари с оглед на това, че отново лидер остава една и съща компания. Така или иначе усилията и на прокуратурата, и на МВР са свързани не само с противодействието на незаконната търговия с цигари. Това е само един от спектрите на нашата работа. Само снощи са задържани 32 кг хероин“, допълни той. Според Цацаров не е възможно тези резултати да бъдат постигнати, ако липсва партньорството между държавните органи и бизнеса, който е заинтересуван да работи на светло. \"Не можем да кажем, че тези 6% са резултат само на работата на митници, прокуратура, МВР и т.н. Благодаря трябва да се каже и на всички икономически оператори, които подкрепят тази инициатива и без партноьрството на които тези 6% биха били абсолютно невъзможни. Силното партньорство на свелия бизнес с държавата е от изключително значение за тези проценти\", каза още Цацаров.", "date": "2018.02.05", "title": "Цацаров: Отбелязваме най-ниското до момента ниво на контрабанда при цигарите"}
{"url": "http://pik.bg/%D0%B4%D0%BD%D0%B5%D1%81-%D0%B8%D0%B7%D1%81%D0%BB%D1%83%D1%88%D0%B2%D0%B0%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D0%B7%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%BD%D0%B8%D0%BC-news724856.html", "text": "Събеседване с двамата кандидати за директор на Националния исторически музей ще се проведе в Министерството на културата, съобщава БНТ. Три месеца след пенсионирането на Божидар Димитров конкурсът за длъжността е към своя край.&nbsp; За поста се конкурират двама души -&nbsp;проф. Вера Бонева&nbsp;от Университета по библиотекознание и информационни технологии и настоящият временен директор&nbsp;доц. Бони Петрунова.", "date": "2018.02.05", "title": "Днес изслушват кандидатите за директор на НИМ"}
{"url": "http://pik.bg/%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%BE%D1%82%D0%BE-%D0%B2-%D0%BA%D0%B8%D0%BF%D1%8A%D1%80-14-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D1%81%D0%B5-%D0%BF%D1%80%D0%B8%D0%B1%D1%80%D0%B0-%D0%B2%D0%BA%D1%8A%D1%89%D0%B8-news724849.html", "text": "Cyprus Daily, цитиран от \"Фокус\" 14-годишното българско момиче, което бе в неизвестност от четвъртък, първи февруари, се е завърнало у дома си в Никозия, пише местното издание . От полицията са разкрили, че Ерика Найденова се намира в добро здравословно състояние, пише вестникът, като пояснява, че тя се е прибрала вкъщи в неделя. Не се съобщава какво е правила или къде е била по време на няколкодневното си отсъствие. Eрика бе обявена за издирване в петък от родителите ѝ, след като момичето не се е прибирало в продължение на 24 часа.", "date": "2018.02.05", "title": "Изчезналото в Кипър 14-годишно момиче се прибра вкъщи"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%B8-%D1%83%D0%BB%D0%B8%D1%86%D0%B8-%D0%B2-%D1%81%D0%BE%D1%84%D0%B8%D1%8F-%D1%81%D1%82%D0%B0%D0%B2%D0%B0%D1%82-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B8-news724872.html", "text": "Столичният общински съвет ще разглежда и гласува пешеходното пространство в центъра на София да се разшири по улица \"Алабин\" от бул. \"Витоша\" дo ул. \"Граф Игнатиев\". Докладът в СОС е внесен от общинския съветник Войслав Тодоров от групата на коалиция \"Сердика\", а гласуването ще е в четвъртък, съобщава \"Монитор\". Миналата година общинарите дадоха зелена светлина и още два участъка в центъра на града да бъдат обособени само за пешеходци. От март бул. \"Витоша\" ще бъде затворен за движение на автомобили между ул. \"Алабин\" и бул. \"Александър Невски\". С новата зона обаче няма да се спрат трамваите. Удължаването на пешеходната зона пред Съдебната палата и покрай храм \"Света Неделя\" е стъпка по пътя към освобождаването от автомобили на едноименния площад. От пролетта за движение ще бъде затворена и ул. \"Георг Вашингтон\" в участъка от ул. \"Трапезица\" до ул. \"Пиротска\". Зам.-кметът по транспорта Евгени Крусев обясни тогава, че не приема доводи против обособяване на пешеходни зони в центъра, където има 2 метролинии, минават 5 трамвая и има 2 подземни гаража.", "date": "2018.02.05", "title": "Ключови улици в София стават пешеходни"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D0%BF%D0%BE%D1%87%D0%B8%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F%D1%82-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%81%D1%82%D0%B5%D1%84%D0%B0%D0%BD-%D1%88%D0%B0%D1%80%D0%BB%D0%BE%D0%BF%D0%BE%D0%B2-news724879.html", "text": "Бизнесменът Стефан Шарлопов, собственик на верига хотели \"Шарлопов комплекс\", е починал тази нощ в съня си. Тъжната вест беше потвърдена пред ПИК от \"Шарлопов груп\". \"Успехът е труд, постоянство и амбиция\", казваше приживе успелият бизнесмен. Стефан Шарлопов е роден е на 14.10.1962 г. в Бургас. През 1986 г. завършва висшето си образование във Великотърновския университет, специалност Българска филология. След това започва работа като журналист в София и в изданията, в които работи, се занимава с икономическа тематика. 26-годишен издава първата си книга с художествена документалистика. През 1989 г. започва частен бизнес.", "date": "2018.02.05", "title": "ИЗВЪНРЕДНО В ПИК! СКРЪБНА ВЕСТ! Внезапно почина известният бизнесмен Стефан Шарлопов"}
{"url": "http://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D0%B1%D1%80%D0%B0%D0%BD%D0%B8-%D0%B4%D0%BE%D1%81%D1%82%D1%8A%D0%BF%D0%B0-%D0%BD%D0%B0-36-%D1%85%D0%B8%D0%BB-%D1%87%D1%83%D0%B6%D0%B4%D0%B5%D0%BD%D1%86%D0%B8-%D0%B4%D0%BE-%D0%B7%D0%B8%D0%BC%D0%BD%D0%B8%D1%82%D0%B5-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8-%D0%B8%D0%B3%D1%80%D0%B8-news724853.html", "text": "Южна Корея забрани достъпа на 36 хил. чужденци до страната преди Зимните олимпийски игри, които ще се проведат в град Пьонгчанг, позовавайки се на причини, свързани със сигурността, предава Ройтерс. Според южнокорейски депутат разузнавателните агенции са съобщили на парламента, че работят със своите чуждестранни колеги, за да засилят проверките на самоличността на чуждестранните граждани като част от плана за борба срещу тероризма на Олимпийските игри.", "date": "2018.02.05", "title": "Южна Корея забрани достъпа на 36 хил. чужденци до Зимните олимпийски игри"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B3%D1%80%D0%B8%D1%88%D0%BE-%D0%BE%D1%81%D1%82%D0%B0%D0%B2%D0%B0-4-%D0%B8-%D0%B2-%D1%81%D0%B2%D0%B5%D1%82%D0%B0-%D0%BD%D0%BE-%D0%BE%D1%82-%D0%B4%D1%80%D1%83%D0%B3%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news724874.html", "text": "Григор Димитров запази позиции в световната ранглиста на АТР. 26-годишният българин остава под №4, въпреки че през миналата седмица не участва в турнири. Той си взе почивка след Откритото първенство на Австралия, тъй като имаше пауза в тура, а повечето от другите водещи тенисисти се включиха в “Купа Дейвис”. Така Григор запази актива си от 4630 точки, но идния понеделник от него ще бъдат извадени 250, които той заработи миналия сезон със спечелването на титлата в София. Димитров пропуска тазгодишното издание на турнира заради болки в рамото. Това най-вероятно ще свали българина до петото място в световната ранглиста. №1 в света остава Рафаел Надал, който има 9760 точки. Съвсем близо до него е Роджър Федерер с 9605, следван от Марин Чилим с 4960, Димитров, Александър Зверев с 4610 точки, Доминик Тийм с 4060, Давид Гофен с 3460, Джак Сок с 2880, Хуан Мартин дел Потро с 2815 и Пабло Кареньо Буста с 2705 точки.", "date": "2018.02.05", "title": "Официално! Гришо остава 4-и в света, но от другата седмица..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D0%BF%D1%80%D0%B8%D1%85%D0%BE%D0%B4%D0%B8-news724895.html", "text": "\"Приходите за януари от бюджета на горивата са с 12% ръст\", каза премиерът Бойко Борисов, след представянето на резултати от изследване за контрабандата на цигари. \"Трайна е тенденцията за намаляване на контрабандата, не да го направим веднъж или кампанийно, тримесечие след тримесечие върви, което е най-радостното. Затова и приходите в бюджета са такива“, заяви той. \"Как може България да е на 6% и кой от къде се яви пита има ли борба с корупцията - има, ето я“, коментира Бойко Борисов и изтъкна, че с това се мери реално свършената работа. По повод представеното проучване премиерът посочи: \"Това е най-точното проучване, по прост и практичен начин. Във всеки град се обръща кофа за боклук и се броят кутиите без бандерол и със бандерол“, цитира \"Фокус“. \"Това не е като социологическите проучвания преди избори. То показва не усещането, не имагинерната величина, а резултатът от борбата с контрабандата на практика“, коментира Бойко Борисов.", "date": "2018.02.05", "title": "ИЗВЪНРЕДНО В ПИК! Премиерът Борисов с добра новина за всички: Контрабандата намалява, приходите в бюджета с двуцифрен ръст"}
{"url": "http://pik.bg/%D0%BA%D1%80%D0%B0%D0%B4%D0%B5%D1%86-%D0%B8%D0%B7%D1%82%D0%B0%D1%80%D0%B0%D1%88%D0%B8-%D0%B4%D0%B5%D1%81%D0%B8-%D1%86%D0%BE%D0%BD%D0%B5%D0%B2%D0%B0-%D0%BD%D0%B0-%D0%BF%D0%B8%D1%81%D1%82%D0%B0-%D0%B2-%D0%B1%D0%B0%D0%BD%D1%81%D0%BA%D0%BE-%D1%81%D0%BD%D0%B8%D0%BC%D0%BA%D0%B0-news724941.html", "text": "В момента Банско не е съвсем безопасно място и е магнит за крадци, тъй като е фрашкано с туристи от чужбина. Ловки апаши успяха да свият и един от ски-атрибутите на Цонева. \"Долни боклуци и крадци на Шилигарника! Пазете си всичко! Най-нагло ми свиха маската от кръглия бар на Шилигарника\", ожали се Деси в социалната мрежа. От началото на годината Деси Цонева се е отдала на любимия си зимен спорт - карането на ски. Дъщерята на Митко Цонев откри сезона още по Коледните празници, които посрещна с компания на вила в Боровец, а навръх Нова година бе в Банско. Зимният курорт бе любима дестинация на Деси и баща й, и приживе той по традиция водеше любимото си момиче на ски всяка година.", "date": "2018.02.05", "title": "Крадец изтараши Деси Цонева на писта в Банско (СНИМКА)"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BB%D0%B5%D0%BD%D0%B8%D1%83%D0%BC-29-%D1%8F%D0%BD%D1%83%D0%B0%D1%80%D0%B8---4-%D1%84%D0%B5%D0%B2%D1%80%D1%83%D0%B0%D1%80%D0%B8-news724885.html", "text": "Премиерните книги на седмицата очаквано заеха водещите позиции в класацията. \"Енциклопедия на шпионите\" привлича с изключително любопитните истории на световноизвестни тайни агенти, а \"Домашна ароматерапия\" изкушава всеки да овладее тайните на най-приятния и ефективен лечебен метод. Книгите за отслабване на Александра Иванова неизменно се радват на огромен интерес с гарантираната си система за влизане във форма. \"Голям кулинарен речник\" на Дюма се завръща във фокуса на вниманието. А най-новата стихосбирка на Недялко Йорданов \"Мрън-мрън\" все така се радва на голямо търсене. Скоро на пазара ще излезе и следващият поетичен сборник на твореца - \"67 сутрини\". 1. , Красимир Тодоров - Документалната книга представя десетки прочути тайни агенти от древността до наши дни и анализира живота, характерите и дейността им. От Ханибал и Екатерина Медичи, през Мата Хари и д-р Зорге, та чак до скандалната Анна Чапман – истинските истории на големите шпиони са по-интересни от всеки роман или филм в жанра. 2. , Катрин Милева - Това е наръчник за всеки дом и семейство. От него ще научите как да избирате, съчетавате и прилагате етеричните масла, за да излекувате себе си и децата си от някои от най-разпространените заболявания и как чрез ароматите можете да подобрите здравето и настроението си. 3. и , Александра Иванова - Първият том разкрива системата, по която авторката сваля 42 кг за 9 месеца без глад и усилия на волята. А втората част подробно, в ясни и прегледни таблици, ни казва как да следваме принципите, помогнали на Александра и на стотици нейни последователи да постигнат оптимална физическа форма. 4. , Александър Дюма – Увлекателният том на бащата на \"Тримата мускетари\" не е просто сборник с описания на храни, рецепти, менюта и кралски трапези, а и пъстър калейдоскоп от увлекателни и майсторски разказани истории. 5. , Недялко Йорданов - Стихосбирката на обичания от поколения поет представя творбите му, създадени през изминалата 2017 година. Те са наситени с обич, тъга, тревога и надежди за бъдещето на родината и на идните поколения.", "date": "2018.02.05", "title": "Топ 5 на най-продаваните книги на издателство \"Милениум\" (29 януари - 4 февруари)"}
{"url": "http://pik.bg/%D1%81%D1%82%D1%80%D0%B0%D1%81%D1%82-%D0%B2%D0%B5%D1%80%D0%B3%D0%BE%D0%B2-%D1%82%D1%8A%D1%80%D1%81%D0%B8-%D0%BF%D0%BE-%D0%BC%D0%BE%D1%89%D0%B5%D0%BD-%D0%BC%D0%BE%D1%82%D0%BE%D1%80-%D0%B7%D0%B0-%D0%BD%D0%BE%D0%B2%D0%B8%D1%8F-%D0%BC%D0%BE%D1%82%D0%BE%D1%81%D0%B5%D0%B7%D0%BE%D0%BD-news724943.html", "text": "Юлиан Вергов е може би един от най-яростните почитатели на високите скорости. Мания, към която актьорът признава, че има влечение от дълги години насам. Той и колегата му Владо Карамазов дори често пътуват по света на две колела, за да присъстват на различни състезания с мотори. Последно те бяха в Тоскана, Италия – за Moto GP на пистата “Муджило”. За разлика от мнозина, които умеят ефектно да шофират, Вергов открай време е спец и в поддръжката на големите машини. Именно на неговата професионална преценка разчита и Карамазов, когато обогатява мотоколекцията си. Малцина знаят, че на този „занаят” го учи именно приятелят му Вергов преди много време, когато го пали към тази страст. Тогава Карамазов купува и първия си мотор – „Кавазаки Нинджа”. И въпреки, че Юлиан далеч не е разточителен в желанията си и често може да бъде засечен дори на велосипед, наскоро стана ясно че той мечтае за нова по-мощна играчка. Близки до актьора твърдят, че Юлиан вече е готов да яхне нов много по-мощен звяр, с който да посрещне мотосезон 2018. Явно високите хонорари от последните телевизионни участия са помогнали на актьора за сбъдването на някои от най-смелите му мечти и сега е ред да се обзаведе и с нова Хонда.", "date": "2018.02.05", "title": "СТРАСТ! Вергов търси по-мощен мотор за новия мотосезон "}
{"url": "http://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%B5%D0%BD-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D0%B4%D0%BE%D0%BA%D0%B0%D1%82%D0%BE-%D0%BE%D0%B1%D0%B8%D1%80%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-news724866.html", "text": "Криминалисти от Берковица са задържали 42-годишния Д.С. от същия град, малко след като прибрал пари на възрастна жена, съобщиха от Областната дирекция на МВР в Монтана. Д.С. позвънил по телефона на 80-годишната З.И., представил се за неин роднина и заявил, че му трябват спешно пари, уж да купи агрегати. Жената оставила 100 лева на уговорено място до дома й в Берковица, но после се усъмнила в своя \"роднина\" и позвънила в полицията. Д.С. бил задържан малко, след като взел парите. Той ще остане в ареста, докато се изясни дали е действал сам или друг го е пратил да прибере банкнотите. През миналата година в област Монтана станаха над 60 телефонни измами, при които жертви дадоха на мними полицаи или роднини над 300 000 лева. Полицията залови три групи измамници, които бяха задържани с постоянни мерки и над 20 000 лева бяха върнати на възрастни хора. Напечатани бяха и листовки с указания как хората да се пазят от телефонни измами, но въпреки това измамите не спряха през цялата година.", "date": "2018.02.05", "title": "Заловиха телефонен измамник докато обира възрастна жена"}
{"url": "http://pik.bg/%D0%BD%D0%BE%D0%B2%D0%B0-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%B0%D1%82%D0%B5%D0%BB%D0%BD%D0%B0-%D0%B8%D0%B7%D0%BC%D0%B0%D0%BC%D0%B0-%D1%81-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-news724880.html", "text": "Бум на застрахователните измами с коли у нас. Само от началото на тази година в страната са станали 94 кражби на автомобили, показват данните на полицията. От тях 22% са извършени с цел застрахователна измама. В сравнение с миналата година това е 100 процента увеличение, казват още от МВР. Измамите с автомобилни застраховки са се превърнали в печеливш бизнес, твърдят разследващите. Схемата е проста - необходим е само автомобил в движение. „Такъв автомобил отвън закупен за някаква смешна сума - накичва се колкото да може само да върви, за да може да се представи пред застрахователите за сума, която много-много пъти надвишава. Той никъде не може да се продаде, нито на автоборсата, никъде не може да му се вземе такава висока сума”, заяви гл. инспектор Пламен Максимов от сектор „Престъпления срещу МПС” към СДВР. Няколко месеца след като е застрахован, автомобилът изчезва безследно. Обявен е за откраднат. Лицето, което го обявява за откраднат, знае, че такъв автомобил вече няма. Следите се заличават от следващите в схемата. Собственици на морги или частни лица, които разглобяват колите.", "date": "2018.02.05", "title": "Нова застрахователна измама с автомобили "}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BB%D0%B5%D0%BF%D0%BD%D0%B0%D1%85%D0%B0-%D0%BD%D0%BE%D0%B2%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%BD%D0%B0-%D0%B3%D0%B5%D0%BD-%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-news724942.html", "text": "Освен това Софийският градски съд осъди Киров да заплати и разноските по делото. Става въпрос за секретното дело по текст от Наказателния кодекс, който се отнася до разгласяване на информация, представляваща държавна тайна. Това е процесът, който тръгна след телевизионно интервю от 2014 г. \"Обясних един случай, който имаше в Иран с български гражданин, който беше заловен за транспортиране на наркотици“, обясни още тогава Киров. Две години условно с 4 години изпитателен срок получи бившият директор на Националната разузнавателна служба ген. Кирчо Киров по делото за разгласяване на класифицирана информация, предава БГНЕС. На 23 януари тази година бившият директор на разузнаването ген. Кирчо Киров получи присъда от 15 години лишаване от свобода за длъжностно присвояване в периода 2007 – 2011 г., представляващо особено тежък случай в размер на повече от 5 млн. лева.", "date": "2018.02.05", "title": "ОТ ПОСЛЕДНИТЕ МИНУТИ! Лепнаха нова присъда на ген. Кирчо Киров"}
{"url": "http://pik.bg/%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D1%81%D0%B5-%D0%BE%D0%B1%D1%8F%D1%81%D0%BD%D0%B8-%D0%B2-%D0%BB%D1%8E%D0%B1%D0%BE%D0%B2-%D0%BD%D0%B0-%D1%8E%D1%80%D0%B8%D1%81%D1%82-%D1%81%D0%BD%D0%B8%D0%BC%D0%BA%D0%B0-news724945.html", "text": "Фолкпевицата Емануела призна, че е изключително влюбена в новото си гадже - юриста Мартин Николов. \"Обичам го повече, отколкото той мен, въпреки че в началото на връзката ни бе обратно\", призна пред Гала изпълнителката на \"Нотариално заверен\". Тя цени в мъжа до себе си най-много неговото чувства за хумор и себеиронията. \"Той много носи на майтап\", разказа още фолкаджийката. Мартин бил още много романтичен и внимателен към жената до себе си и никога не се бъркал в бизнеса на певицата, дори някои нейни решения да не му харесват. Досега тя винаги играела ролята на мъжа във връзките си, затова сега се радва да бъда глезена, обясни още Емануела, пише \"Хонтюз\". Преди дни тя се върна от Дубай, където бе на кратка почивка с Мартин и Елза Парини.", "date": "2018.02.05", "title": "Емануела се обясни в любов на юрист (СНИМКА)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B1%D0%BB%D1%8A%D1%81%D0%BD%D0%B0%D1%85%D0%B0-%D0%BC%D0%BE%D0%BC%D0%B8%D1%87%D0%B5-%D0%BD%D0%B0-%D0%B7%D0%B5%D0%B1%D1%80%D0%B0-%D0%B2-%D0%B1%D1%83%D1%80%D0%B3%D0%B0%D1%81-news725006.html", "text": "Младо момиче е блъснато на пешеходната пътека на бул. \"Янко Комитов\" в бургаския ж.к.\"Славейков\", съобщават очевидци. Катастрофата е станала преди броени минути . Пострадалата е откарана с линейка в УМБАЛ Бургас. Според очевидци тя е била контактна. Катастрофата е причинена от черна Шкода Октавия.", "date": "2018.02.05", "title": "ОТ ПОСЛЕДНИТЕ МИНУТИ! Блъснаха момиче на зебра в Бургас"}
{"url": "http://pik.bg/%D0%BD%D0%B0%D1%80%D0%BA%D0%BE%D0%B1%D0%B0%D0%BD%D0%B4%D0%B8%D1%82%D0%B8-%D0%BD%D0%B0-%D0%BF%D1%80%D0%B8%D1%86%D0%B5%D0%BB%D0%B0-%D0%BD%D0%B0-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B4%D0%B2%D0%B0%D0%BC%D0%B0-news724959.html", "text": "При извършване на проверка на 2 февруари във временна постройка зад къща в Сандански е установен Г.В. (29 г.) от Перник, при обиска на когото е открито найлоново пакетче с намираща се в него суха зелено-кафява тревиста маса, с тегло 1,34 г, реагирала на канабис. По случая е образувано досъдебно производство. На същата дата служители на РУ Сандански извършват проверка на криминалопроявения Н.Ш. (22 г.) от гр. Сандански, който виждайки служителите на реда, хвърля на земята пакетче, съдържащо суха тревиста маса с тегло 0,74 г, която при тестване с наркополеви тест е реагирала положително на канабис. Извършено е претърсване в дома на лицето, където е открито друго пакетче със суха тревиста маса с тегло 1,53 г, реагирала на канабис. Н.Ш. е задържан със заповед за задържане до 24 часа.", "date": "2018.02.05", "title": "Наркобандити на прицела на ченгетата в Сандански! Закопчаха двама"}
{"url": "http://pik.bg/%D0%B7%D0%B0%D1%86%D0%B8%D0%BA%D0%BB%D0%B8%D1%85%D0%B0-%D0%BD%D0%BE%D0%B2-%D1%84%D0%B0%D0%BB%D1%81%D1%82%D0%B0%D1%80%D1%82-%D0%BD%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D0%B1%D0%BE%D0%B6%D0%BE-%D0%BA%D1%80%D0%B0%D0%B2%D0%B0%D1%82%D0%B0-%D0%B0%D1%80%D0%B5%D1%81%D1%82%D0%B0%D0%BD%D1%82-%D1%80%D0%BE%D0%BF%D1%82%D0%B0%D0%B5-%D1%87%D0%B5-%D0%BC%D0%B8%D1%82%D1%8C%D0%BE-%D0%BE%D1%87-news724997.html", "text": "Делото срещу Божидар Кузманов-Божо Кравата и групата му пак не успя да тръгне. Днес бе втори опит за провеждане на разпоредително заседание, но и той се провали, информира Флагман.бг. През декември причина за отлагането бе отсъствието по болест на член-съдия. Днес причина можеше да бъде липсата на съдебен заседател. Той обаче се появи, макар и с половин час закъснение. Оказа се обаче, че е налице друга процесуална пречка, свързана с един от основните свидетели на прокуратурата – шведския гражданин Себастиан Новени. Той е един от пострадалите от действието на бандата на Кравата според държавното обвинение. За него има съдебна поръчка, която към момента не е изпълнена. Чакат се книжата по нея, обясни съдията Стоян Тонев. Новени изпратил електронно писмо до съда, че е получил документите по делото на 29 януари късно вечерта. Било му невъзможно да пристигне на територията на Република България в посочения кратък срок. Това би му струвало скъпо, а и имал опасения за безопасността си. Според съдебния състав фактите, свързани със Себастиан Новени, представляват процесуална пречка да бъде даде старт на делото. Така то бе отложено за 1 март. В съда пристигнаха всички обвиняеми – соченият за лидер на организирана престъпна група Божидар Кузманов и участниците в нея Иван Терзийски, Димитър Николов, Данаил Петков, Николай Иванов, Силви Николаев, Радослав Димитров, Георги Иванчев, Тодор Славов и Марчо Марков. Последните трима са в ареста. Те поискаха промени на мерките си за неотклонение. Това обаче бе отхвърлено от съда с довода, че могат да извършат друго престъпление. Пострадалият Димитър Желязков-Митьо Очите не се яви на делото. Вместо това той бе изпратил адвокатка. Припомняме, че Очите бе тежко ранен при стрелбата в ресторант “4 You” в Слънчев бряг на 8 юни 2016 г. Според прокуратурата виновен за това е Георги Иванчев. Той поиска по-лека мярка за неотклонение, като пред съда Иванчев се аргументира: „Не аз съм нападнал, а те мен ме нападнаха. А даже не идват в съдебната зала, докато аз лежа вече 1 година и 8 месеца.” Петима от подсъдимите с мерки парични гаранции също поискаха по-леки мерки за неотклонение. Но и това бе отхвърлено от съда.", "date": "2018.02.05", "title": "ЗАЦИКЛИХА! Нов фалстарт на делото срещу групата на Божо Кравата! Арестант роптае, че Митьо Очите го няма в съда"}
{"url": "http://pik.bg/%D1%83%D0%BC%D0%B0-%D1%82%D1%8A%D1%80%D0%BC%D0%B0%D0%BD-%D1%81-%D0%BD%D0%BE%D0%B2%D0%B8-%D1%81%D0%B2%D0%B8%D0%B4%D0%B5%D1%82%D0%B5%D0%BB%D1%81%D1%82%D0%B2%D0%B0-%D0%B2-%D0%B0%D1%84%D0%B5%D1%80%D0%B0%D1%82%D0%B0-%D1%83%D0%B0%D0%B9%D0%BD%D1%81%D1%82%D0%B8%D0%B9%D0%BD-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82%D1%8A%D1%82-%D1%81%D0%B5-%D1%81%D1%8A%D0%B1%D0%BB%D1%8F%D0%BA%D1%8A%D0%BB-%D0%B3%D0%BE%D0%BB-%D0%BF%D1%80%D0%B5%D0%B4-%D0%B0%D0%BA%D1%82%D1%80%D0%B8%D1%81-news724947.html", "text": "Ума Търман се изповядва като поредната жертва на сексуално насилие от холивудския продуцент , изпълнителен продуцент на \"Убий Бил\" и \"Криминале\". След големия успех на \"Криминале\" Уайнстийн я кани в парижки хотел да обсъдят следващ сценарий, завежда я в парна баня и се съблича пред нея, разкрива Търман пред След известно време Ума получава покана за среща в лондонски хотел, отново за разговор по проекти. Продуцентът я събаря на леглото в стаята си. \"Той опита да свърши и направи всякакви неприятни неща,  споделя актрисата. - Аз правех всичко възможно, за да поема контрола върху ситуацията\". На следващия ден Ума получава букет от 26 жълти рози с изцапана бележка \"Имаш много добри инстинкти\". Търман прави опит да поговори с продуцента. Казва му, че действайки по този начин, би загубил кариерата, семейството и репутацията си. В отговор Уайнстийн заплашва нейната кариера, а потърсен за коментар, признава, че е бил изкушен да спи с госпожица Търман в Англия, след като е възприел погрешно поведението й в Париж. И след това веднага се е извинил, твърди той. Пред \"Ню Йорк Таймс\" Ума Търман разказва още, че е предупредила неколкократно Куентин Тарантино за инцидентите с Уайнстийн. Накрая през 2001 г. по време на Фестивала в Кан режисьорът е говорил с продуцента, който й се е извинил, за което извинение става въпрос в изявлението му. Актрисата се изповядва и за един ужасен за нея момент по време на снимките на \"Убий Бил\", за който тя е много сърдита на Тарантино. Оказва се, че той я е накарал насила да кара стар кабриолет със скорост 65 км/ч върху песъчлив път, ограден с палми - нещо, което Търман не се е чувствала способна да направи. В резултат на това изгубила контрол върху управлението на автомобила и катастрофирала. Все още има болки във врата и коленете си след тази катастрофа. Обидена е най-много от поведението на Тарантино и Уайнстийн след катастрофата, в която не само че е била ранена, но й са й отказали достъп до филмирания кадър заради нейния отказ да подпише договор за освобождаване на компанията на Уайнстийн \"Miramax\" от отговорност. Едва 15 години по-късно Тарантино й предоставя кадрите, който \"Ню Йорк Таймс\" разпространява: \"Ню Йорк Таймс\", цитирана от \"Ева\". Тя му заявява, че постъпката му е абсурдна.", "date": "2018.02.05", "title": "Ума Търман с нови свидетелства в аферата \"Уайнстийн\"! Продуцентът се съблякъл гол пред актрисата"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B5%D1%82%D0%B5-%D0%B8%D0%B7%D0%B4%D1%8A%D1%85%D0%BD%D0%B0-%D1%81%D0%BB%D0%B5%D0%B4-%D0%B7%D0%B0%D0%B4%D0%B0%D0%B2%D1%8F%D0%BD%D0%B5-%D1%81%D1%8A%D1%81-%D1%81%D0%B5%D0%BC%D0%BA%D0%B8-%D0%B4%D1%80%D1%83%D0%B3%D0%BE-%D1%81%D0%B5-%D0%BD%D0%B0%D0%B3%D1%8A%D0%BB%D1%82%D0%B0-%D1%81-%D0%BE%D1%82%D1%80%D0%BE%D0%B2%D0%B0-%D0%B7%D0%B0-%D0%BC%D0%B8%D1%88%D0%BA%D0%B8-news725013.html", "text": "Момче на година и половина издъхна след задавяне със слънчогледови семки в Симеоновград, съобщи Haskovo.net. Трагичната случка станала в събота. Тогава детето е погълнало няколко слънчогледови семки, при което се е задушило. Откарано от родителите в амбулаторния кабинет в града. Започната е реанимация, но вече е било мъртво, казаха от ЦСМП Хасково. Смъртта на невръстното момче потресе живеещите в града. Местните коментират, че следствие на задушаването детето вероятно си е глътнало езика. „Щеше да има шанс, ако се бе реагирало в първите две-три минути, важно е да се освободят дихателните пътища, за да влезе кислород, обясниха хора, спасявали изпаднали в подобна ситуация. Друго дете от Симеоновград, на 1 година, се нагълта с отрова за мишки, но оцеля. Инцидентът станал също в събота, а детето е постъпило в Спешно отделение на МБАЛ Хасково. Оттам то е било настанено в Детско отделение заедно с 15-годишната си майка. Медиците са направили промивки на детето и всички необходими терапии, казаха от хасковската болница. Вече е стабилизирано, но е оставено за наблюдение. Вероятно ще бъде изписано утре или в сряда, уточниха от здравното заведение. Подробностите около случката са оскъдни. Според запознати детето се е добрало до отровата за мишки във вид на гранули и е погълнало няколко от тях. При поглъщане на големи дози от препарата за борба с гризачите, тя може да се окаже фатална за човека. Препоръчително е всякакви отрови да се съхраняват на недостъпни за деца места и ползването им да става при изключително стриктен надзор в присъствието на малчугани, припомниха специалисти.", "date": "2018.02.05", "title": "ТРАГЕДИЯ! Дете издъхна след задавяне със семки, друго се нагълта с отрова за мишки"}
{"url": "http://pik.bg/%D0%BA%D0%BE%D0%BD%D1%82%D1%80%D0%BE%D0%BB-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B4%D0%BE%D0%BC%D0%BE%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D0%B8-%D0%BF%D1%80%D0%B8-%D0%BD%D0%B5%D0%B8%D0%B7%D0%BF%D1%80%D0%B0%D0%B2%D0%BD%D0%B8-%D0%B0%D1%81%D0%B0%D0%BD%D1%81%D1%8C%D0%BE%D1%80%D0%B8-news725016.html", "text": "Държавата и бизнесът обмислят нови по-строги мерки, с които да затегнат конрола върху асансьорите у нас. Една от тя е затвор за домоуправители, които самоволно пускат асансьори извън строя. Асансьорите у нас са около 120 000, показват данните на бизнеса. Около 80 000 от тях са стари, а 20 000 – в обществени и административни сгради, са под контрола на държавата, съобщава Нова телевизия. Съоръженията в жилищните сгради се проверяват от частни надзорни фирми. За щастие, авариите с пострадали хора през годините намаляват, като за 2017 г. не е имало нито един инцидент с асансьор у нас. Близо 300 са спрените заради технически причини асансьори. 55 от тях са спрени, тъй като не са имали монтирано аварийно алармено устройство. Николай Маринков от българската асансьорна асоциация заяви: „Старите асансьори, които се нуждаят от огромни и неотложни ремонти са 80-90 хил., при общ брой на асансьорите около 120 хил. Всички тези асансьори са потенциално опасни. „Тези стари асансьори са на по 30, 40, 70 години. Те са с устройства за сигурност, които са били актуални в годините им на производство“. „Този проблем може да се реши с комбинация от мерки, като на първо място собствениците са тези, които трябва да оправят собствеността си и да я направят безопасна“, заяви още експертът.", "date": "2018.02.05", "title": "КОНТРОЛ! Затвор за домоуправители при неизправни асансьори"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%B0%D1%82%D1%80%D1%83%D0%BB%D0%BA%D0%B0-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BA%D0%BE%D0%BB%D0%B0-%D0%BD%D0%B0-%D0%B6%D1%8A%D0%BB%D1%82%D0%B8%D1%82%D0%B5-%D0%BF%D0%B0%D0%B2%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-news725000.html", "text": "Патрулка и кола са се блъснали челно на кръстовището на софийските булеварди \"Васил Левски\" и \"Донкуков\", разказват очевидци. Полицейският \"Опел\" навлязъл в лентата за насрещно движение и там се натресъл в сребриста \"Тойота\". Все още не е ясно дали патрулката е била с включени звукова и светлинна сигнализация. При удара няма пострадали, но щетите по двете коли са значителни. Трафикът в района остава затруднен.", "date": "2018.02.05", "title": "ОТ ПОСЛЕДНИТЕ МИНУТИ! Патрулка се заби в кола на жълтите павета! (СНИМКИ)"}
{"url": "http://pik.bg/%D0%B2-%D0%BA%D0%B0%D0%B4%D1%8A%D1%80-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D0%BD%D0%B0-%D0%BF%D0%BE%D0%BA%D0%BB%D0%BE%D0%BD%D0%B5%D0%BD%D0%B8%D0%B5-%D0%BF%D1%80%D0%B8-%D0%B2%D0%B0%D0%BD%D0%B3%D0%B0-%D1%81-%D1%87%D0%BE%D0%B2%D0%B5%D0%BA-%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D1%81%D0%BD%D0%B8%D0%BC%D0%BA%D0%B8-news725002.html", "text": "Венета Райкова, която от месец вече е свободна жена се разходи из Рупите с приятeли от София. Блондинката с остър език реши да разпусне в Югозапада и да се наслади на заслужен релакс през уикенда. Тя посети Храма на Баба Ванга и разгледа къщата на известната пророчица. След това групата се отправи към Мелник, градът на виното и красивата природа, информира \"Струма.ком\". В компанията на Венета бе и коафьорът Любен Николов, който оправя фризурата на първата дама Деси Радева. Компанията не пропусна да опита от второто най-популярно вино в България \"Широка мелнишка\", което е едно от емблемите на най-малкия град в България. Райкова остана впечатлена от вкусните традиционни гозби и от красотите на Мелнишкия край, и планува отново да го посети.", "date": "2018.02.05", "title": "В КАДЪР! Венета Райкова на поклонение при Ванга с човек на Генерал Деси (СНИМКИ)"}
{"url": "http://pik.bg/%D0%B2%D0%B8%D0%BF-%D0%B2%D1%80%D1%8A%D1%82%D0%BA%D0%B8-%D1%88%D0%B0%D1%80%D0%BB%D0%BE%D0%BF%D0%BE%D0%B2-%D0%BE%D1%82%D0%BA%D0%B0%D0%B7%D0%B0%D0%BB-%D0%BD%D0%B0-%D0%BF%D0%B5%D1%82%D1%8A%D1%80-%D1%81%D1%82%D0%BE%D1%8F%D0%BD%D0%BE%D0%B2-%D0%B4%D0%B0-%D0%BC%D1%83-%D0%BF%D1%80%D0%BE%D0%B4%D0%B0%D0%B4%D0%B5-%D0%BB%D1%83%D0%BA%D1%81-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D0%BF%D1%80%D0%BE%D0%BC%D0%BE%D1%86%D0%B8%D1%8F-news724965.html", "text": "Да се опълчи за един от президентите на България е имал смелостта Стефан Шарлопов. Става дума за Петър Стоянов, който преди години се опитал да си изпроси луксозен апартамент от предприемача. Припомняме, че Шарлопов и Петър Стоянов преплели интереси покрай столичния ВИП-комплекс \"Парк Резиденс\". Покойният бизнесмен бе един от инвеститорите в жилищната сграда клас \"А”, разположена на бул. \"Витоша\", точно срещу Южния парк. Стоянов предявил апетити към апартамент от комплекса. Изпратил при Шарлопов адвоката си, който направил оферта от негово име - да придобие жилището на половин цена. Аргументът, с който адвокатът от Пловдив се надявал да се сдобие с апартамента на промоция бил, че ще повлече крак на заможни хора, които ще изкупят сградата. Стефан Шарлопов не подал на офертата и изгонил от кабинета си посредника на Стоянов. Според запознати, когато апартаментите в \"Парк Резиденс\" се продавали, квадратът в модерната сграда с изглед към Витоша, е вървял по около 3000 евро. Случаят бе подробно описан в \"Рискувам & Печеля\", биографичната книга на Шарлопов, написана от журналистката Светослава Тадаръкова. 55-годишният собственик на верига хотели издъхна в съня си миналата нощ, а тъжната вест беше потвърдена пред ПИК от \"Шарлопов груп\".", "date": "2018.02.05", "title": "ВИП ВРЪТКИ! Шарлопов отказал на Петър Стоянов да му продаде лукс апартамент на промоция"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D1%81%D1%8A%D0%B7%D0%B4%D0%B0%D0%B2%D0%B0-%D1%80%D0%BE%D0%B4%D0%B8%D1%82%D0%B5%D0%BB%D1%81%D0%BA%D0%B8-%D1%81%D1%8A%D0%B2%D0%B5%D1%82-%D1%89%D0%B5-%D1%82%D1%8A%D1%80%D1%81%D0%B8-%D0%BC%D0%BD%D0%B5%D0%BD%D0%B8%D0%B5-%D0%BE%D1%82-%D0%BF%D1%8A%D1%80%D0%B2%D0%B0-%D1%80%D1%8A%D0%BA%D0%B0-news724905.html", "text": "- Сигурността и контрола на достъпа, изграждане на видеонаблюдение, пропускателен режим; - Храненето в детските градини и ученическите столове и други въпроси, предложени от родителите. Родителски съвет по въпросите на образованието ще се създаде като консултативен орган към кмета на Община Бургас Димитър Николов, съобщават от пресцентъра на местната администрация. Директорите на детските градини и училища имат срок до 12 февруари да представят списък на желаещите да се включат в образователния форум. В съвета могат да членуват както представители на настоятелствата, така и други родители, които искат да участват в работата му. Заявяването на такова желание и записването ще се извършва при директорите на училищата и детските градини. Родителският съвет ще има две секции - \"Предучилищно образование\" и \"Училищно образование\". Той ще разглежда въпроси, свързани с: Освен с предложения и идеи, родителите ще участват и съвместно с представители на общинската администрация в проверки в училищата и детските градини. Първото заседание на Родителския съвет ще бъде в периода 14 - 16 февруари.", "date": "2018.02.05", "title": "Кметът на Бургас създава родителски съвет, ще търси мнение от първа ръка"}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%B2%D0%BE%D0%B4%D0%B0-%D0%BF%D1%80%D0%B8%D0%B1%D0%B8%D1%80%D0%B0-%D0%BF%D0%B0%D1%87%D0%BA%D0%B8-%D1%81-%D0%BD%D0%BE%D0%B2-%D1%82%D1%80%D0%B8%D0%BA---%D1%83%D0%B6-%D0%B8%D0%B7%D1%80%D0%B0%D0%B2%D0%BD%D1%8F%D0%B2%D0%B0-%D1%81%D0%BC%D0%B5%D1%82%D0%BA%D0%B8-%D0%B0-%D1%81%D0%BC%D1%8A%D0%BA%D0%B2%D0%B0-%D0%B4%D0%B5%D1%81%D0%B5%D1%82%D0%BA-news724934.html", "text": "\"Софийска вода\" измисли нов начин да прибира тлъсти пачки от гражданите, като през януари пусна двойни сметки на потребителите си, които плащат на база, под предлог, че изравнява сметките. Това алармират читатели на ПИК. Софиянци научават врътката, едва когато застанат на касата като добросъветни граждани и чуват, че семейство от трима души трябва да заплати през февруари сума от близо 60 лева. Оказва се, че сметките, които не се отчитат по водомера, а са на база - т.е., на твърда цена в зависимост от броя живущи в жилището, се плащат с един месец назад и от тази година монополистът \"Софийска вода\" е решил да ги изравни и вече да се плащат месец за месец. В електронните уведомления за промени в цените и начина на плащане на \"Софийска вода\" такова съобщение липсва, а се мъдри само едно писмо от шефа на фирмата Арно Валто де Молиак, който и да е този човек, за повишената цена на водата, която взриви софиянци, и за великите подвизи, които ще бъдат извършени през тази година от монополиста. (Прилагаме писмото на монополиста.) Но дори и да иска човек да си смени водомерите и вече да не плаща на база, това е свързано с изключителни трудности и харчове. Той първо трябва да си купи водомери, после да извика майстори от \"Софийска вода\" да му ги монтират и пломбират и тъй като в тази аристократична фирма, осигуряваща услуги на гражданите, не работят в събота и в неделя, когато потребителите им могат да ги приемат в домовете си, нито с по-различно от общоприетото работно време. Хората трябва сами да си намерят и повикат оторизирана фирма, на която да платят, за да пълнят гушата на монополиста, без да могат да направят каквото и да било, за да се отърват от него, жалват още читатели на ПИК. При това \"Софийска вода\" непрекъснато се разсейва и праща по две сметки за един месец на потребителите си, като в редки случаи, обикновено след скандал по телефона, изтегля втората и се извинява, свидетелстват още потърпевши. Така вече започва да става ясно откъде ще дойдат парите, с които заплатите във фирмата монополист ще бъдат увеличени с до 50% до 2010 г., както си решиха те миналата година точно по това време. Още през 2016 г. сегашният шеф на КЕВР Иван Иванов заяви, че цената на водата в София трябва да се вдигне, защото заплатите на служителите  били ниски. Макар че през 2005 г. избухна грандиозен скандал, покрай който стана ясно, че 68 000 лв. заплата получава на месец изпълнителният директор на \"Софийска вода\" Кевин Старлинг 68 000 лева месечно и 816 000 лева годишно. Отделно дружеството му наема къща за 2200 евро месечно. То покрива всички сметки за дома на семейството му в София и плаща образованието на децата му, както разкри одиторът Димитър Динев. На пълна издръжка от \"Софийска вода\" бяха и останалите 8 чужденци в дружеството. Общо фондът \"Работна заплата\" на чужденците от тази фирма е бил 5,3 млн. лв. Само финансовият директор е вземал 52 800 лв. заплата, а чуждестранните експерти - между 24 800 и 35 200 лв. Останалите 1700 души в компанията се получавали общо 9 млн. лв. годишно. Фантастичните суми за квартири, парно, ток, вода, храна и дори кръчми бяха представяни като инвестиции. \"Софиянци ги плащат, защото са включени в цената на водата\", обясни тогава Динев. По-късно след намеса на Столична община заплатите във фирмата бяха намалени. През декември миналата година пък омбудсманът Мая Манолова се закани да сезира Конституционния съд за новите цени на водата. Тя обаче е в правото си, както и всички граждани да знаят точно какви заплати получава в \"Софийска вода\", тъй като дружеството е монополист и предоставя обществена услуга, както и какви бонуси са си раздали за Нова година. Защото при това положение, като се има предвид колко милиона инвестиции обещава шефът на фирмата, не е изключено ново повишение на цената на водата в София, за да могат гражданите да покриват луксозния живот на началниците, а те да предсавят това за инвестиция, макар само в столицата да се губят 60% от водата, а от крановете да тече помия или в най добрия-случай жълтеникава вода. Контролните органи и прокуратурата би трябвало веднага да се заемат с този монополист, както и с аргументите на КЕВР за вдигането на цената на водата, докато хората не са излезли на бунт, убедени са софиянци.", "date": "2018.02.05", "title": "СИГНАЛ ДО ПИК! \"Софийска вода\" прибира пачки с нов трик - уж изравнява сметки, а смъква десетки левове от самотни хора за месец"}
{"url": "http://pik.bg/%D0%BD%D0%BE%D0%B2-%D1%88%D0%B5%D0%B4%D1%8C%D0%BE%D0%B2%D1%8A%D1%80-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D1%81%D0%B5%D0%B3%D0%B0-%D1%81%D0%B5-%D0%BD%D0%BE%D1%81%D1%8F-%D0%BD%D0%B0-%D0%BA%D1%80%D0%B8%D0%BB%D0%B5%D1%82%D0%B5-%D0%BD%D0%B0-%D0%BB%D1%8E%D0%B1%D0%BE%D0%B2%D1%82%D0%B0-news725031.html", "text": "Росен Плевнелиев&nbsp;призна, че се носи на крилете на любовта. Това стана по време на отчета му за първата година извън институцията. Бившият държавен глава препотвърди позицията си,&nbsp;че няма намерение да влиза в политиката&nbsp;или да създава свой политически проект. През последната година Плевнелиев получил&nbsp;много предложения за различни постове, но отклонил всички, защото е решен да остане в България, предава Дарик. \"Служих на България, продължавам да служа на България. Аз съм щастлив в България, оставам в България. Тук са децата ми, тук е семейството ми.&nbsp;Тук е жената, която обичам и която стои до мен\", сподели Плевнелиев.Връщайки лентата назад, той разказа за трудния период, през който минал още докато беше в президентството, но сега ситуацията била друга. \"Самият аз си задавах въпросите при това, което се случи на мен и на семейството ми - дали бих могъл в ситуацията, в която се намирах тогава. Сега съм в съвсем друга ситуация. Сега летя на крилете на любовта, но тогава беше друго\", разказва още той. Плевнелиев не пропусна да признае и лична грешка. \"В моята романтична нагласа тогава при сформирането на второто служебно правителство аз исках да покажа на моите любими сънародници, че всеки гражданин, който има активна позиция и се бори за демократични права, може да стане министър-председател. И това беше случаят с министър-председателя Близнашки,&nbsp;който беше активен на улицата,&nbsp;протестираше за права, протестираше срещу едно от най-големите безобразия в държавата, които се случиха в годините на прехода\", допълни той. &nbsp;Плевнелиев разкритикува действията на президента Румен Радев, похвали правителството на Бойко Борисов и подкрепи Истанбулската конвенция.&nbsp;\"Едно от позитивните качества на българския народ е, че вече ще имаме Пижо и Пенда и Дженда. Меко казано е несериозно\".&nbsp; И за живота извън политиката:&nbsp; &nbsp; &nbsp; &nbsp;&nbsp; \"С един мой приятел, много беден човек, беше му паднал покрива и му помагах да му оправим покрива. Отиваме в местната кръчма, вече не съм действащ държавен глава. Сипва се една ракия по 1 лев бутилката, най-хубавата ракия на света. Едни възрастни хора, които застанаха срещу мен и казаха: \"Ти защо така с Путин\", \"Защо така с Русия\"? Това беше моят експеримент. Да отида там, да ги гледам в очите и да ги чуя много внимателно. И аз им казах, че нямам нищо против президента на Русия. Но аз съм за мир\", разказва Росен Плевнелиев. Плевнелиев допълни, че фондацията, която създаде - Решения за бъдещето, се финансира с негови лични средства и дарения, но няма такива от кръга Капитал, например.", "date": "2018.02.05", "title": "НОВ ШЕДЬОВЪР! Плевнелиев изби рибата: Сега се нося на крилете на любовта..."}
{"url": "http://pik.bg/%D0%B8%D0%B7%D0%BB%D0%B5%D0%B7%D0%B5-%D1%82%D1%80%D0%B5%D0%B9%D0%BB%D1%8A%D1%80%D1%8A%D1%82-%D0%BD%D0%B0-%D0%BC%D0%B8%D1%81%D0%B8%D1%8F%D1%82%D0%B0-%D0%BD%D0%B5%D0%B2%D1%8A%D0%B7%D0%BC%D0%BE%D0%B6%D0%BD%D0%B0-6-%D0%B2%D0%B8%D0%B4%D0%B5%D0%BE-news725015.html", "text": "\"Парамаунт\" представи първия трейлър на един от големите си хитове за годината - новата \"Мисията невъзможна: Разпад\". Том Круз се завръща в кожата на агент Итън Хънт, който заедно със своя екип за пореден път ще се опитат да спаси света от задаваща се опасност. Трейлърът излезе, след като през миналата седмица видяхме и първия плакат на филма, в който Хънт виси oт хеликоптер, кръжащ над планини. Сега виждаме героят на Круз в престрелки и ръкопашен бой, които са запазена марка за поредицата. Най-впечатляваща е сцената, в която той скача върху покрив в Лондон и това му коства счупен глезен и забавяне на снимачния процес, пише \"Cinefish.bg\". Освен Круз, към ролите си се завръщат Ребека Фъргюсън, Саймън Пег, Винг Реймс, Мишел Монахан, Алек Болдуин и Шон Харис. Сред новите попълнения в шестия филм от поредицата са Анжела Басет, Ванеса Кърби и Хенри Кавил. Сценарист и режисьор на бъдещия хит е Кристофър Макуори, създател и на \"Мисията невъзможна: Престъпна нация\". Премиерата на шестата \"Мисия\" се очаква на 27 юли.", "date": "2018.02.05", "title": "Излезе трейлърът на \"Мисията невъзможна 6\" (ВИДЕО)"}
{"url": "http://pik.bg/%D0%BB%D0%BE%D0%B2-%D0%BD%D0%B0-%D0%B2%D0%B5%D1%89%D0%B8%D1%86%D0%B8-%D0%B2-%D1%82%D1%83%D1%80%D1%86%D0%B8%D1%8F-%D0%B1%D0%BB%D0%B8%D0%B7%D0%BE-450-%D0%B4%D1%83%D1%88%D0%B8-%D0%B1%D1%8F%D1%85%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%B0-%D0%BD%D0%B0-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-news724966.html", "text": "ТАСС Турската полиция задържа почти 450 души по обвинение в „пропагандиране на терориъм, предава , като се позовава на информация от местни медии. Всички арести са извършени в период от 29 януари до пети февруари. Според информация на турското вътрешно министерство, задържаните са разпространявали тероризъм в социалните мрежи и публикувани видеоклипове с критика на турската операция в Африн. За предишната седмица бяха задържани други 124 души. На 30 януари бяха арестувани и осем души от Съюза на медицинските работници, които също са се изказали негативно за операцията в Африн.", "date": "2018.02.05", "title": "ЛОВ НА ВЕЩИЦИ В ТУРЦИЯ!  Близо 450 души бяха арестувани заради пропаганда на тероризъм"}
