{"url": "http://pik.bg/%D0%B4%D0%BE%D0%B1%D1%80%D0%B0%D1%82%D0%B0-%D0%BD%D0%BE%D0%B2%D0%B8%D0%BD%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D1%81%D0%B5-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news720409.html", "text": "Увеличава се населението на Велико Търново. Това съобщиха от пресцентъра на общинската администрация, цитирайки данни от регистрите на Национална дирекция ГРАО. Статистиката показва, че 72 015 са жителите, регистрирани по настоящ адрес във Велико Търново в края на месец декември миналата година. Година по-рано те са били 71 192, което бележи ръст от близо 1000 души. Статистиката не обхваща студентите, които са поне 10 000, и с тях населението надхвърля 80 000 души, се казва в съобщението. Добрата тенденция се запазва и за населените места край Велико Търново. Според ГРАО, към края на 2017 година живеещи по настоящ адрес в общината са 91 625 души. За 2017 година бебетата във Велико Търново са 1096.", "date": "2018.01.17", "title": "ДОБРАТА НОВИНА! Увеличава се населението на Велико Търново"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-%D0%B2-%D0%BC%D0%B0%D0%BB%D1%82%D0%B0-news720407.html", "text": "Тежка загуба сполетя Левски в първата му зимна контрола на остров Малта - 0:3 от местния шампион Хибърниънс. Вероятно защото малтийското първенство е в разгара си, местният тим изглеждаше по-бърз, по-агресивен и по-точен в действията си. Левски не можеше днес да разчита на двама от основните си защитници - исландският национал Холмар Ейолфсон е повикан от федерацията, а новото попълнение Аймен Белаид остана в хотела заради вирусно заболяване. Неофициален международен дебют направи 16-годишният капитан на юношеския национален отбор на България Томислав Папазов, който играе именно в тази зона. Атаката на Левски се водеше от новото попълнение Станислав Костов, а Жерсон Кабрал и Жуниор Мапуку му помагаха, но ефектът не беше кой знае какъв. Още в 3-ата минута грешка на \"сините\" при изнасянето на топката беше наказана от Жоао Морейра, който открадна топката, пусна я успоредно на границата на наказателното поле, откъдето един от опитните играчи на домакините Клейтън Фаила с мощен удар я прати под гредата на Митрев - 1:0. В 9-ата минута играчите на Левски опитаха да реагират, като Иван Горанов проби и центрира от фланга към Жерсон Кабрал, чийто удар обаче мина в страни. В 21-ата минута Кристенсен пропусна да удвои. Капитанът на Хибърниънс стреля над гредата от 5-6 метра, след като защитата на \"сините\" не се подреди добре при статично положение пред Митрев. Нелуц Рошу направи сериозен пропуск за Левски, след като получи топката от Кабрал и от 10 метра я прати над гредата. Само след 7 минути Яблонски спаси вратата на \"сините\" от ново попадение след излизане на капитана Митрев. Вратарят тръгна да пресича топката след нова неразбория в отбраната, Де Габриеле го прехвърли, но притичалият Яблонски изчисти пред голлинията. В 45-ата минута Хибс стигна до второ попадение чрез снажният Жоао Морейра, който от 4-5 метра с глава, оставен сам, засече центриране от дясно на Руди Гомес. След почивката треньорът на Левски Делио Роси направи пет промени, но се видя, че ефект няма и 11 минути след подновяването на играта младокът Джоузеф Мбонг направи 3:0. Николай Кръстев беше спасил преди това удар на Йохан Безина, а при добавката нигериецът с малтийски паспорт не сбърка, акцентира \"Гол\". Съставът на Левски: Божидар Митрев (46-Николай Кръстев), Ивайло Найденов, Давид Яблонски, Томислав Папазов, Иван Горанов, Васил Панайотов (46-Илия Юруков), Нелуц Рошу (46-Антъни Белмонт), Роман Прохазка (72- Васил Панайотов), Жерсон Кабрал (79 - Мартин П.Петков), Станислав Костов (46-Сержиу Буш), Жуниор Мапуку (46-Антонио Вутов, 79-Мартин Д. Петков).", "date": "2018.01.17", "title": "Кошмар за Левски в Малта!"}
{"url": "http://pik.bg/%D0%BD%D0%B0%D0%B2%D0%B0%D0%BB%D0%BD%D0%B8-%D1%81%D0%BA%D0%BE%D1%87%D0%B8-%D0%BD%D0%B0-%D0%BF%D1%83%D1%82%D0%B8%D0%BD-%D1%82%D0%BE%D0%B9-%D0%B8%D1%81%D0%BA%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B8%D0%BC%D0%BF%D0%B5%D1%80%D0%B0%D1%82%D0%BE%D1%80-news720333.html", "text": "Владимир Путин иска да стане доживотен император и насрочените за март президентски избори имат за цел да потвърдят преназначаването му. Това обяви руският опозиционер Алексей Навални, цитиран от АФП и БТА. \"Тези избори не са избори и моята роля сега ще бъде да обясня, че тази процедура, която наричат избори, на практика се състои в преназначаване на Путин\", заяви в интервю за АФП 41-годишният юрист, на когото не беше разрешено да се кандидатира, тъй като има влязла в сила условна присъда. \"Ние ще докажем и ще убедим хората, че не може да бъдат признавани нито тези избори, нито тази власт\", подчерта той. В края на миналата година Централната избирателна комисия не допусна Навални до участие в изборите, позовавайки се на наложената му присъда за отклоняване на средства. Според опозиционния лидер, който призова поддръжниците си да бойкотират изборите, присъдата е имала за цел да го отстрани от политиката. \"Путин иска да бъде доживотен император. Антуражът му, съставен от милиардери и хора, които са сред най-богатите в света, иска същото\", подчерта опозиционният лидер. Дипломати от други страни ще могат да посещават избирателните секции за президентските избори през март, само ако получат съответна покана от руската ЦИК, президента Путин или някоя от двете камари на парламента.", "date": "2018.01.17", "title": "Навални скочи на Путин: Той иска да стане доживотен император"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B0%D0%B2%D1%8F%D1%82-%D0%BE%D0%B1%D1%89-%D0%BE%D1%82%D0%B1%D0%BE%D1%80-%D0%BF%D0%BE-%D1%85%D0%BE%D0%BA%D0%B5%D0%B9-%D0%B7%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0%D1%82%D0%B0-news720306.html", "text": "ТАСС Северна и Южна Корея постигнаха споразумение за изпращане на общ отбор по хокей на Зимните олимпийски игри в Пьончан, които ще се проведат между девети и 25 февруари, съобщава , като се позовава на данни от информационната агенция Yonhap, пише \"Фокус\". Договорката е направена по време на преговорите на високо равнище между двете страни, засягащи зимната олимпиада и провеждащи се в Панмиджон.", "date": "2018.01.17", "title": "ПРОБИВ! Северна и Южна Корея правят общ отбор по хокей за олимпиадата"}
{"url": "http://pik.bg/%D1%80%D1%83%D1%81%D0%B8%D1%8F-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BA%D0%B0%D1%82%D0%BE-%D0%BD%D0%B5%D0%BA%D0%BE%D0%BD%D1%81%D1%82%D1%80%D1%83%D0%BA%D1%82%D0%B8%D0%B2%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D0%BD%D0%BA%D1%83%D0%B2%D1%8A%D1%80-%D0%BF%D0%BE%D1%81%D0%B2%D0%B5%D1%82%D0%B5%D0%BD%D0%B0-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news720408.html", "text": "РИА Новости, цитирана от \"Фокус\". Според руското външно министерство проведената във Ванкувър среща, посветена на Северна Корея, не е предложила алтернатива на общото заявление на Русия и Китай по въпроса, предава „Руско-китайската пътна карта за разрешаването на конфликта на Корейския полуостров, изложена в съвместно заявление на руското и китайското външни министерства на 4 юли 2017 г. цели приемливо за всички решение на целия комплекс проблеми единствено по мирен дипломатически и политически начин чрез снижаване на военната дейност в субрегиона, провеждането на преки американско-севернокорейски и междукорейски преговори и обсъждането на въпросите за сигурността в Североизточна Азия в широк формат. Никаква алтернатива за въпросния документ, нищо конструктивно не бе издигнато от участниците на срещата във Ванкувър“, пише в коментар на руското министерство на външните работи. По-рано във Ванкувър приключи среща, посветена на събитията на Корейския полуостров.", "date": "2018.01.17", "title": "Русия определи като неконструктивна срещата във Ванкувър, посветена на Северна Корея"}
{"url": "http://pik.bg/%D0%B1%D1%80%D0%B0%D0%B4%D0%B0%D1%82%D0%B0-%D0%B5-%D0%BF%D0%BE%D0%BB%D0%B5%D0%B7%D0%BD%D0%B0-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BD%D0%B0-%D0%BC%D1%8A%D0%B6%D0%B0-news720178.html", "text": "Наличието на брада е сред водещите актуални тенденции. Съвременните мъже вече не просто си пускат лицево окосмяване, но и полагат старателни грижи за него. Брадата обаче не е само последен писък на модата и прави мъжа по-харесван от някои жени, но е и полезна за здравето и дори може да помогне за предпазване от рак, пише в. \"Дейли стар\", позовавайки се на международния проучвания. Скорошно австралийско изследване например установи, че брадясалото мъжко лице е защитено от между 90 и 95 процента от вредните ултравиолетови слънчеви лъчи, които могат да причинят рак на кожата. Според авторите му от университета на Южен Куинсланд, макар да не е толкова ефикасна, колкото слънцезащитен продукт, брадата все пак играе съществена роля за блокиране на вредните лъчи. Проучване показва също, че лицевото окосмяване е от полза и за мъже, страдащи от астма, тъй като прахът полепва по него, вместо по дихателните им пътища. Брадата освен това задържа по-големи количества влага, което я прави \"съюзник\" срещу \"вятърно изгаряне\" - слънчево изгаряне, получено при хладно или облачно време. По-рядкото бръснене освен това е свързано с понижен риск от врастване на космите и съответно от бактериални инфекции. Експертите напомнят, че въпреки здравословните ползи от брадата, неправилното й поддържане крие риск от разпространение на инфекции.", "date": "2018.01.17", "title": "Брадата е полезна за здравето на мъжа"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D1%80%D0%BE%D0%BA%D0%B0%D0%B4%D0%B0-%D0%B2-%D1%80%D0%B5%D0%B0%D0%BB-news720276.html", "text": "Слабият сезон на Реал (Мадрид) в Примера вбесява жадния за титли и купи президент на клуба - Флорентино Перес. Той обмисля грандиозна чистка през лятото, пише \"Топспорт\", позовавайки се на информация на авторитетния вестник \"Марка\". Босът ще прави нов Галактико. Големите напускащи най-вероятно ще са тримата в атака - Кристиано Роналдо, Гарет Бейл и Карим Бензема. Визира се, че те ще бъдат продадени. Идеята на Флорентино е да ги замени с бившия футболист на Барселона - Неймар, звездата на Челси Еден Азар и Роберт Левандовски от Байерн (Мюнхен). Други опции за новата атака на \"кралете\" са голмайсторът на Тотнъм Хари Кейн и този на Интер - Мауро Икарди. Роналдо почти сигурно ще се върне в Манчестър Юнайтед след края на сезона. Бейл най-вероятно също ще поеме към Англия, където носи екипа на Тотнъм. Арсенла и Ливърпул пък желаят Бензема.", "date": "2018.01.17", "title": "Огромна рокада в Реал!"}
{"url": "http://pik.bg/%D0%BA%D0%BE%D0%BB%D0%B8%D1%82%D0%B5-%D1%89%D0%B5-%D0%BF%D0%B0%D1%80%D0%BA%D0%B8%D1%80%D0%B0%D1%82-%D0%BD%D0%B0-%D0%B1%D1%83%D0%BB%D0%B5%D0%B2%D0%B0%D1%80%D0%B4%D0%B8-%D0%BF%D1%80%D0%B8-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5-%D0%BD%D0%B0-%D0%B2%D1%8A%D0%B7%D0%B4%D1%83%D1%85%D0%B0-%D0%B2-%D1%81%D0%BE%D1%84%D0%B8%D1%8F-news720325.html", "text": "Колите да могат да паркират на булеварди - входни артерии на София, по които минава градски транспорт, в дните с мръсен въздух. Така водачите ще могат да оставят автомобилите си на временните буферни паркинги и да продължат с автобус, трамваи, тролеи или метро. Това предложение на зам.-кмета по транспорт на Столична община Евгени Крусев одобри транспортната комисия към СОС. Като пример Крусев посочи трилентовия в посока бул. \"България\" и възможността колите бъдат оставени в дясната лента, преди водачи и пътници в нея да се възползват от трамвай № 7. Комисията обаче не прие предложението в центъра на София да се редуват автомобили с четни и нечетни номера, тъй като засега не е решен проблемът с контрола. Зеленият билет - еднодневна карта за цялата градска мрежа на цена от лев, ще влезе незабавно в сила, след като мерките бъдат одобрени от СОС на заседанието му на 25 януари. За отпечатването на талоните ЦГМ ще бъде компенсиран от Столична община, заяви председателят на транспортната комисия Екатерина Йорданова. Всички коли на Столична община да бъдат подменени с електромобили, за да се даде пример в битката за по-чист въздух, предложи председателят на групата съветници от БСП в СОС Калоян Паргов. Той подчерта, че е необходим екофонд, набраните средства в който да се харчат целево само за подобряване въздуха в столицата.", "date": "2018.01.17", "title": "Колите ще паркират на булеварди при замърсяване на въздуха в София"}
{"url": "http://pik.bg/%D1%80%D0%B0%D0%B4%D0%B8%D0%BD%D0%B0-%D0%B8-%D1%81%D0%B8%D0%BD%D1%8A%D1%82-%D0%B9-%D0%BD%D0%B0%D0%BB%D0%B5%D1%82%D1%8F%D1%85%D0%B0-%D0%BD%D0%B0-%D0%BC%D0%B8%D1%80%D0%B8%D0%B7%D0%BB%D0%B8%D0%B2%D0%B8-%D0%BC%D0%B8%D0%BD%D0%B8-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%BD%D0%B0%D1%85%D0%BE%D0%BA%D0%B0-%D1%81%D0%BE%D1%84%D0%B8%D1%8F%D0%BD%D1%86%D0%B8-%D1%87%D0%B8%D1%81%D1%82%D0%B5%D1%82%D0%B5-%D0%B8%D0%B7%D0%BF%D1%80%D0%B0%D0%B6%D0%BD%D0%B5%D0%BD%D0%B8%D1%8F%D1%82-news720365.html", "text": "\"Денят на Радина\" е проект, който принцесата на съвременната драма прави съвместно с Moeto-zdrave.life и в него индиректно участие взима и Деян - предимно като оператор, който влиза в кадър, за да даде целувка на любимата си или да й помогне да прескочи пропаст на тротоара с детската количка. От пускането на прахосмукачка за по-малко минута, през четенето на приказки на Христо, до репетициите си в Театър \"Българска армия\", \"Денят на Радина\" не спестява на драгия зрител нищо - от досадната пъпка на челото, която умело скрива с фондьотен в гримьорната, преди да играе \"Декамерон\", до възгледите си за тривиални неща от живота, като хигиената, пише \"Монитор\".", "date": "2018.01.17", "title": "Радина и синът й налетяха на миризливи мини! Актрисата нахока софиянци: Чистете изпражненията от любимците си (ВИДЕО)"}
{"url": "http://pik.bg/%D1%88%D0%B0%D1%80%D1%8A%D0%BD-%D1%81%D1%82%D0%BE%D1%83%D0%BD-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%81%D0%B2%D0%B5%D1%82%D0%B0-%D1%81-%D1%82%D0%BE%D0%B2%D0%B0-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5---%D0%B6%D0%B8%D0%B2%D0%BE%D1%82%D1%8A%D1%82-%D0%B9-%D0%B2%D0%B8%D1%81%D1%8F%D0%BB-%D0%BD%D0%B0-%D0%BA%D0%BE%D1%81%D1%8A%D0%BC-%D0%B7%D0%B0%D1%89%D0%BE%D1%82%D0%BE-news720243.html", "text": "59-годишната Шарън Стоун направи шокирашо разкритие! Една от най-обичаните холивудски звезди е получила мозъчен кръвоизлив през 2001 г., като за инцидента са знаела само в най-близкото й обкръжение и са успели да го запазят в тайна. В месеците, в които се е възстановявала, актрисата от \"Първичен инстинкт\" се чувствала напълно непълноценен човек, но през това време е премислила живота си. \"Другите не бяха особено заинтересовани от непълноценен човек като мен, бях сама. Не исках да разказвам какво се случва с мен, защото светът е жесток. Шансът ми да оцелея беше толкова малък. Имаше около 5 процента шанс за моя живот. Целият ми живот беше в капан\", признава Стоун. На Шарън й предстои завръщане в телевизионния ефир в \"Steven Soderbergh's Mosaic\".", "date": "2018.01.17", "title": "Шарън Стоун разтърси света с това признание - животът й висял на косъм, защото..."}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%B3%D1%80%D1%8A%D1%86%D0%BA%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0%D0%B4%D1%85%D0%B2%D1%8A%D1%80%D0%BB%D0%B8%D1%85%D0%B0-1-%D0%BC%D0%B8%D0%BB%D0%B8%D0%BE%D0%BD-news720329.html", "text": "България е утвърдена туристическа дестинация за гръцките туристи. От януари до ноември 2017 г. броят на гостите от южната съседка, посетили страната ни, е над 1 млн. души. Ръстът спрямо същия период на предходната година е над 8%. Българите, които са посетили Гърция през този период, са били над 1 250 000, сочат данните на НСИ. Това заяви министърът на туризма Николина Ангелкова на работна среща с гръцкия си колега Елена Кунтура. Разговорът се състоя в рамките на най-голямото туристическо изложение в Испания – FITUR в Мадрид. По време на работната среща беше обсъдена и възможността за съвместни туристически проекти с Гърция. Могат да бъдат създадени общи продукти за сектора в областта на културно-историческия, морския, уелнес, фестивалния, религиозния и други видове туризъм, допълни министър Ангелкова. Друга тема на разговора беше и обменът на опит и добри практики в рекламата и маркетинга, които да стимулират туризма в двете държави. Участието на България и Гърция в международни панаири, семинари, изложби и конференции също беше обсъждано на срещата. Министър Ангелкова постави фокус също върху реализирането на повече бизнес инициативи в туризма. България създаде Карта на инвестиционните проекти, която Министерството на туризма активно промотира пред чуждестранни потенциални вложители в сектора. Основната ни цел е да превърнем страната в целогодишна туристическа дестинация, която да предлага качествен и конкурентен продукт.", "date": "2018.01.17", "title": "Ангелкова: Гръцките туристи в България надхвърлиха 1 милион"}
{"url": "http://pik.bg/%D1%83%D1%87%D0%B5%D0%BD%D0%B8-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%B3%D0%B5%D0%BD%D0%BE%D0%BC%D0%B0-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB-%D0%BF%D1%80%D0%B5%D0%B7-1827-%D0%B3%D0%BE%D0%B4%D0%B8%D0%BD%D0%B0-%D1%87%D0%BE%D0%B2%D0%B5%D0%BA-news720321.html", "text": "Ханс Джонатан е бил роден в Карибите през 1784 година и е мигрирал в Исландия през 1802 година, като е починал по-късно през 1827. Забележителното при него е, че учените са успели да възстановят част от неговия геном, въпреки че останките на Ханс са отдавна загубени, пише сп. \"Обекти\", цитирайки Science Alert. За тази цел екипът е използвал генома на 182 от неговите наследници. Това наистина впечатляващо постижение представлява обратно генно инженерство. Резултатите са показали, че майката на Ханс е била по рождение от района на Бенин, Нигерия или Камерун. Исландия притежаваше най-затвореното в генетично отношение население до съвсем скоро. Изследването показва, че с достатъчно генеалогични и генотипни данни е възможно да се реконструира геномната поредица на отдавана починал човек дори без учените да разполагат с мостра от неговата лична ДНК. Първоначално се е налагало сериозно изследване, което е било улеснено от факта, че Ханс е бил първият африканец, който е дошъл в Исландия. В допълнение много е помогнало и това, че държавата има много пълна геномна база данни за своите граждани. След като се идентифицирали 788 от наследниците на Ханс, учените са използвали мононуклеотиден полиформични чипове при 182 от тях, за да идентифицират ДНК вариациите", "date": "2018.01.17", "title": "Учени възстановиха генома на починал през 1827 година човек"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B0%D0%BB%D0%BA%D0%BE%D1%85%D0%BE%D0%BB%D0%BD%D0%B8%D1%8F%D1%82-%D0%B1%D0%BE%D1%81-%D0%BC%D0%B8%D0%BD%D1%8E-%D1%81%D1%82%D0%B0%D0%B9%D0%BA%D0%BE%D0%B2-%D1%87%D0%B0%D0%BA%D0%B0-%D0%B2%D0%BD%D1%83%D0%BA-%D0%BE%D1%82-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news720262.html", "text": "Алкохолният бос Миньо Стайков чака поредно внуче. Дядо ще го направи много скоро скандалната плеймейтка Мария Цветкова, научи ПИК от сигурни източници. От по-малко от година изкусителката живее без брак с наследника на Стайков - Стайко. В богаташките среди са се оплели като свински черва. Мария Цветкова има син от друг олигарх - Динко Динев, а допреди да хлътне по плеймейтката Стайко Стайков беше женен за Александра Арабаджиева. Те имат дъщеря - Анабел. Между Динев и Стайко брюнетката имаше и друга връзка - с небезизвестния Павел Лазаров, който сега пък топли сърцето и леглото на фолк дивата Преслава. Откакто се е разбрало, че Мария и Стайко ще стават родители, брюнетката живее в имението на гаджето си в столичния квартал \"Бояна\". Според близки до двойката на този етап те не смятат да узаконят връзката си. Сватба евентуално ще има, чак след като Цветкова роди и влезе във форма. Полът на бебето все още не е ясен, но то ще бъде трето за Миньо Стайков. Алкохолният император има и дъщеря - Яна, която през 2016 г. се омъжи за сина на строителния предприемач Благой Пишинов - Петко. Двамата се сдобиха с дете миналата година.", "date": "2018.01.17", "title": "ГОРЕЩО! Алкохолният бос Миню Стайков чака внук от скандална плеймейтка (СНИМКИ)"}
{"url": "http://pik.bg/%D1%81%D0%B0%D1%89-%D1%84%D0%BE%D1%80%D0%BC%D0%B8%D1%80%D0%B0%D1%82-%D0%BD%D0%BE%D0%B2%D0%B0-%D0%B0%D1%80%D0%BC%D0%B8%D1%8F-%D0%BE%D1%82-%D0%BA%D1%8E%D1%80%D0%B4%D0%B8-%D0%B8-%D0%B0%D1%80%D0%B0%D0%B1%D0%B8-%D0%B2-%D1%81%D0%B8%D1%80%D0%B8%D1%8F-news720330.html", "text": "Скоро в Сирия ще се появи нова армия. Тя ще бъде съставена от 30 000 войници, а щабът й ще е на източния бряг на река Ефрат, удобно граничещ с Турция и Северен Ирак. Половината от тази армия ще бъде от сирийски кюрди, а останалата част от арабските райони на Източна Сирия, които досега бяха под контрола на \"Ислямска държава\", а днес за тях отговарят Сирийските демократични сили. Това е най-новата идея на САЩ, с която американците смятат трайно да заемат място в надпреварата за надмощие в Сирия като създадат подкрепена от тях територия. Турция, Иран и Русия вече установиха такива зони в други части на Сирия, благодарение на споразуменията от Астана за т.нар. „зони за деескалация“. Това са важни събития. Създаването на територия от този тип, няма да бъде държава в правния смисъл на думата. Разделянето на съществуващи страни и преобразуването им в по-малки държавни субекти, винаги е опасно начинание в политическо, правно и военно отношение. Не на последно място, съществува международно съгласие в отричането на подобни залитания, което създаде пречки и пред иракските кюрди да създадат своя собствена страна. Това, което може да се появи в Източна Сирия ще е по-малко държава и повече протекторат. Пред Конгреса съветникът по близкоизточни въпроси към американското външно министерство, Дейвид Сатърфийлд заяви, че проектът ще представлява нов модел за Сирия. Сатърфийлд сподели също, че в изграждането на този проект ще бъдат включени дипломати, разузнавачи и военни съветници. Създаването на нова зона в Сирия се случи почти без фанфари и без много видимост. Докато САЩ създаваха международната коалиция срещу \"Ислямска държава\" в Южна и Източна Сирия, те увеличиха силите си до 5000 души. Една от главните задачи на тази сила беше да тренира около 30 000 сирийци, които по-късно превзеха Ракка от \"Ислямска държава\". Сега САЩ обявяват идеята за създаване на военна сила от 30 000 души, която трябва да послужи като гранична полиция. Реакциите не закъсняха. Още преди Москва и Техеран, Анкара застана твърдо срещу подобен план, който ще даде предимство на сирийските кюрди. Напрежението се покачи дотолкова, че Ердоган побърза да задейства дългоочакваната офанзива срещу контролирания от кюрдските сили сирийски град Африн. Експерти очакват съвсем скоро турски войски да навлязат през сирийската граница.", "date": "2018.01.17", "title": "САЩ формират нова армия от кюрди и араби в Сирия"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B7%D0%B0%D0%BF%D0%BB%D0%B0%D1%88%D0%B8-%D1%87%D0%B5-%D1%89%D0%B5-%D1%80%D0%B5%D0%B0%D0%B3%D0%B8%D1%80%D0%B0-%D0%BC%D0%B8%D0%B3%D0%BD%D0%BE%D0%B2%D0%B5%D0%BD%D0%BE-%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B0-%D1%81%D0%B8%D1%80%D0%B8%D1%8F-news720399.html", "text": "Reuters, цитиран от \"Фокус\". Съветът за национална сигурност на Турция съобщи, че страната ще реагира мигновено на заплахите от Западна Сирия, които могат да навредят на страната и на нейните граждани, предава В свое официално заявление Съветът съобщава, че няма да позволи формирането на „терористична армия“ по границите с Турция, след като водената от САЩ международна коалиция съобщи, че ще работи със съставените предимно от кюрдски милиции Сирийски демократични сили за изграждането на нова, наброяваща 30 хил. души, гранична сила. Съветът поиска всички оръжия, предоставяни на кюрдските бойци в Сирия от САЩ да бъдат прибрани незабавно. Той също така посъветва правителството да разшири наложеното след неуспешния опит за преврат от 2016 г. състояние на извънредно положение в страната.", "date": "2018.01.17", "title": "Турция заплаши, че ще реагира мигновено на заплахите от Западна Сирия"}
{"url": "http://pik.bg/%D0%BD%D0%B5%D1%82%D0%B0%D0%BD%D1%8F%D1%85%D1%83-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BF%D1%80%D0%BE%D1%82%D0%B8%D0%B2%D0%BE%D1%82%D0%B0%D0%BD%D0%BA%D0%BE%D0%B2%D0%B8-%D1%80%D0%B0%D0%BA%D0%B5%D1%82%D0%B8-%D0%BC%D0%B5%D0%B6%D0%B4%D1%83-%D0%B8%D0%BD%D0%B4%D0%B8%D1%8F-%D0%B8-%D0%B8%D0%B7%D1%80%D0%B0%D0%B5%D0%BB-%D0%B5-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%BB%D0%B8%D0%BD%D0%B8%D1%8F-news720398.html", "text": "Reuters, цитиран от \"Фокус\". Израелският министър-председател Бенямин Нетаняху заяви, че по време на своето посещение в Индия е уведомил местните власти, че е решил да „върне на линия“ мащабното споразумение между двете страни за управляеми противотанкови ракети, предава По-рано този месец израелският държавен оръжеен производител „Рафаел“ съобщи, че индийското министерство на отбраната е отменило с споразумението на сума от 500 млн. долара за противотанкови ракети „Спайк“ от Израел. „След преговорите, които проведох със своя приятел, индийския министър-председател Нарендра Моди, индийското правителство ме информира, че споразумението за „Спайк“ е отново на линия. Това е важно, а след това ще има и много споразумения“, заяви Нетаняху, който в момента е на посещение в Индия.", "date": "2018.01.17", "title": "Нетаняху: Споразумението за противотанкови ракети между Индия и Израел е отново на линия"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BD%D0%B0%D1%82%D0%BE-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B7%D0%B0-%D0%B4%D0%B0-%D0%BE%D0%B1%D1%81%D1%8A%D0%B4%D0%B8-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%B9-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2-news720397.html", "text": "ABC News, цитирана от \"Фокус\". Генералният секретар на НАТО Йенс Столтенберг пристигна в Македония, за да проведе преговори относно присъединяването на страната към Алианса – десетилетие, след като спор със съседна Гърция спря първоначалните ѝ усилия за присъединяване към военния съюз, предава Йенс Столтенберг ще проведе срещи в Скопие на 18 януари с лявото правителство на Македония, дошло на власт преди година и поело ангажимент да се опита да разреши продължаващия вече повече от 20 години спор с Атина. Двете страни не са съгласни за името на Македония. Гърция, която като член на НАТО блокира влизането на съседа си в него през 2008 г., смята, че то предполага териториална претенции спрямо нейната северна провинция със същото наименование. Македония отрича това .", "date": "2018.01.17", "title": "Генералният секретар на НАТО пристигна в Македония, за да обсъди кандидатурата й за членство"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-14-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BF%D0%BE%D0%BF-%D0%BF%D0%B5%D0%B4%D0%BE%D1%84%D0%B8%D0%BB-news720248.html", "text": "На 14 години затвор бе осъден руският поп Глеб Грозовски, предаде РИА Новости. Магистрати от западната Лениградска област признаха православния свещеник за виновен в изнасилвания на три момичета, участвали в детски лагери. Първите два случая са станали в Русия през 2009 г., а вторият в Гърция четири години по-късно. Съдиите също постановиха педофилът да плати на жертвите си обезщетение в общ размер на 1,2 млн. рубли (около 150 000 евро). Грозовски заяви, че ще обжалва решенето на магистратите. Ще се отдам на литературна дейност. \"Авторите на най-хубавите книги са били затворници\", каза той. Федералната руска прокуратура започна разследване срещу Грозовски през 2013 г. попът бе арестуван в Израел през следващата година и през 2016 г. екстрадиран в родината си.", "date": "2018.01.17", "title": "Присъда! 14 години затвор за поп педофил"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%BE%D0%B2%D0%B0-%D1%81%D0%BA%D0%B8%D1%86%D0%B0-%D0%BD%D0%B0-%D0%B2%D0%B8%D0%BD%D1%81%D0%B5%D0%BD%D1%82-%D0%B2%D0%B0%D0%BD-%D0%B3%D0%BE%D0%B3-news720392.html", "text": "Откриха нова скица на постимпресионистът Винсент ван Гог. Тя датира от 1886 г., когато той живее в Париж., съобщи Би ти Ви. Черно-бялата скица е озаглавена „Хълмът Монмартър с каменната кариера”. Изкуствоведите са намерили документи, които потвърждават, че картината е от март 1886 г. Творбата вече е част от постоянната експозиция на музея в Амстердам.", "date": "2018.01.17", "title": "Откриха нова скица на Винсент ван Гог"}
{"url": "http://pik.bg/%D0%BF%D0%BE%D0%B1%D1%8A%D1%80%D0%BA%D0%B2%D0%B0%D1%82-%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%B2%D0%B8%D1%80%D1%83%D1%81%D0%B8-%D0%BF%D0%B0%D1%86%D0%B8%D0%B5%D0%BD%D1%82%D0%B8-%D1%81-%D0%BB%D0%B5%D0%BA-%D0%B3%D1%80%D0%B8%D0%BF-%D0%B7%D0%B2%D1%8A%D0%BD%D1%8F%D1%82-%D0%B7%D0%B0-%D0%BB%D0%B8%D0%BD%D0%B5%D0%B9%D0%BA%D0%B0-news720319.html", "text": "Близо 7000 повиквания са подадени в софийската спешна помощ от началото на месеца. В последните дни расте броят на обажданията от хора, които не са в тежко състояние, но това създава проблеми на спешните екипи, предаде БНР. Последният случай на извикана линейка за лек грип е отпреди ден, обясни Катя Сунгарска, говорител на \"Спешна помощ\". Обадилият се е описал изключително тежко състоянието си: \"Разбира се, незабавно се отзовахме. Отидохме на адреса и се оказа, че просто човекът е с 37,9 температура и би искал да му дадем парацетамол или нещо друго, което да му помогне да се почувства по-добре\". Това блокира линейките и те не могат да се отзоват на други сериозни сигнали за хора с пряка опасност за живота: \"Само през последното нощно дежурство имаме повиквания за 16 деца с респираторни проблеми и с вирусни инфекции, а за възрастните повикванията са четири пъти повече\". От \"Спешна помощ\" апелират към хората да не се обаждат, когато имат съмнения за грип, а да търсят личните си лекари и поликлиниките.", "date": "2018.01.17", "title": "Побъркват Спешна помощ за вируси! Пациенти с лек грип звънят за линейка "}
{"url": "http://pik.bg/%D1%87%D0%B0%D1%81%D1%82%D0%BD%D0%B8-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8-%D1%84%D0%B8%D1%80%D0%BC%D0%B8-%D0%B2%D0%B5%D1%87%D0%B5-%D1%89%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BF%D0%B0%D0%B7%D1%8F%D1%82-%D1%86%D0%B5%D0%BB%D0%B8-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0-news720323.html", "text": "Кметовете ще могат да сключват&nbsp;договори с частни фирми за охрана, записа окончателно парламентът с приети на второ четене текстове от&nbsp;новия Закон за частната охранителна дейност. Това стана възможно след като&nbsp;депутатите разрешиха частната охранителна дейност за урбанизирани територии. Изисква се лиценз, който може да се издава за територията на цялата страна или на територията на отделна област, предаде Дарик. Текстът срещна отпор от БСП, които поискаха да отпадне. Давате възможност на&nbsp; местната власт да изпълнява задачи на МВР&nbsp;като&nbsp;натоварвате общините и финансово, докъде сте готови да стигнете, коментира&nbsp;Красимир Янков. Даваме възможност всеки кмет, ако прецени, че има нужда, да има&nbsp;законно основание&nbsp;да сключи&nbsp;договор за частна охранителна дейност, обясни Маноил Манев от ГЕРБ. Време е да се обединим около този закон, за&nbsp;да покажем грижа и за сигурността, и за бизнеса, призова той. Частна охранителна дейност по отношение на имущество - собствено или ползвано на законно основание, може да се извършва и от търговци, които притежават&nbsp;лиценз или удостоверение&nbsp;за извършване на&nbsp;частна охранителна дейност. Министърът на вътрешните работи издава наредба за реда, по който лицата удостоверяват, че отговарят на изискванията на този закон. Според&nbsp; Красимир Янков&nbsp; целта на управляващите е да бъде&nbsp;премахната конкуренцията в частната охранителна дейност&nbsp; в полза на фирмите, близки до ГЕРБ. С други разпоредби се дава възможност на частните охранители да са въоръжени или невъоръжени като въоръжената охрана ще трябва да спазва изискванията на закона за оръжията и боеприпасите. При осъществяване на дейностите могат да бъдат използвани също физическа сила, помощни и технически средства в случаите и при условията, посочени в този закон. Утре парламентът продължава да обсъжда и гласува на второ четене текстовете от законопроекта, внесен от Министерския съвет.", "date": "2018.01.17", "title": "Частни охранителни фирми вече ще могат да пазят цели населени места"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B0-%D1%81%D0%BC%D0%B5%D0%BD%D0%B8%D1%85%D0%B0-%D0%B7%D0%B0%D0%BC-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B8%D1%82%D0%B5-%D0%BD%D0%B0-%D1%81%D0%BB%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE-news720406.html", "text": "Тримата са Магдален Тошев Маринов - прокурор, завеждащ-отдел \"Специализиран\" във Върховна касационна прокуратура, Юлиана Петкова Кацарова-Чорбаджиева - прокурор във ВКП и Ивелина Христова Христова - следовател в Национална следствена служба. Магдален Тошев има общ юридически стаж над 26 години в органите на съдебната власт. Заемал е последователно длъжностите: младши прокурор в Районна прокуратура - Пловдив; прокурор и заместник на районния прокурор в Районна прокуратура - София; прокурор в Софийска градска прокуратура; съдия в Окръжен съд - София; прокурор и заместник-градски прокурор; прокурор във ВКП и завеждащ отдел \"Специализиран\". Юлиана Петкова Кацарова-Чорбаджиева има общ юридически стаж над 25 години в органите на съдебната власт. Заемала е следните длъжности: прокурор в Районна прокуратура - София, прокурор в Софийска градска прокуратура, прокурор в Апелативна прокуратура - София, прокурор във ВКП и завеждащ-отдел във ВКП. Ивелина Христова Христова има общ юридически стаж над 20 години в органите на съдебната власт. Заемала е последователно следните длъжности: следовател в Столична следствена служба; прокурор в Районна прокуратура - София, следовател в НСлС. Досегашните заместници на НСлС - Лъчезар Пенев и Кънчо Митев подадоха оставка и тя бе уважена. Кънчо Митов е възстановен на длъжността \"следовател в НСлС\", считано от датата на решението, а Лъчезар Стоичков Пенев е освободен и от длъжността \"следовател\" в НСлС, считано от 31 януари 2018 г., във връзка с депозираната оставка. Поради навършване на 65-годишна възраст, Прокурорската колегия освободи Антон Стоянов Стоянов от заеманата длъжност \"следовател в НСлС\" от 22 януари 2018 г. Трима зам.-директори на Националната следствена служба (НСлС) бяха назначени от прокурорската колегия на Висшия съдебен съвет, съобщиха от ВСС.", "date": "2018.01.17", "title": "РОКАДА! Смениха зам.-директорите на Следствието"}
{"url": "http://pik.bg/%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B5%D1%82%D0%BE-%D0%B2%D1%81%D0%B8%D1%87%D0%BA%D0%B8-%D0%B3%D0%B5%D0%B2%D1%80%D0%B5%D1%86%D0%B8-%D0%B7%D0%B0-%D0%B3%D1%80%D0%B8%D1%88%D0%BE-news720322.html", "text": "Най-добрият ни тенисист - Григор Димитров, се размина само с уплаха в днешния петсетов трилър срещу №186 в света Макензи МакДоналд в Мелбърн. Хасковлията успя да изтръгне победата след 8:6 гейма в петия сет, но в четвъртата част беше изненадан нерпиятно с \"геврек\", което беше отразено специално и от официалната страница на Аустрелиън Оупън. За последнo българинът беше загубил сет на нула през май 2016 година. Тогава в драматичен финал с Диего Шварцман на турнир в Истанбул той изпусна титлата и започна тежък период в кариерата на Гришо, акцентира \"Гол\". Григор губи сет на нула в основна схема на надпревара от световния тур на АТП за шести път откакто стана професионалист. Два от тях бяха през 2015 година в решаващи трети сетове - срещу Фабио Фонини на Мастърса в Рим и срещу Райън Харисън, когато беше детрониран в Акапулко. През 2014 година половинката на Никол Шерцингер отнесе \"геврек\" от Давид Гофен в първия сет на двубоя им от третия кръг на Откритото първенство на САЩ, но след това спечели в четири сета. Първият загубен сет на нула в пасива на Димитров беше във втория кръг на Аустрелиън Оупън през 2012 година. Това се случи в решаващия пети сет срещу испанеца Николас Алмагро.", "date": "2018.01.17", "title": "Неприятна статистика! Ето всички \"гевреци\" за Гришо!"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D1%81%D0%B2%D0%B8%D0%B4%D0%B5%D1%82%D0%B5%D0%BB-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D1%81%D0%B0%D1%80%D0%B0%D1%84%D0%BE%D0%B2%D0%BE-%D0%B2%D0%B8%D0%B4%D1%8F%D1%85-%D0%B2%D1%81%D0%B8%D1%87%D0%BA%D0%BE---%D1%80%D1%8A%D1%86%D0%B5-%D0%BA%D1%80%D0%B0%D0%BA%D0%B0-%D0%BC%D0%B5%D1%81%D0%B0-%D1%85%D0%B2%D1%8A%D1%80%D1%87-news720269.html", "text": "Дадоха ход на делото за атентата в Сарафово. В Специализирания наказателен съд, в отсъствието на обвиняемия извършител, започна разпита на свидетели. Към обед бяха разпитани четирима от общо 8-те свидетели. Всеки един от тях е бил на метри от взривения автобус. Никой от тях обаче не помни да е видял атентатора. По делото са внесени граждански искове за над 200 милиона лева. При атентата на летището в Сарафово през 2012 г. загинаха петима израелци след взрив до туристически автобус. Бомбата отне живота и на българския шофьор Мустафа Кьосов. 35 бяха ранените. Подсъдими са Мелиад Фара и Хасан Ел Хадж Хасан, които все още се издирват от Интерпол. Обвинението смята, че те са помогнали на атентатора Мохамед Хасан Ел Хюсейни, който също загина при взрива. \"Беше страшно! Наблизо бях, видях всичко - ръце, крака, меса хвърчат на 60-70 метра от мястото. Имаше два взрива един след друг. Имаше голяма паника\", коментира таксиметровият шофьор Стоян Стоянов.", "date": "2018.01.17", "title": "УЖАСЯВАЩИ ПОДРОБНОСТИ! Свидетел за атентата в Сарафово: Видях всичко - ръце, крака, меса хвърчаха на 60-70 метра от мястото на взрива"}
{"url": "http://pik.bg/%D1%81%D1%83%D0%BF%D0%B5%D1%80-%D0%BA%D1%80%D0%B0%D0%B9-%D0%BD%D0%B0-%D0%BC%D0%B0%D0%B3%D0%BD%D0%B8%D1%82%D0%BD%D0%B8%D1%82%D0%B5-%D0%B1%D1%83%D1%80%D0%B8-news720228.html", "text": "Слънчевият цикъл е достигнал минимума си година и половина по-рано от очакваното и през следващите години едва ли ще има силни магнитни бури, съобщават учените. Прогнозата е на лабораторията за рентгенова астрономия на Слънцето към физическия институт „П. Н. Лебедев“. При липсата на изригвания главен фактор за космическото време става слънчевият вятър - потокът от плазма, който се образува от непрекъснатото изтичане на горните слоеве на атмосферата на звездата ни в окръжаващото пространство. Въздействието на слънчевия вятър на Земята е много слабо. Той не може да предизвика силни магнитни бури. Освен това неговите параметри, като например скоростта, са по-предвидими, а и за по-дълъг срок.", "date": "2018.01.17", "title": "СУПЕР! Край на магнитните бури"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%83%D0%B4%D1%8A%D0%BB%D0%B6%D0%B0%D0%B2%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news720401.html", "text": "Турското правителство удължи извънредното положение в страната с още три месеца, съобщи вицепремиерът Бекир Боздаг, цитиран от ТАСС и БТА. Боздаг уточни, че режимът на извънредно положение в Турция ще бъде удължен от 19 януари. Решението бе взето по препоръка от по-рано днес на турския Съвет за национална сигурност. Извънредното положение в Турция беше въведено след неуспешния опит за преврат в страната и след това то беше удължавано няколко пъти. Извънредното положение дава на президента Реджеп Тайип Ердоган и на правителството право да приемат нови закони, заобикаляйки парламента, както и да ограничават права и свободи. В сила са ограничения за провеждане на митинги и други масови мероприятия, силовите ведомства разполагат с по-широки правомощия и мерките за сигурност в страната като цяло са повишени значително. Решението за удължаване на извънредното положение трябва да потвърдено и от парламента - формалност, която се очаква да стане факт утре.", "date": "2018.01.17", "title": "Ердоган удължава извънредното положение в страната"}
{"url": "http://pik.bg/%D0%BF%D0%BE%D1%87%D1%82%D0%B8-%D0%B2%D1%81%D0%B5%D0%BA%D0%B8-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB-%D0%BD%D0%B0-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%BF%D0%B0%D0%B7%D0%B0%D1%80%D1%83%D0%B2%D0%B0-%D0%BE%D0%BD-%D0%BB%D0%B0%D0%B9%D0%BD-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B8-%D0%BA%D1%83%D0%BF%D1%83%D0%B2%D0%B0%D0%BC%D0%B5-%D0%BF%D1%80%D0%B5%D0%B7-%D0%BC%D1%80%D0%B5%D0%B6%D0%B0%D1%82%D0%B0-news720324.html", "text": "Почти 7 от всеки 10 ползвателите на интернет в рамките на ЕС (или точно 68%) са пазарували онлайн през 12-те месеца на 2017-а година, показва проучване на Евростат, информира БНР. Процентите обаче сериозно варират при отделните страни - членки на съюза, като едва 23% от интернет потребителите в Румъния и едва 27% от тези в България са пазарували онлайн през миналата година. В същото време този процент нараства съществено до 86% в Обединеното кралство, до 84% в Швеция и до 82% в Дания, Германия, Люксембург и Холандия. Според същото проучване на Евростат, 71% от всички пазаруващи по интернет във възрастовата група между 16 и 24 години са купували главно дрехи и спортни принадлежности. Близо 50% от електронните покупки на хората на възраст между 25 и 54 години са били за стоки за дома, докато в най-високата възрастова категория между 55 и 74 години, цели 57% от покупките онлайн са били с цел пътувания и почивка. В рамките на целия ЕС, 85% от хората са използвали интернет през изминалата 12 месеца, като 57% от тях са осъществили онлайн покупки. В същото време 66% от българите са ползвали интернет и едва 18% тях са се възползвали от пазаруването онлайн. За съжаление, по тези два показателя нашата страна се нарежда на последно място сред всички 28 страни - членки на Европейска съюз, отчита проучването на Евростат.", "date": "2018.01.17", "title": "Почти всеки потребител на интернет пазарува он лайн! Ето какво си купуваме през мрежата"}
{"url": "http://pik.bg/%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%81%D0%B8-%D0%BF%D0%BE%D0%BA%D0%B0%D0%B7%D0%B0-%D0%B1%D0%B5%D0%B1%D0%B5%D1%82%D0%BE-%D1%81%D0%BD%D0%B8%D0%BC%D0%BA%D0%B8-news720224.html", "text": "Преслава задоволи любопитството на всички, които твърдят, че е бременна и си показа бебето. Става дума обаче за малки слончета, с които звездата на \"Пайнер\" се щракна в зоопарка на остров Пукет. Както ПИК вече съобщи, хитовата изпълнителка е на почивка в Тайланд в компанията на своя приятел Павел Лазаров. В първите дни на престоя си двойката поля рождения ден на мускулестия мачо. С кадрите си с малкото и симпатично слонче Преслава умили мрежата, но една от снимките показа, че животните, които са атракция за прииждащите туристи от цял свят, всъщност са затворници. На снимката долу се вижда дебелата верига върху крака на слончето.", "date": "2018.01.17", "title": "\"Бременната\" Преслава си показа бебето (СНИМКИ)"}
{"url": "http://pik.bg/%D0%B8%D1%81%D0%BA%D1%80%D0%B5%D0%BD-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D0%B2%D0%BC%D1%80%D0%BE-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%BD%D0%B5-%D0%BC%D0%BE%D0%B6%D0%B5-%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B5%D0%BD%D0%B0-news720381.html", "text": "Позицията на ВМРО – БНД относно Истанбулската конвенция, изразена във Фейсбук от зам.-председателя на ВМРО – БНД Искрен Веселинов. „Истанбулската конвенция не може и няма да бъде подкрепена независимо колко и какви преводи ще й бъдат направени. Чудя се на дръзновенния ентусиазъм на няколко активисти, които обясняват, че нещо сме се загубили в превода. Пълни глупости! Колкото по-коректно я преведат, толкова по-ясно ще стане от какво се притесняваме, защото на много места сега \"джендър\" е преведено просто като \"пол\". Истината ще стане видима от всеки, който прочете оригинала и всеки ще започне да се чуди не е ли сбъркано заглавието на конвенцията - тя жените ли брани или тези, които играят женска социална роля????? Впрочем говоря не само от името на колегите от ВМРО - нито един член на групата на Обединени патриоти няма да подкрепи подобни текстове, които открехват вратата за либералния Содом и Гомор...“", "date": "2018.01.17", "title": "Искрен Веселинов, ВМРО: Истанбулската конвенция не може и няма да бъде подкрепена"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%BA%D0%BE%D1%87%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%BD%D0%B5-%D0%BF%D0%BE%D0%BC%D0%B0%D0%B3%D0%B0%D0%BB%D0%B0-%D0%B7%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news720405.html", "text": "Politico, цитиран от \"Фокус\". Президентът на САЩ Доналд Тръмп заяви, че Русия „не помага“ на САЩ при справянето със Северна Корея, а същност ѝ помага да си набавя суровини, въпреки международните санкции, които трябва да спрат ядрените амбиции на Пхенян, предава „Русия не ни помага по никакъв начин със Северна Корея“, заяви Тръмп. „Това, в което Китай ни помага, Русия го проваля. С други думи Русия компенсира това, което Китай прави“, допълни той. Президентът на САЩ посочи скорошните усилия на Китай да ограничи доставките си на петрол и въглища за Северна Корея. Изолираната азиатска държава се нуждае от вносни суровини, не само за да задвижва икономиката си, но и да провежда своите ядрена и ракетна програми. По-рано в медиите се появиха данни, че руски танкери са предоставили гориво на Северна Корея. „В някои случаи е възможно това, което Китай не дават, Русия да го дава“, допълни президентът на САЩ.", "date": "2018.01.17", "title": "Тръмп скочи на Русия, не помагала за кризата със Северна Корея"}
{"url": "http://pik.bg/%D0%BC%D0%B0%D0%B3%D0%BD%D0%B8%D1%82-%D0%B7%D0%B0-%D0%B6%D0%B5%D0%BD%D0%B8%D1%82%D0%B5-%D0%B2%D0%BD%D1%83%D0%BA%D1%8A%D1%82-%D0%BD%D0%B0-%D0%BD%D0%B0%D1%83%D0%BC-%D1%88%D0%BE%D0%BF%D0%BE%D0%B2-%D0%BA%D0%B0%D1%80%D0%B0-5-%D0%BB%D1%83%D0%BA%D1%81%D0%BE%D0%B7%D0%BD%D0%B8-%D0%BA%D0%BE%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news720298.html", "text": "Мокрият блян на почитателките на \"Откраднат живот\" - д-р Тасев, разполага с огромен автопарк. Наум Шопов е почитател на скъпите коли и високите скорости, като често се хвали със снимки и видео на ламаринените си любимки. А всички те са от реномирани марки. Екранният д-р Тасев шофира из улиците на София 5 различни коли - BMW, KIA, Mini Cooper, Nissan GT-R и Mazda MX-5RF. Младият актьор и лекар, който е внук на големия Наум Шопов, обаче не е собственик на всички тях, а само рекламира марките в социалните мрежи, пише седмичник.", "date": "2018.01.17", "title": "МАГНИТ ЗА ЖЕНИТЕ! Внукът на Наум Шопов кара 5 луксозни коли (СНИМКИ)"}
{"url": "http://pik.bg/%D0%BB%D0%B0%D0%BC%D0%B1%D0%BE-%D1%85%D0%B2%D1%8A%D1%80%D0%BB%D0%B8-%D0%BE%D0%BA%D0%BE-%D0%BD%D0%B0-%D0%BD%D0%BE%D0%B2%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D1%81%D0%BA%D1%8A%D0%BF%D0%B8-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8-%D1%81%D0%BD%D0%B8%D0%BC%D0%BA%D0%B8-news720259.html", "text": "Освен любимите и добре познати титуляри от киното, театъра и малкия екран, в каста на новия филм \"Скъпи наследници\" има и нови таланти, а нежната част от тях са и впечатляващо красиви. Още след първия епизод в интернет форумите една от най-обсъжданите актриси се оказа Даяна Ханджиева, която играе млад лекар в поредицата. Даяна не е професионална актриса, изобщо не е минавала през НАТФИЗ, а е хип-хоп танцьор. Тя обаче е имала няколко малки роли в кино и тв проекти, едната от които в сериала Фамилията. Там тя застава редом до Стефан Данаилов, но е толкова притеснена от легендата на киното и театъра, че дори не посмява да се запознае с него официално. Впоследствие обаче се оказва, че Ламбо съвсем не е останал безразличен към появата на талантливата девойка на снимачната площадка, разказват от екипа, пише \"Хотарена\". Въпреки красотата ѝ, Стефан Данаилов е проявил интерес първо към актьорските ѝ умения и е останал страшно изненадан, че не е минала през театрална школа. Даяна няма намерение на този етап да се влива в редиците на натфизчиите, където за радост на Ламбо да бъде под преподавателското му крило.", "date": "2018.01.17", "title": "Ламбо хвърли око на новата звезда от \"Скъпи наследници\" (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%85%D0%B8%D1%82-%D0%B2-%D0%BC%D1%80%D0%B5%D0%B6%D0%B0%D1%82%D0%B0-%D0%B5%D1%82%D0%BE-%D0%BA%D0%B0%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D1%81%D0%B5-%D0%B3%D0%BE%D1%82%D0%B2%D0%B8-%D1%83-%D0%B4%D0%BE%D0%BC-news720393.html", "text": "\"Трябва си подготовка за утрешното заседание на Министерски съвет ;)\", споделя с приятелите си в социалната мрежа Нанков. На утрешното заседание той е вносител на два проекта. Единият касае обявяването на имот публична държавна собственост за имот частна държавна собственост. Другият проект е постановление за приемане на наредба за изискванията и критериите за ВиК операторите и квалификацията на персонала им. \"Приятна почивка г-н Министър и утре успех\", му пишат почитатели в мрежата.", "date": "2018.01.17", "title": "ЕКСКЛУЗИВНО В ПИК! Хит в мрежата: Ето как министърът на регионалното развитие се готви у дома за заседание на МС (СНИМКИ)"}
{"url": "http://pik.bg/%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%BE-%D1%83%D1%87%D0%B5%D0%BD%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D1%81%D0%BA%D0%BE%D1%80%D0%BE-%D0%B1%D0%BE%D0%B7%D0%B0%D0%B9%D0%BD%D0%B8%D1%86%D0%B8%D1%82%D0%B5-%D1%89%D0%B5-%D0%B8%D0%B7%D1%87%D0%B5%D0%B7%D0%BD%D0%B0%D1%82-%D0%BE%D1%82-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-news720280.html", "text": "Американски учени прогнозираха, че е възможно съвсем скоро бозайниците да изчезнат от лицето на Земята, съобщава БТА. Според прогнозата на специалистите земната атмосфера може да стане непригодна за живот на открит въздух без допълнителни средства за защита или укрития още през 2200-2400 година. Прогнозата остава в сила даже и при намаляването на емисиите на парникови газове в атмосферата. Поглъщаната от цивилизацията ни енергия, както и преди, ще повишава равновесната температура на Земята. Подобна участ очаква нашата планета дори и при намаляването на населението й, процес, който се очаква да започне в началото на 2100 година.", "date": "2018.01.17", "title": "Притеснително! Учени алармират: Скоро бозайниците ще изчезнат от лицето на Земята"}
{"url": "http://pik.bg/%D1%83%D0%B6%D0%B0%D1%81-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B4%D0%B5%D1%81%D0%B5%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B3%D1%80%D0%B0%D0%B4%D0%BE%D0%B2%D0%B5-%D1%81%D0%B5-%D0%B7%D0%B0%D0%B4%D1%83%D1%88%D0%B0%D0%B2%D0%B0%D1%82-%D0%BE%D1%82-%D0%BC%D1%80%D1%8A%D1%81%D0%B5%D0%BD-%D0%BC%D1%8A%D0%B7%D0%B4%D1%83%D1%85-news720380.html", "text": "Мръсен въздух в 10 от градовете в България отчита Изпълнителната агенция по околна среда. Най-сериозно във вторник е било замърсяването в квартал \"Тракия\" в Пловдив, където фините прахови частици са били почти два пъти над нормата. Мръсен е бил въздухът във Видин, Ловеч, Горна Оряховица, Сливен и Шумен. Над нормата са показателите и за столичните квартали \"Надежда\", \"Хиподрума\", \"Павлово\" и \"Младост\". Мерките срещу мръсния въздух, предложени от Столична община, предизвикаха вълна от реакции. Всички станции в столицата са отчели нива опасни за здравето във вторник. Днес транспортната комисия в общината се събра извънредно отново, за да се обсъдят мерките срещу мръсния въздух. На дневен ред са ограниченията за коли в центъра на града. През 2017-а колите в София са се увеличили драстично. Само новите софийски регистрации са били близо 64 000 – или средно по 190 автомобила на ден. Сега идеята на общината е да държи тези коли вън от центъра. При прогноза за замърсяване от четири пъти над нормата „синя зона да бъде забранена. Оказва се, че през годините най-скъпо платените паркоместа в София са почти постоянно заети. Ако мярката бъде приета, ограниченията за паркиране в „синя зона” ще отблъснат колите в периферията. В границата на зелената зона. Идеята на общината обаче е колите да спират още на входа на града – в буферните паркинги на метрото. Най-големият буферен паркинг в София е този на „Цариградско шосе” с капацитет от близо 1300 места в момента делничен работен ден, повече от половината от тях са заети. Паркирането на входа на града е една мярка, която трябва да работи още от създаването на метрото. В София в момента реално действащи са само три буферни паркинга – на „Цариградско шосе”, „Джеймс Баучер” и „Ломско шосе”. Общо местата са близо 2000. В София обаче трябва да има още три паркинга под земята. Буферен паркинг с 300 паркоместа на метростанция „Сливница” трябваше да заработи в началото на 2017 година. Това обаче не се случи. В София по план трябва да се доизградят още три паркинга - „Юнак” на метростанция „Стадион Васил Левски”, на Централна жп гара и още един на станция „Сливница”. Така от центъра ще излязат още 546 коли. През тази година обаче ще се работи само по един паркинг - този до стадиона.", "date": "2018.01.17", "title": "УЖАС! Жителите на десет български градове се задушават от мръсен мъздух"}
{"url": "http://pik.bg/%D0%BD%D0%BE%D0%B2%D0%BE-20-%D0%BC%D0%B2%D1%80-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BE%D1%82%D0%BA%D1%80%D0%B8%D1%82%D0%B8%D1%8F-%D1%82%D1%80%D1%83%D0%BF-%D0%BA%D1%80%D0%B0%D0%B9-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news720297.html", "text": "Областната дирекция на МВР във Враца съобщи подробности около шокиращата смърт на мъжа в козлодуйското село Бутан на извънреден брифинг. Протеклото до момента разследване е установило, че смъртта на 50-годишния Едуард Тодоров не е била насилствена, каквито бяха първоначалните съмнения, съобщава още \"Булнюз\". Припомняме, че трупът на мъжа беше открит вчера към 18.30 часа от негов познат, който се е отбил в дома му да го види. Той обаче се натъкнал на мъртвото тяло на Едуард, който лежал проснат на земята в една от стаите с рана на темето. По първоначална информация той е бил с плик около главата. Според данните, изнесени от говорителя на областната дирекция на МВР във Враца Красимир Василев, обаче не е имало такъв плик. Разследването по случая все още продължава, а утре ще бъде извършена аутопсията на трупа. Едуард е живеел сам, не е работел и често е злоупотребявал с алкохола, разказват жители на селото.", "date": "2018.01.17", "title": "НОВО 20! МВР с горещи разкрития за открития труп край Козлодуй"}
{"url": "http://pik.bg/%D0%B4%D0%BE%D0%B3%D0%BE%D0%B4%D0%B8%D0%BD%D0%B0-%D0%BE%D1%82%D0%BF%D0%B0%D0%B4%D0%B0-%D1%82%D0%B0%D0%B2%D0%B0%D0%BD%D1%8A%D1%82-%D0%B7%D0%B0-%D0%BD%D0%BE%D0%B2%D0%BE%D0%BE%D1%82%D0%BF%D1%83%D1%81%D0%BD%D0%B0%D1%82%D0%B8%D1%82%D0%B5-%D0%BF%D0%B5%D0%BD%D1%81%D0%B8%D0%B8-news720368.html", "text": "Социалният министър Бисер Петков очаква част от навършващите тази година условията за пенсия лица да отложат пенсионирането си за 2019 г., когато отпада таванът на новоотпуснатите пенсии, предаде Дарик. Пред депутатите от социалната комисия той обяви, че засега не се предвижда промяна в законодателството, която до премахне това ограничение и за старите пенсии. Министър Петков съобщи още, че от началото на март ще бъдат увеличени заплатите на социалните работници, инспекторите по труда и служителите в бюрата по труда, но размерът ще зависи от оценката на тяхната работа. От началото на следващата година за новоотпуснатите пенсии няма да има таван , а размерът на ограничението за старите пенсии, които се получават от около 45 000 души, ще се увеличи от 35 на 40% от размера на максималния осигурителен доход. Това може би ще накара хората, които очакват пенсия с по-голям от тавана размер, да изчакат до 2019-а, вместо да се пенсионират през тази година, коментира министър Бисер Петков. \"Още повече, че НОИ от четири години предлага услуга по изчисляване прогнозния размер на пенсията . Така че всеки в предпенсионна възраст би могъл да получи доста надеждна оценка за размера на пенсията си и на база на това да определи своето поведение\", посочи министърът. Във връзка с работата по концепцията за изплащане на пенсия от втория стълб и дебата, дали човек да има право на избор да получава пожизнена пенсия, еднократна сума или програмирани тегления, министър Петков заяви, че подкрепя ограничението за еднократно изплащане на натрупаното в личната партида.", "date": "2018.01.17", "title": "Догодина отпада таванът за новоотпуснатите пенсии"}
{"url": "http://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BD%D0%B5-%D0%BF%D0%BE%D0%B4%D1%82%D0%B8%D1%81%D0%BA%D0%B0%D0%B9%D1%82%D0%B5-%D0%BA%D0%B8%D1%85%D0%B0%D0%BD%D0%B5%D1%82%D0%BE-%D0%BE%D0%BF%D0%B0%D1%81%D0%BD%D0%BE-%D0%B5-news720181.html", "text": "Изкушавате да се спрете напиращо мощно кихане? По-добре недейте, препоръчват британски експерти, сблъскали се с необичайни сериозни последствия от опит за потискане на рефлекса, съобщава в. \"Дейли експрес\". Препоръката идва от медици от университета на Лестър, описали в \"Бритиш медикъл джърнъл\" случая на здрав 34-годишен неназован мъж, който е бил приет по спешност в местна болница с оплаквания от затруднени говор и преглъщане и \"пукащо\" усещане в отеклата шия. Пациентът е споделил, че проблемите му са започнали, след като е затиснал двете си ноздри и е запушил устата си, опитвайки се да предотврати напиращо кихане. След като първоначално са заподозрели инфекция и произтичащи от нея усложнения и са му предписали антибиотици, в крайна сметка специалистите са установили, че мъжът е получил разкъсване на ларинкса. Заради състоянието си пациентът е прекарал една седмица в болница. \"Когато човек киха, въздухът излиза с над 240 километра в час. Ако задържите цялото това налягане, можете да си причините сериозни увреждания. Заради \"уловения\" в тялото въздух дори можете да заприличате на човечето на Мишлен\", обяснява лондонски специалист по УГН в придружаващ публикацията коментар. Помолен да коментира казуса, хирургът д-р Цзъ Ян Цзян от университета на Тексас, САЩ, споделил, че е ставал свидетел на един до два случая годишно, свързани с потиснато кихане, определяйки ги като \"изключително редки\". Експертът допълва, че е необичайно единично потиснато кихане да причини травма, сравнима с тази от огнестрелна рана в областта на шията. Сред потенциалните проблеми от задържането на въздух в тялото е белодробен колапс. \"Смисълът на кихането е да \"изкара\" нещо от тялото, например вируси или бактерии. Ако потиснете рефлекса, те могат да се озоват на погрешно място\", обяснява д-р Цзян. Английският пациент се е възстановил напълно и е получил препоръката да избягва в бъдеще да \"стиска\" носа си, когато му се киха. \"Най-безопасното нещо, макар и социално неприемливо, е да дадете воля на кихането. Най-добре е да го правите в кърпичка\", препоръчват специалистите.", "date": "2018.01.17", "title": "СПЕЦИАЛИСТИ: Не подтискайте кихането! Опасно е"}
{"url": "http://pik.bg/%D0%BC%D0%B2%D1%80-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0-%D0%BD%D0%B0%D0%B4-50-%D1%85%D0%B8%D0%BB-%D0%BA%D0%B3-%D0%BC%D0%B5%D1%81%D0%BE-%D1%81-%D0%B8%D0%B7%D1%82%D0%B5%D0%BA%D1%8A%D0%BB-%D1%81%D1%80%D0%BE%D0%BA-%D0%BD%D0%B0-%D0%B3%D0%BE%D0%B4%D0%BD%D0%BE%D1%81%D1%82-%D0%BF%D1%80%D0%B8-%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news720366.html", "text": "В периода от 22 декември 2017 г. до 14 януари 2018 г. бяха извършени съвместни проверки на магазини и складове за преработка на месо, както и на моторни превозни средства, натоварени с месни продукти, съобщиха от пресцентъра на МВР. Те са реализирани на територията на цялата страна от служители на СДВР и на областните дирекции на МВР, представители на Националната агенция за приходите, Българската агенция за безопасност на храните, Комисията за защита на потребителите и Агенция „Митници“. Съвместните действия бяха координирани от ГД „Национална полиция“. Общо 1258 обекта – магазини, складове за съхранение и преработка на месо, и 1709 моторни превозни средства, превозващи месо и местни продукти, са инспектирани в периода. В резултат на предприетите действия е наложена забрана за продажбата на общо 53 840, 905 кг месо и местни продукти, поради изтекъл срок на годност, други 201, 700 кг месо са иззети от физически лица, които са продавали стоката без документи за произход. Най-голямо количество месо е иззето от обекти във Велико Търново – 37 533 кг, Търговище – 20 910 кг, Ямбол – 2500 кг и Пловдив – 1300 кг. За установени административни нарушения са съставени общо 38 акта и пет протокола. Четири от тях са съставени в София, три – в Пловдив и Кюстендил, два – в Стара Загора и Габрово.", "date": "2018.01.17", "title": "МВР конфискува над 50 хил. кг. месо с изтекъл срок на годност при масови проверки в страната"}
{"url": "http://pik.bg/%D0%BF%D0%BE%D0%B4%D0%BD%D0%BE%D0%B2%D1%8F%D0%B2%D0%B0%D1%82-%D0%BC%D0%B8%D1%80%D0%BD%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%B8%D1%80%D0%B8%D1%8F-%D0%B2-%D0%BE%D0%BE%D0%BD-news720364.html", "text": "AFP, цитирана от \"Фокус\". ООН ще бъде домакин на новия кръг мирни преговори за Сирия през следващата седмица във Виена, предава Преговорите от 25 и 26 януари ще бъдат последвани от мирен конгрес в руския черноморски град Сочи на 29 и 30 януари, също целящ слагането на край на продължаващия вече седма година конфликт.", "date": "2018.01.17", "title": "Подновяват мирните преговори за Сирия в ООН"}
{"url": "http://pik.bg/%D0%B0%D0%BA%D1%83%D1%88%D0%B5%D1%80%D0%BA%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%BD%D0%B0%D1%87%D0%B0%D0%BB%D0%BD%D0%B8-%D0%B7%D0%B0%D0%BF%D0%BB%D0%B0%D1%82%D0%B8-%D0%BA%D0%BE%D0%BB%D0%BA%D0%BE%D1%82%D0%BE-%D1%82%D1%80%D0%B8-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B8-news720363.html", "text": "Те настояват за регламентиране на акушерски пренатални, постнаталани и патронажни грижи; изработване и приемане на акушерски стандарт, съобразен с европейското законодателство; възможност за реално работещи самостоятелни акушерски практики и стартово възнаграждение от 3 минимални заплати. Исканията и декларацията бяха един от акцентите на дискусионен форум на тема: „Акушерката - подценената професия“. Сред присъстващите бяха и доц. Лъчезар Иванов – зам.-председател на парламентарната Комисия по здравеопазване, проф. Атанас Щерев – АГ специалист и бивш депутат, д-р Стоян Борисов - зам.-председател на Българския лрекарски съюз. Проф. Щерев подчерта, че нормативната бъркотия води до много от проблемите в този сектор и е необходимо да се настоява за промени в Наредба №1, регламентираща акушерската дейност. Доц. Лъчезар Иванов призна, че политиците са в дълг както към специалистите по здравни грижи, така и към населението. Дни преди професионалния си празник – Бабинден (21 януари), акушерки и специалисти по здравни грижи изпращат до държавни и здравни институции Декларация с искания за условията на работа и заплащането.", "date": "2018.01.17", "title": "Акушерките искат начални заплати колкото три минимални"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B8-%D1%80%D0%B0%D0%B7%D0%B1%D0%B8%D1%85%D0%B0-%D0%BE%D1%80%D0%B0%D0%BD%D0%B6%D0%B5%D1%80%D0%B8%D1%8F-%D0%B7%D0%B0-%D0%BE%D1%82%D0%B3%D0%BB%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%BA%D1%80%D0%B0%D0%B9-%D0%BF%D0%B0%D0%BD%D1%87%D0%B0%D1%80%D0%B5%D0%B2%D0%BE-%D0%B2%D0%B8%D0%B4%D0%B5%D0%BE-news720291.html", "text": "Специализираната полицейска операция по противодействие на наркоразпространението е проведена вчера на територията на Панчарево. Действията са осъществени от служители на участък „Панчарево“ към Осмо РУ и техни колеги от сектор „Наркотици“ в СДВР, под наблюдението на Софийска градска прокуратура. При претърсване на къща, обитавана от 25-годишния Д.К., криминалистите установили, че таванското помещение било приспособено за оранжерия за отглеждане на марихуана. Иззети са 72 растения, достигнали различен стадий на растеж. За тяхното развитие било осигурено модерно оборудване - вентилация, нагревателни лампи и химикали, подпомагащи растежа на насажденията. В оранжерията са открити три чувала зелена тревиста маса и пластмасова кутия, съдържаща суха тревиста маса. Срещу задържания Д.К., криминално проявен за престъпления свързани с наркотици, е образувано досъдебно производство. Предстои доклад на събраните материали в Софийска градска прокуратура.", "date": "2018.01.17", "title": "Полицаи разбиха оранжерия за отглеждане на марихуана край Панчарево (ВИДЕО)"}
{"url": "http://pik.bg/%D0%B4%D0%B0%D0%BD%D0%B8%D0%B5%D0%BB%D0%B0-%D0%B4%D0%B0%D1%80%D0%B8%D1%82%D0%BA%D0%BE%D0%B2%D0%B0-%D1%81%D0%B5%D0%B3%D0%B0-%D0%BD%D0%B5-%D0%B5-%D0%B2%D1%80%D0%B5%D0%BC%D0%B5-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%82%D0%B5-%D0%B1%D0%BE%D0%BB%D0%BD%D0%B8%D1%86%D0%B8-%D0%B0-%D0%B7%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news720376.html", "text": "Трябва да кажем, че здравната система няма пряко отношение върху здравето. Първо идва грижата на хората за себе си и после болниците. Това заяви председателят на парламентарната комисия по здравеопазване д-р Даниела Дариткова пред Би Ти Ви. \"Общинските болници функционират в рамката, по която работи всяка една болница в страната. Общинските болници работят в ограничение поради липса на кадри. Сега не е време за протести на общинските болници, а за преговори\", каза тя. \"Положителните примери за управление на болници трябва да се зададат като рамка на управление и на другите болнични заведения. Политизирането на проблемите в сектор здравеопазване не води до нищо добро, нека не се политизира\", допълни още д-р Дариткова. \"Когато имаме финансова рамка ще можем да говорим за разпределянето на средствата. До края на месец май трябва да се приложи Националния рамков договор\", заяви председателят на парламентарната комисия по здравеопазване. \"В медицинските стандарти има прекомерни изисквания за специалисти, които трябва да изпълват клиничните пътеки. Трябва да се намалят изискванията за брой клинични пътеки и брой специалисти. Някои от изискванията са неадекватни. Не става въпрос за влошено обслужване, а за излишни изисквания, които дават лоша грижа за болните\", разкри тя. \"Целта на мораторуима не беше да спираме лекарствата, а да прецизираме тяхната употреба и да се чуе мнението на специалисти. Системата не гарантира това, че лекарството ще стигне до пациента, а то няма да бъде предписано само на книга за него\", каза още д-р Дариткова. \"Българският лекарски съюз и другите институции трябва да прегледат отново клиничните пътеки, за да може да се подобри механизмът на отчитане и изплащане на клиничните пътеки\", завърши Даниела Дариткова.", "date": "2018.01.17", "title": "Даниела Дариткова: Сега не е време за протести на общинските болници, а за преговори"}
{"url": "http://pik.bg/%D0%BA%D1%80%D0%B5%D0%BC%D1%8A%D0%BB-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%BF%D1%83%D1%82%D0%B8%D0%BD-%D0%B5-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE-%D0%B7%D0%B4%D1%80%D0%B0%D0%B2-%D0%BC%D0%BE%D0%B6%D0%B5-%D0%B4%D0%B0-%D1%81%D0%BB%D0%BE%D0%B6%D0%B8-%D0%BC%D0%BD%D0%BE%D0%B7%D0%B8%D0%BD%D0%B0-%D0%B2-%D0%B4%D0%B6%D0%BE%D0%B1%D0%B0-%D1%81%D0%B8-news720279.html", "text": "Руският президент Владимир Путин е в чудесна физическа форма, но Кремъл няма намерение официално да се отчита за здравословното състояние на държавния глава. Това заяви днес пред журналисти президентският прессекретар Дмитрий Песков, който коментира доклада на Белия дом за здравословното състояние на Доналд Тръмп, предаде ТАСС. \"Не ми е известно да се подготвят подобни формати. Нашето законодателство не предвижда задължително да се огласяват данни за здравето на президента\", каза той. \"На свой ред мога да ви уверя, че президентът Путин е абсолютно здрав, може да сложи мнозина в джоба\", подчерта говорителят на Кремъл.", "date": "2018.01.17", "title": "Кремъл се похвали: Путин е абсолютно здрав, може да сложи мнозина в джоба си"}
{"url": "http://pik.bg/%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D0%B3%D0%BE%D1%82%D0%BE%D0%B2-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5-%D1%8F%D0%B4%D1%80%D0%B5%D0%BD%D0%B0-%D0%B2%D0%BE%D0%B9%D0%BD%D0%B0-%D0%BF%D1%80%D0%B8-%D0%BA%D0%B8%D0%B1%D0%B5%D1%80%D0%B0%D1%82%D0%B0%D0%BA%D0%B8-news720290.html", "text": "Пентагонът е предложил да се . Това пише американският вестник \"Ню Йорк таймс\", позовавайки се на бивши и настоящи служители на правителството. Нова чернова на ядрената стратегия на САЩ е изпратена на президента Доналд Тръмп за одобрение. В нея се отбелязва, че се разрешава използването на ядрени оръжия в отговор на различни унищожителни неядрени атаки по американската инфраструктура, включително и при кибератаки, което според източниците е най-разстройващо. От десетилетия американските президенти заплашват \"първи да използват\" ядрени оръжия срещу врагове само при много ограничени обстоятелства, такива като отговор срещу използването на биологични оръжия срещу САЩ. Но новият документ е първият случай, при който се включват опити за унищожаване на голяма инфраструктура като електропреносна мрежа или комуникации, които са най-уязвими при използване на кибероръжия. Документът, наречен Преглед на състоянието на ядрените сили, е изготвен от Пентагона и в момента Белият дом прави преглед. Окончателното публикуване на новата ядрена стратегия се очаква да стане през следващите седмици. Черновата беше публикувана за първи път от HuffPost през миналата седмица. Отбелязва, че стратегическата картина пред САЩ е доста мрачна, тъй като се посочват не само модернизираните ядрени оръжия на Русия и Китай, а и напредъкът на Северна Корея и потенциално на Иран. Пентагонът отказва да коментира черновата, защото Тръмп все още не е одобрил документа. Белият дом също не иска да коментира. Но трима настоящи и бивши висши служители на правителството разкриха, че големи кибератаки срещу САЩ и интересите им ще бъдат възприемани като агресия на чужда държава, срещу която е оправдано да се използва ядрено оръжие, макар че източниците подчертаха, че използват ядрени оръжия и при опустошителни кибератаки ще има и конвенционални варианти за отговор.", "date": "2018.01.17", "title": "Пентагонът готов да започне ядрена война при кибератаки"}
{"url": "http://pik.bg/%D0%BF%D0%B8%D1%8F%D0%BD-%D1%82%D0%B8%D1%80%D0%B0%D0%B4%D0%B6%D0%B8%D1%8F-%D0%BE%D0%B1%D1%8A%D1%80%D0%BD%D0%B0-%D0%BA%D0%B0%D0%BC%D0%B8%D0%BE%D0%BD%D0%B0-%D0%B8-%D0%B7%D0%B0%D1%82%D0%B0%D0%BF%D0%B8-%D0%BF%D1%8A%D1%82%D1%8F-%D0%B2%D0%B8%D0%B4%D0%B8%D0%BD-%D0%BC%D0%BE%D0%BD%D1%82%D0%B0%D0%BD%D0%B0-news720372.html", "text": "Румънски тир се обърна и блокира движението по пътя Видин-Монтана. Инцидентът е станал в района на село винище, съобщиха от  Агенция \"Пътна инфраструктура\". Тестът с дрегер е показал 1,8 промила алкохол в кръвта на шофьора. Шофьорите трябва да се движат по обходни маршрути. В посока Монтана – Видин обходният маршрут е през Арчар, а в посока Видин-Монтана  - през Ружинци и Тополовец.", "date": "2018.01.17", "title": "Пиян тираджия обърна камиона и затапи пътя Видин-Монтана"}
{"url": "http://pik.bg/%D1%83%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B3%D1%80%D0%B8%D0%BF%D0%BD%D0%B0%D1%82%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%B2-%D0%BF%D0%B5%D1%80%D0%BD%D0%B8%D1%88%D0%BA%D0%BE-news720294.html", "text": "Удължава се \"грипната\" ваканция в Пернишка област до края на седмицата, съобщи Регионалното управление на образованието. Тази сутрин Регионалната здравна инспекция е връчила предписание на РУО за провеждане на задължителни хигиенни и противоепидемични мерки, съгласно които учебни занятия в училищата в региона няма да се провеждат на 18 и 19 януари. Нивото на интензивност на епидемичния процес по отношение на грип и остри респираторни заболявания /ОРЗ/ достигна заболеваемост 280,66 на 10 000 души. Регистрирани са 208 случая на ОРЗ.", "date": "2018.01.17", "title": "Удължават грипната ваканция в Пернишко"}
{"url": "http://pik.bg/%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%B6%D0%B5%D0%BD%D0%B0-%D1%81%D1%82%D0%B0%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-news720384.html", "text": "Румънският президент посочи депутата на Европейския парламент Виорика Дънчила като трети премиер на страната от ЕС за седем месеца, а също и за първа жена премиер в северната ни съседка. Късно понеделник предшественикът й Михай Тудосе подаде оставка след властови боричкания с ръководителя на управляващите социалдемократи Ливиу Драгня. 54-годишната Дънчила, която се смята за близка до Драгня, все още трябва да бъде одобрена от парламента, но това се разглежда като формалност, доколкото оглавяваното от социалдемократите правителство се радва на мнозинството от местата, съобщава Нова телевизия. Тудосе бе вторият премиер, назначен от социалдемократите, след като правителството на предшественика му Сорин Гриндеану беше потопено от партията с вот на недоверие през миналия юни.", "date": "2018.01.17", "title": "ЗА ПРЪВ ПЪТ! Жена стана премиер на Румъния"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-%D1%83%D1%82%D1%80%D0%B5-%D1%89%D0%B5-%D0%BF%D1%80%D0%B8%D0%B5%D0%BC%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D0%BB%D0%B0%D0%BD-%D0%B7%D0%B0-%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BF%D0%BE-%D0%B7%D0%B0%D0%B5%D1%82%D0%BE%D1%81%D1%82%D1%82%D0%B0-%D0%BF%D1%80%D0%B5%D0%B7-2018-%D0%B3-news720379.html", "text": "Редовното правителствено заседание е утре, съобщиха от пресслужбата на кабинета. По време на заседанието министрите се очаква да приемат Национален план за действие по заетостта през 2018 г. Правителството утре ще утвърди меморандума между България и Република Македония, който бе подписан на съвместното заседание на двете правителства на 23 ноември 2017 г. в Струмица, за намаляването на международните тарифи за роуминг за телекомуникационните услуги между двете страни. По време на заседанието министрите се очаква да дадат съгласието си за откриване на Консулство на Република Косово в Несебър. Министерският съвет ще приеме промени в Закона за подпомагане на земеделските производители. Освен това правителството ще приеме Наредба за съществените изисквания и оценяване на съответствието на уреди, захранвани с газово гориво. Министрите утре се очаква да приемат и Наредба за изискванията и критериите за ВиК операторите и квалификацията на персонала им. Правителството ще гласува и проект на Постановление за изменение и допълнение на нормативни актове на Министерския съвет.", "date": "2018.01.17", "title": "Министерският съвет утре ще приеме Национален план за действие по заетостта през 2018 г."}
{"url": "http://pik.bg/%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B0-%D0%B0%D1%82%D0%B0%D0%BA%D0%B0-%D0%B2-%D1%88%D1%83%D0%BC%D0%B5%D0%BD-%D0%B8%D1%81%D0%BA%D0%B0-%D0%B7%D0%B0%D0%B1%D1%80%D0%B0%D0%BD%D0%B0-%D0%BD%D0%B0-%D1%82%D0%BE%D0%BD%D0%BA%D0%BE%D0%BB%D0%BE%D0%BD%D0%B8%D1%82%D0%B5-%D0%B2-%D0%B4%D0%B6%D0%B0%D0%BC%D0%B8%D0%B8%D1%82%D0%B5-news720285.html", "text": "Забрана за използване на уредби, тонколони, високоговорители, мегафони и други електрически средства за усилване на звука от молитвените, обредните и богослужебните домове предлага общинският съветник от \"Атака\" Добрин Чайлев. Съветникът е депозирал за предстоящата сесия на Общинския съвет предложение за промяна в Наредбата за поддържане и опазване на обществения ред на територията на община Шумен, като от обосновката на забраната става ясно, че мишената й са високоговорителите върху минаретата на трите шуменски джамии. Добрин Чайлев е посочил като цел на забраната да се уеднакви редът в дейността на религиозните общности на територията на общината и да не се принуждават против волята им хиляди семейства, жители на общината да слушат молитвите на мюезина. В подготовката на предложението си Чайлев вкарал и интрига, като събрал положително становище за забрана на озвучителна техника от \"конкурентните\" религиозни общности. За забраната се изказали в разговор със съветника православният архиерейският наместник отец Димитър Николов, пастор Пламен Василев от Евангелската петдесятна църква, Кеворк Шалджиян, председател на църковносто настоятелство на арменския храм \"Света Богородица\", Веселин Лазаров от Хирстиянски център, Светослав Стойков от Презвитерианска църква и Родни и Нина Джонсън от Евангелска петдесятна църква, съобщавма \"Монитор\". Според вносителя на предложението с използването на високоговорители в джамиите се навлиза в личното пространство на жителите на населените места, по демонстративен начин се налагат религиозни убеждения и се нараняват религиозните чувства на други религиозни общности. Молитвите на ходжите силно притеснявали хората от другите религии, защото българите християни не можели да разберат към какво призовава мюезина.", "date": "2018.01.17", "title": "Съветник на \"Атака\" в Шумен иска забрана на тонколоните в джамиите"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B8%D1%82%D0%BA%D0%BE-%D1%86%D0%BE%D0%BD%D0%B5%D0%B2-%D1%81%D0%B4%D0%BE%D0%B1%D1%80%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%BE%D1%82-%D0%BE%D1%82%D0%B2%D1%8A%D0%B4%D0%BD%D0%BE%D1%82%D0%BE---%D0%B0%D0%BD%D0%B0%D1%85%D0%B8%D0%B4-%D1%82%D0%B0%D1%87%D0%B5%D0%B2%D0%B0-%D0%BF%D0%BE%D0%B5-%D0%B3%D1%80%D0%B8%D0%B6-news720244.html", "text": "Чудото по коледните празници не подмина и фамилията на Димитър Цонев! Покрай най-светлите дни в годината роднините на покойния тв журналист най-сетне преглътнаха противоречията помежду си и заживяха в мир и сговор, научи \"Ретро\". Всичко започнало след сън, в който емблематичният говорител на БНТ се явил на майка си в дните около панихидата за година от смъртта му. Цонев почина след тежък инсулт на 23 август миналата година, навръх рождения ден на сина си и 6 дни преди своя рожден ден. В съня на Анахид покойният журналист се терзаел, че най-близките му хора са разединени и не се поддържат един друг. Няколко седмици по-късно Тачева научила ужасната вест, че изпадналата в депресия нейна дъщеря Теодора е направила опит за самоубийство. А около избора ѝ да сложи край на живота си лъснаха със страшна сила скандалите във фамилията. Оказа се, че Теодора е \"черната овца\" в рода, а с вдовицата на батко ѝ Мариана спорят за имоти. Племенничката ѝ Деси Цонева пък избухна, че леля ѝ няма нито ден трудов стаж в живота си, а случаите, в които майка ѝ я е подпомагала финансово, включително покривала и задълженията ѝ за наследствения апартамент от баща ѝ, не били рядкост. Покрай трагедията с Теодора и последвалите скандали и животът на майка ѝ бе в опасност. 77-годишната говорителка получила хипогликемичен шок, а кръвното ѝ стигнало критичните показатели 60 на 30. След като се позакрепи, грандамата на семейство Цоневи взе нещата в свои ръце - прибра се в София, за да сложи край на родовата война и да успокои духа на покойния си син. Какво точно е правила, какво е струвала, остава загадка, но внучка ѝ Деси Цонева призна в светското предаване на ПИК TV \"Жълтите новини\", че вече е в отлични отношения с леля си Теодора. \"Аз ѝ бях много ядосана, защото като едно малко дете постъпи много безотговорно, но вече има подкрепата на близките си. Леля ми вече е в ръцете на много добри специалисти, които намериха правилното лечение с правилните медикаменти за нея. Пие си лекарствата редовно. Наистина е била в голяма дупка и депресия, било е тежко. В момента всичко това е в миналото. Тя е усмихната, жизнерадостна, намерила си е работа в едно читалище, ще преподава музика и италиански език на деца. Даже има идея да участва в тв формат\", коментира Цонева. Анахид е неотлъчно до Теодора и засега не смята да се връща в Америка, където живееше при другата си дъщеря. Следващата цел на Тачева е да уреди завръщането на внучето си Дейвид при майка му. След опита за самоубийство на Теодора момченцето, което не знае български, се наложи да нощува из пейките на Четвърто РУП. Затова се наложи с казуса да се заеме Държавната агенция за закрила на детето, която прати Дейвид при приемно семейство. Анахид и Теодора посрещнаха Бъдни вечер и Коледа заедно. Дори дни преди празниците Цонева лично се погрижи да подсигури продукти за трапезата. Фотографите на \"Ретро\" засякоха Теодора в една от тихите улички на \"Лозенец\" с огромна торба с покупки. Теодора се бе екипирала до уши срещу студа. Стабилизиралата се жена се топлеше в дълъг кожух и ушанка.", "date": "2018.01.17", "title": "САМО В ПИК И \"РЕТРО\"! Митко Цонев сдобри семейството си от отвъдното - Анахид Тачева пое грижите за Теодора след инцидента"}
{"url": "http://pik.bg/%D0%B2%D0%B0%D1%80%D0%B8%D1%86%D0%B5%D0%BB%D0%B0-%D0%BF%D0%BB%D1%8A%D0%B7%D0%BD%D0%B0-%D0%B8%D0%B7-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B4%D0%B8%D0%BD%D0%B8-%D0%B2-%D0%BF%D0%B5%D1%80%D0%BD%D0%B8%D0%BA-news720192.html", "text": "Варицела плъзна в детските градини в Перник. 25 са новорегистрираните случаи през втората седмица на януари, съобщиха от Регионалната здравна инспекция. Така болните от варицела от началото на годината досега са 42-ма. 24-ма от заразените са от миньорския град, а едно дете е от Радомир. Болните са предимно малчугани, посещаващи детски градини. През втората седмица на януари са регистрирани и трима болни от скарлатина в Перник, един брезничанин с туберкулоза и един с ротавирусен ентерит от Радомир, съобщава Струма БГ. През периода са продължили да нарастват болните от грип, те са достигнали 280,66 на 10 000 души. Предната седмица са били 209 на 10 000. Заради високата заболеваемост в Перник бе обявена грипна епидемия със заповед на директора на РЗИ д-р Антоанета Григорова. Разпуснати са училищата в шестте общини на областта до днес включително. Детските градини обаче работят, въпреки че най-засегнати от грипа са децата до 4-годишна възраст.", "date": "2018.01.17", "title": "Варицела плъзна из детските градини в Перник"}
{"url": "http://pik.bg/%D0%BF%D0%BE%D0%B4-%D1%81%D1%83%D1%80%D0%B4%D0%B8%D0%BD%D0%BA%D0%B0-%D0%BB%D1%8E%D0%B8%D1%81-%D1%85%D0%B0%D0%BC%D0%B8%D0%BB%D1%82%D1%8A%D0%BD-%D0%B8%D1%81%D0%BA%D0%B0%D0%BB-%D1%82%D1%80%D0%BE%D0%B9%D0%BA%D0%B0-%D1%81-%D0%BC%D0%B0%D1%86%D0%BA%D0%B0%D1%82%D0%B0-%D0%BD%D0%B0-%D0%B3%D1%80%D0%B8%D1%88%D0%BE-%D0%B8-%D0%BC%D0%BE%D0%B4%D0%B5%D0%BB-%D1%81-%D1%8F%D0%BA%D0%B0-%D0%B4%D1%83%D0%BF%D0%B0%D1%80%D0%B0-%D1%81%D0%BD%D0%B8%D0%BC%D0%BA%D0%B8-news720302.html", "text": "Четирикратният световен шампион във \"Формула 1\" Люис Хамилтън имал сексуален апетит за тройка с тогавашната си приятелка Никол Шерцингер и модела Вероника Вейл. Разкритието направи самата 26-годишна красавица пред английски медии. Моделката разкри, че историята се разиграла през 2015 г., когато имала кратка авантюра с пилотът. Те се запознали чрез интерет, после да се срещнали и мачкали чаршафите заедно в Барбадос, пише ежедневник. Апетитът на Хамилтън обаче не е секнал до тук. Поискал да вкара Вероника в леглото заедно с Никол. Вейл отказала предложението и след края на ваканцията британецът спрял да я търси. Скандалното е, че точно по това време Хамилтън е предложил брак на певицата. \"Люис ми каза, че Никол настоява да сключат брак и очаква в най-скоро време той да й предложи. Истината е, че той искаше един ден това да се случи, но ми призна, че още не е готов. Когато Никол разбра, че скоро няма да се сгоди, направо побесня и го напусна. Това вбеси и Люис, който я наричаше с какви ли не обидни епитети\", разказва Вероника. Не е тайна, че в момента Никол Шерцингер е в любовна връзка с Григор Димитров.", "date": "2018.01.17", "title": "ПОД СУРДИНКА! Люис Хамилтън искал тройка с мацката на Гришо и модел с яка дупара (СНИМКИ)"}
{"url": "http://pik.bg/%D1%81%D1%8A%D1%81%D0%B5%D0%B4%D1%81%D0%BA%D0%B8-%D0%B2%D1%8A%D1%80%D0%B3%D0%B0%D0%BB-%D0%B7%D0%B0%D0%B2%D0%B8%D1%85%D1%80%D0%B8-%D1%81%D0%B5-%D0%BB%D1%8E%D1%82-%D1%81%D0%BA%D0%B0%D0%BD%D0%B4%D0%B0%D0%BB-%D0%B7%D0%B0-%D0%B8%D0%BC%D0%BE%D1%82-%D0%B2%D0%B8%D0%BA%D0%B0%D1%82-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%BB%D0%B8%D0%BD%D0%B5%D0%B9%D0%BA%D0%B0-news720389.html", "text": "Двама съседи се биха в гр. Рила посред бял ден. Единият от тях е закаран за лечение в Благоевград, но е отказал лекарски преглед и си е тръгнал. Двамата съседи – 31-г. Венко Чавков и 55-г. Иван Зарев, по-известен с прякора Куте, завихрили пореден скандал за наследствен имот. 55-г. Иван Зарев нагрубявал съседа си Венко Чавков с нецензурни думи. Нервите на младия мъж не издържали, той влязъл в двора на Ив. Зарев и го набил, твърдят техни съседи. Някой се обадил на тел. 112 и потърсил помощ от полицията в Рила. На място пристигнали екипи на Спешен център и полицията в Рила. Куте лежал с охлузни рани на земята, веднага е транспортиран с линейката на Спешен център за благоевградската болница, а на съседа, който го набил, полицаите щракнали белезниците и го вкарали в ареста за 24 ч., съобщава \"Струма.бг\". След като бил транспортиран с линейката до болницата в Благоевград, Зарев е прегледан от хирург, който настоял пострадалият да остане в болницата под лекарско наблюдение, тъй като от ударите е получил комоцио, но той категорично отказал и си тръгнал сам обратно за Рила. От полицията обаче отново го изпратили на преглед, тъй като са му необходими медицински документи, които да му послужат като доказателства по случая. Зарев се върнал обратно в болницата в Благоевград, минал на преглед и отново отказал да бъде хоспитализиран. Дрязгите между двамата съседи  са от години за къща, която онаследил Иван Зарев от баба си. Неговият сродник Венко Чавков твърдял, че имотът се е полагал на неговото семейство. Срещу Венко Чавков е образувано досъдебно производство за нанесен побой. Той е безработен. Иван Зарев се занимава с търговия, продава цитрусови плодове на сергия в Рила.", "date": "2018.01.17", "title": "СЪСЕДСКИ ВЪРГАЛ! Завихри се лют скандал за имот, викат полиция и линейка"}
{"url": "http://pik.bg/%D1%87%D1%83%D0%B4%D0%BE-%D0%B5%D1%82%D0%BE-%D1%8F-%D0%B1%D0%B8%D0%BB%D0%BA%D0%B0%D1%82%D0%B0-%D1%83%D0%B1%D0%B8%D0%B5%D1%86-%D0%BD%D0%B0-%D1%80%D0%B0%D0%BA%D0%B0-news720227.html", "text": "Билка може да се превърне в панацея в борбата с рака. Според изследвания, които са били публикувани в „Life Science“, артемисинин от производно на билката „Sweet wormwood“ или „Artemisia Annua“, което в буквален превод от английски означава „сладък пелин“, е бил използван и в китайската медицина и същата може да убие 98% от клетките на рака на гърдата за по-малко от 16 часа. Ако се използва само билката, тя предизвиква 28-процентно намаляване на клетките на рака на гърдата, но в комбинация с желязо, „Artemisia Annua“ успешно „изтрива“ рак почти изцяло. При здравите клетки на гърдите не са наблюдавани въздействия от тази билка при проведения експеримент. Този екстракт в Китай е бил използван хиляди години като лекарство срещу маларията. Паразитът на маларията не може да живее в присъствието на вещество от растението, защото изобилства от желязо, а био-инженерите Хенри Лай и Нарендра Сингк от университета във Вашингтон са били учените, които първи открили това. В рамките на изследванията било доказано, че раковите клетки изпитват апоптоза или собствено унищожение.", "date": "2018.01.17", "title": "ЧУДО! Ето я билката убиец на рака"}
{"url": "http://pik.bg/%D0%B0%D0%B4-%D0%B2-%D0%BD%D0%B8%D0%B3%D0%B5%D1%80%D0%B8%D1%8F-12-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%B4%D0%B2%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BD%D0%B8%D0%B3%D0%B5%D1%80%D0%B8%D1%8F-news720386.html", "text": "Най-малко 12 души загинаха и 48 бяха ранени при двоен самоубийствен атентат в Североизточна Нигерия днес, предаде Ройтерс, като се позова на местните власти. Нападението било извършено в покрайнините на град Майдугури, който е епицентърът на конфликта с ислямистката групировка Боко Харам. В района има лагер за вътрешно преселени лица, който често става мишена на извършвани от екстремистите атаки.", "date": "2018.01.17", "title": "АД В НИГЕРИЯ! 12 души загинаха при два самоубийствени атентата в Нигерия"}
{"url": "http://pik.bg/%D0%B4%D0%B2%D0%B5-%D0%BC%D0%B5%D1%87%D0%BA%D0%B8-%D0%B7%D0%B0%D1%81%D0%BF%D0%B0%D1%85%D0%B0-%D0%BC%D0%B0%D0%B9%D0%BC%D1%83%D0%BD%D0%BA%D0%B8%D1%82%D0%B5-%D0%B2-%D0%B0%D0%B9%D1%82%D0%BE%D1%81-%D1%81%D0%B5-%D1%82%D0%BE%D0%BF%D0%BB%D1%8F%D1%82-%D1%81-%D0%B4%D1%8A%D1%80%D0%B2%D0%B0-news720304.html", "text": "Две от общо трите мечки в Айтоския зоопарк са заспали. Това са Елена и Миа, които са майка и дъщеря. Третата- Нина обаче будува. През ден-два излиза от къщичката, за да похапне. В града се шегуват, че може би мечтае за мъжкар, и затова сънят и не идва. \"Мечките са само три женски и продължава да е така, по изискване на МОСВ. Не искаме да се размножават, тъй като клетката е тясна и няма какво да правим мечетата, ако се народят. Затова няма да вземаме мечок“, казаха от управата на зоологическата градина. Два женски и един мъжки щраус си живеят в пълна хармония, пише още \"Труд\". В клетките вече има и бебчета- при козите, а новородени се чакат и при муфлоните. През зимата само 13-те маймунки се отопляват с печка на твърдо гориво, тъй като те трябва да са на температура, на която ние живеем, обясняват грижовно хората от зоопарка. Другите животни си сменили козината наесен и нямат проблеми със студа. 2 лева за възрастни е вече таксата вход, за да мърнеш животните, досега беше левче.", "date": "2018.01.17", "title": "Две мечки заспаха, маймунките в Айтос се топлят с дърва"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-46-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B7%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D1%81%D1%80%D0%B5%D1%89%D1%83-%D0%BF%D0%BE%D0%BB%D0%B8%D1%86%D0%B0%D0%B8-news720311.html", "text": "МВР 46-годишен мъж е задържан за грубо нарушение на обществения ред и проява на агресия срещу орган на властта. Това съобщиха от пресцентъра на . Вчера около 17.50 часа в Силистра, отзовавайки се на сигнал за запален огън и шум в междублоково пространство, полицейски автопатрул установил на адреса петима мъже, видимо употребили алкохол. Вместо да изпълни дадените полицейски разпореждания, единият от тях (на 46 г.) отправил обиди, ругатни и заплахи към служителите на реда и нанесъл удари в главата на един от полицаите. Мъжът е задържан за срок до 24 часа, срещу него е започнато бързо производство.", "date": "2018.01.17", "title": "Арестуваха 46-годишен мъж за агресия срещу полицаи"}
{"url": "http://pik.bg/%D0%BE%D1%82%D0%BF%D1%83%D1%81%D0%BA%D0%B0%D1%82-%D0%BD%D0%BE%D0%B2%D0%B8-12-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%BD%D0%B0-%D1%82%D1%80%D0%B0%D0%BD%D1%81%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%8F-%D1%80%D0%B5%D0%B3%D0%B8%D0%BE%D0%BD-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%81%D1%8A%D1%80%D0%B1%D0%B8%D1%8F-news720314.html", "text": "Програмата за трансгранично сътрудничество ИНТЕРРЕГ – ИПП България – Сърбия 2014-2020 г. е от изключително значение за изпълнение на приоритетите ни като председател на Съвета на ЕС за  интеграцията на Западните Балкани към европейското семейство. Това коментира заместник-министърът на регионалното развитие и благоустройството Деница Николова, която председателства провеждащото се в София днес заседание на Съвместния комитет за наблюдение на програмата. В следващите 6 месеца усилията ще бъдат насочени към постигане на по-успешни резултати в тази насока, каза още заместник-министърът и допълни, че това е важна стъпка за задълбочаване на взаимоотношенията между двете страни.  „Нашето сътрудничество е без граници, когато се стремим да постигаме общи цели, да развиваме нашите региони по общ начин, за да имаме по-високи постижения и по-добър икономически растеж“, отбеляза Николова. Тя подчерта, че проектите по програмата допринасят за сближаване между двете страни във всички аспекти – териториално, икономически и културно. Резултатите по трансграничната програма до момента са изключително добри, стана ясно по време на заседанието. Към днешна  дата се изпълняват 39 проекта между двете страни за близо 18,5 млн. евро, с което е договорен над  50% от общия бюджет от 34 млн. евро. По-голяма част от проектите са инвестиционни, допринасящи за развитието на устойчивия туризъм в пограничния регион между България и Сърбия, подобряване и съхраняване на околната среда и развитие на потенциала на младежката заетост и предприемчивост.  До края на месеца предстои да бъде обявена и втора покана за набиране на проектни предложения за близо 12 млн.лв. евро. Очаква се проектите да бъдат одобрени през есента и да се пристъпи към тяхното изпълнение. Зам.-министър Николова отбеляза, че кандидатстването по новата покана ще става само по електронен път. „Това ще допринесе за облекчаване на административния процес, на потенциалните бенефициенти и за по-голяма прозрачност при подаване на проектите и оценителния процес след това“, обясни заместник-регионалният министър. Освен това се обявява и пакет с критерии за оценка на проектните предложения, с което се дава възможност бенефициентите да са на ясно какво и как се оценява,  как реагира оценителната комисия в хода на всяко едно проектно предложение, а целта е да се изгради по-голямо доверие от кандидатстващите. По втората покана за подаване на проекти ще се приоритизират интегрираните инвестиционни мерки, а целта е постигането на по-ясен и видим ефект за населените места, а оттам и по-добри резултати и постигане на заложените индикатори. Съпредседателят на заседанието Михаило Дашич – помощник-министър на европейската интеграция на Република Сърбия, отбеляза в словото си, че сътрудничеството е изключително ползотворно и за двете страни. „Благодарение на  професионализма от двете страни на границата постигаме сериозни достижения“, посочи той.", "date": "2018.01.17", "title": "Отпускат нови 12 млн. евро за развитие на трансграничния регион между България и Сърбия"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%B5%D0%BD-%D0%B8-%D0%BD%D0%BE%D1%89-%D0%B1%D0%B8%D0%B2%D1%88%D0%B8%D1%8F%D1%82-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%BC%D0%B8%D1%80%D0%BE-%D1%81%D0%B8-%D0%B2%D0%B7%D0%B5-%D0%BE%D1%85%D1%80%D0%B0%D0%BD%D0%B0-%D0%B2%D0%B8%D0%B4%D0%B5%D0%BE--%D1%81%D0%BD%D0%B8%D0%BC%D0%BA%D0%B8-news720292.html", "text": "Филип от любимия сериал на тийнейджърите \"София ден и нощ\" издаде на феновете си в социалните мрежи, че си е взел охрана, след като преди известно време бил нападнат. \"Трябва да ви призная нещо. Бяха ме нападнали и ми остана един комплекс, който много трудно надживях. Но направих труден избор в живота си - да си имам охрана. Откакто имам охрана, всичко е наред. Пускат ме в Мегами, няма никакъв проблем. По улицата, когато ме бутне някой, веднага се разбираме. Абе, съвсем различно е, когато има някой зад гърба ти. Някой, който те пази и знае, че имаш нужда от него. Съвсем различно е\", призна актьорът Миро Димитров. Възпитаникът на НАТФИЗ влезе в сериала през есента на миналата година в ролята на Филип  - брат на Михаела и бивш затворник.", "date": "2018.01.17", "title": "Нападнаха звезда от \"София ден и нощ\"! Бившият затворник Миро си взе охрана (ВИДЕО + СНИМКИ)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B5%D1%84%D0%B8%D1%80-%D0%B3%D0%B5%D0%BE%D1%80%D0%B3%D0%B8-%D1%81%D0%B2%D0%B8%D0%BB%D0%B5%D0%BD%D1%81%D0%BA%D0%B8-%D0%B8-%D1%81%D0%BF%D0%B0%D1%81-%D0%B3%D1%8A%D1%80%D0%BD%D0%B5%D0%B2%D1%81%D0%BA%D0%B8-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B3%D1%83%D1%88%D0%B0-%D0%B7%D0%B0-%D0%B3%D1%83%D1%88%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5-news720369.html", "text": "Невероятен скандал в телевизионен ефир завихриха депутатите от БСП и от ГЕРБ Георги Свиленски и Спас Гърневски. Водещата на предаването \"Още от деня\" по БНТ Поли Златарева се видя в чудо и не успя да спре двамата политици. \"Може би трябва да се извиним на зрителите, защото едва ли успяха да чуят какво всъщност си казахте\", каза на края на разговора притеснена тя. Повод за скандал стана внесеният от БСП вот на недоверие срещу правителството. \"За първи път се иска вот на недоверие за корупция. 88% от хората казват, че в България има коурпция. 71% от бизнеса тврди, че в обществените поръчки има нагласен резултат. Ние искаме ли всички заедно да сложим край или поне да я намалим\", каза Георги Свиленски. Думите на Свиленски отприщиха гнева на Гърневски. \"Корпуция има и в България, и в целия свя. Новото правителство внесе антикорупционен закон. Президентът го отхвърли с вето. Но той беше приет после от всички политичисеки сили, освен от БСП. Във всичките 45 г. на комунистическия режим имаше невероятна корупция\", развика се Гърневски. Свиленски пък му отвърна, че говорим за сегашното правителство, а не за миналите времена в България. Гърневски обаче продължи да говори за комунистическата история на България и червената партия. \"Моля ви, г-н Гърневски, защо по време на управлението на ГЕРБ има корупция\", опита се да се вмъкне в разговора водещата. \"Защо България остана с един фалшив преход\", отговори на въпроса с въпрос  Гърневски. \"Оставете тези исторически реминисценции. Нека уважаваме и зрителите\", помоли Златарева. \"Това е моята тема\", скочи Гърневски. \"Вашата лидерка приватизира по време на управлението на СДС. А аз докато бях в управлението не съм пипнал нищо. Комунистическата наглост няма край\", развика се Спас Гърневски към свиленски. \"Този вот вероятно математически няма да успее. Но българският избирател ще разбере какви хора го управляват\", каза Свиленски. \"Предполагам, че от 9 г. насам управлява най-лошото правителство, най-корумпираното. Другите 70 г. ви харизвам. Три пъти поред българският народ избира избира Бойко Борисов. И казвате, че той е най-лош. Тогава колко по-лоши трябва да сте вие, че народът да не ви избира вас\", контрира Гърневски.", "date": "2018.01.17", "title": "СКАНДАЛ В ЕФИР!  Георги Свиленски и Спас Гърневски се хванаха гуша за гуша заради вота на недоверие, водещата изпадна в шок"}
{"url": "http://pik.bg/%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%B4%D0%B0%D0%B4%D0%B5-10-%D0%B4%D0%BD%D0%B5%D0%B2%D0%B5%D0%BD-%D1%81%D1%80%D0%BE%D0%BA-%D0%B7%D0%B0-%D0%B8%D0%B7%D0%B1%D0%B8%D1%80%D0%B0%D0%BD%D0%B5-%D0%BD%D0%B0-%D0%BD%D0%BE%D0%B2-%D0%BB%D0%B8%D0%B4%D0%B5%D1%80-%D0%BD%D0%B0-%D0%BE%D0%B1%D0%BB%D0%B0%D1%81%D1%82%D1%82%D0%B0-news720287.html", "text": "Каталунския парламент определи срок от 10 дни за излъчване на номинации за нов лидер на областта по време на първото заседание на регионалното народно събрание в сряда, съобщава \"Ел Паис\" . Парламентарната сесия, която трябва да гласува новия премиер на областта ще се проведе на 31 януари. Междувременно за председател на парламента бе определен член на една от партиите, подкрепящи обявяването на независимост на Каталуния.", "date": "2018.01.17", "title": "Каталунският парламент даде 10-дневен срок за избиране на нов лидер на областта"}
{"url": "http://pik.bg/%D0%B8%D0%B7%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%BC%D1%8A%D1%80%D1%82%D0%B2%D0%BE%D0%BF%D0%B8%D1%8F%D0%BD-%D1%88%D0%BE%D1%84%D0%B8%D1%80%D0%B0%D0%BB-%D1%81-524-%D0%BF%D1%80%D0%BE%D0%BC%D0%B8%D0%BB%D0%B0-%D0%B0%D0%BB%D0%BA%D0%BE%D1%85%D0%BE%D0%BB-news720272.html", "text": "Шофьор с 5,24 промила алкохол ще бъде съден в Русе. Това съобщават от ОД на МВР в града. Случаят е отпреди седмица. Около 19,10 часа на 9 януари екип на сектор \"Пътна полиция\" е изпратен на бул. \"Христо Ботев\" в Русе, където настъпила катастрофа между два автомобила без пострадали, но с материали щети. Според свидетели единият от шофьорите бил във видимо нетрезво състояние. Двамата водачи били изпробвани за употреба на алкохол с техническо средство. При 36-годишния шофьор на едната кола дрегерът отчел 3,16 промила. Последвало медицинско изследване - вземане на кръвна проба в болницата. След химичен анализ била установена концентрация от 5,24 промила. По случая е образувано бързо производство за престъпление по чл. 343 б, ал. 1 от Наказателния кодекс, който предвижда от една до три години затвор и глоба от 200 до 1000 лева.", "date": "2018.01.17", "title": "Изправят пред съда мъртвопиян, шофирал с 5,24 промила алкохол"}
{"url": "http://pik.bg/%D1%81%D0%B4%D0%B2%D1%80-%D1%80%D0%B0%D0%B7%D0%BA%D1%80%D0%B8-%D0%BC%D0%BE%D0%B4%D0%B5%D1%80%D0%BD%D0%B0-%D0%BD%D0%B0%D1%80%D0%BA%D0%BE%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F-%D0%B7%D0%B0-%D0%BE%D1%82%D0%B3%D0%BB%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%B2%D0%B8%D0%B4%D0%B5%D0%BE-news720331.html", "text": "Специализираната полицейска операция по противодействие на наркоразпространението е проведена вчера на територията на Панчарево. Действията са осъществени от служители на участък „Панчарево\" към Осмо РУ и техни колеги от сектор „Наркотици\" в СДВР, под наблюдението на Софийска градска прокуратура. При претърсване на къща, обитавана от 25-годишния Д.К., криминалистите установили, че таванското помещение било приспособено в оранжерия за отглеждане на марихуана. Иззети са 72 растения, достигнали различен стадий на растеж. За тяхното развитие било осигурено модерно оборудване - вентилация, нагревателни лампи и химикали, подпомагащи растежа на насажденията. В оранжерията са открити три чувала зелена тревиста маса и пластмасова кутия, съдържаща суха тревиста маса. Срещу задържания Д.К., криминално проявен за престъпления свързани с наркотици, е образувано досъдебно производство. Предстои доклад на събраните материали в Софийска градска прокуратура.", "date": "2018.01.17", "title": "СДВР разкри модерна нарколаборатория за отглеждане на марихуана (ВИДЕО)"}
{"url": "http://pik.bg/%D0%B2%D1%82%D0%BE%D1%80%D0%B8-%D1%81%D0%BC%D1%8A%D1%80%D1%82%D0%B5%D0%BD-%D1%81%D0%BB%D1%83%D1%87%D0%B0%D0%B9-%D1%81%D1%8A%D1%81-%D1%81%D0%BA%D0%BE%D0%BA-%D0%BE%D1%82-%D0%B2%D0%B8%D1%81%D0%BE%D0%BA%D0%BE-62-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%B5-%D1%85%D0%B2%D1%8A%D1%80%D0%BB%D0%B8-%D0%BE%D1%82-%D0%B1%D0%BB%D0%BE%D0%BA-news720342.html", "text": "62-годишен мъж се е самоубил, скачайки от висок етаж на блок на ул. „Петър Шилев“ в Пловдив. Това съобщиха от Областната дирекция на МВР. Сигналът за безжизнено тяло е подаден в 04.50 часа тази сутрин от случайни минувачи. По първоначална информация 62-годишният мъж е живеел в същия блок, разследващите изясняват от кой етаж е решил са сложи край на живота си, посочва Фокус. По случая е образувано досъдебно производство, изясняват се причините за самоубийството. По непотвърдена информация мъжът е страдал от множество заболявания.", "date": "2018.01.17", "title": "Втори смъртен случай със скок от високо! 62-годишен се хвърли от блок"}
{"url": "http://pik.bg/%D0%BF%D0%BE%D0%BA%D0%BB%D0%BE%D0%BD-%D1%81%D1%8A%D1%80%D0%B1%D0%B8%D1%8F-%D1%81%D0%B5-%D0%BF%D1%80%D0%BE%D1%81%D1%82%D0%B8-%D1%81-%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F-%D0%BF%D0%BE%D0%BB%D0%B8%D1%82%D0%B8%D0%BA-%D0%BE%D0%BB%D0%B8%D0%B2%D0%B5%D1%80-%D0%B8%D0%B2%D0%B0%D0%BD%D0%BE%D0%B2%D0%B8%D1%87-%D1%81%D0%BD%D0%B8%D0%BC%D0%BA%D0%B8-news720315.html", "text": "Сърбия се прости с брутално разстреляния политик Оривер Иванович. Той бе изпратен на белградското гробище Ново Гробле. 64-годишният Иванович беше убит вчера сутринта в Косовска Митровица. Тленните останки на убития Иванович бяха предадени вчера на семейството му след извършените необходими следствени действия. Президентът на Сърбия Александър Вучич нарече убийството на лидера на Гражданската инициатива „Свобода, демокрация, справедливост“ Оливер Иванович в Косово терористичен акт.", "date": "2018.01.17", "title": "ПОКЛОН! Сърбия се прости с брутално разстреляния политик Оливер Иванович (СНИМКИ) "}
{"url": "http://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%B2-%D0%B1%D0%B8-%D1%82%D0%B8-%D0%B2%D0%B8-%D1%81%D0%BB%D0%B5%D0%B4-%D0%BF%D1%83%D0%B1%D0%BB%D0%B8%D0%BA%D0%B0%D1%86%D0%B8%D1%8F-%D0%BD%D0%B0-%D0%BF%D0%B8%D0%BA---%D0%B2%D0%B5%D0%BD%D0%B5%D0%BB%D0%B8%D0%BD-%D0%BF%D0%B5%D1%82%D0%BA%D0%BE%D0%B2-%D0%B2-%D0%B8%D1%81%D1%82%D0%B5%D1%80%D0%B8%D1%8F-%D0%BF%D0%BB%D0%B0%D1%88%D0%B8-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%BC%D0%B8-news720355.html", "text": "Шефът на новините в Би Ти Ви е изпаднал в пълна истерия след публикацията на ПИК за фалшивите новини, създавани от кореспондентката на медията в Париж Десислава Минчена по повод на изявлението на премиера Бойко Борисов пред европарламента, свързано с европредседателството на България. Това съобщиха пред ПИК отлично информирани източници от Би Ти Ви. Въпреки че именно Петков е заредил Минчева с опорните точки за обсъжданата от европартньорите ни корупция в България, за която дори и дума не стана, сега той се обадил на кореспондентката и ѝ казал моментално да изхвърли фалшивите новини от репортажите си и да съобщава само онова, което наистина се е случило, иначе ще тррябва да я уволни. Това е причината нахъсаната репортерка рязко да смени тона във включването си в новините на Би Ти Ви в 17 часа, да изхвърли измислената от нея и работодателите ѝ тема за корупцията и да съобщи само коментарите на еврозелените за опазването на природата у нас, заради опорните точки на екотерористите около подсъдимия и запориран олигарх Иво Прокопиев покрай втория лифт в Банско. Преди това Десислава Минчева се мяткаше на Борисов по време на пресконференцията му заради уж обсъжданата от европратньорите на България корупция у нас, но остана соло в кьопавия си опит да създаде фалшива новина, тъй като тази тема изобщо не беше обсъждана по време на изслушването на българския премиер за приоритетите на нашето европредседателство. Това обаче не отменя ангажимента на СЕМ да се произнесе по случая, тъй като националният интерес на страната ни беше грубо погазен от Би Ти Ви заради частни и корпоративни интереси на работещите в нея.", "date": "2018.01.17", "title": "Шок и ужас в Би Ти Ви след публикация на ПИК - Венелин Петков в истерия, плаши Десислава Минчева с уволнение"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%BF%D1%80%D0%B5%D0%BC%D0%B0%D1%85%D0%B2%D0%B0%D0%BD%D0%B5-%D0%BD%D0%B0-%D0%BA%D0%B0%D0%BB%D0%B4%D1%8A%D1%80%D1%8A%D0%BC%D0%B0-%D0%B2-%D0%BC%D0%B5%D0%BB%D0%BD%D0%B8%D0%BA-news720268.html", "text": "пресцентъра на министерството, цитирани от фокус. Министерството на културата е разпоредило проверка във връзка с информацията, че е започнало премахване на калдъръмите и заменянето им с павета в Мелник. Това съобщиха от От там уточняват, че ще излязат с позиция по казуса, едва след като изяснят фактите около него.", "date": "2018.01.17", "title": "Министерството на културата проверява сигнал за премахване на калдъръма в Мелник"}
{"url": "http://pik.bg/%D0%B0%D1%82%D0%B8%D0%BD%D0%B0-%D0%B8-%D1%81%D0%BA%D0%BE%D0%BF%D0%B8%D0%B5-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news720358.html", "text": "Скопие и Атина започват нов кръг от преговори по спора за името Македония. Разговорите ще се проведат в Ню Йорк с посредничеството на представителя на ООН Матю Нимиц. Разговорите се оказаха в задънена улица след 1995 г., а двустранните отношения стигнаха до най-ниската си точка по време на 11-годишното управление на ВМРО-ДПМНЕ. Евентуален успешен изход от този проблем, който съществува вече четвърт век, би отворил пътя на Скопие към НАТО и Европейския съюз. За първи път през последните повече от 20 години се очертава толкова ясна възможност за разрешаване на спора между Атина и Скопие за името Македония. Македонските власти не крият оптимизма си, макар и предпазлив. Македонски, както и гръцки представители вече обявиха, че след подновяването на преговорите в Брюксел се очаква решение и то през първата половина на тази година. Посредникът на ООН в спора между Атина и Скопие Матю Нимиц заяви, че на масата за преговори в Ню Йорк ще има конкретна идея за името - нещо, за което вече загатна гръцката страна. Атина има предложение, което включва името Македония, но ще отличава географски страната.", "date": "2018.01.17", "title": "Атина и Скопие започват преговори за името на Македония"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F---%D1%89%D0%B5-%D0%BF%D0%BE%D0%B5%D0%BC%D0%B5-%D0%BB%D0%B8-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D0%B8%D1%82%D0%BE%D1%88-news720349.html", "text": "\"Ще искаме частично изменение на плана за Витоша. София е единствената европейска столица с планина\", каза пред Би Ти Ви спортният министър Красен Кралев. Вече е взето решение за изграждане на работна група, която да предложи план за ново управление на Витоша. \"Всички видяхме, че така повече не може да продължава. Още тази седмица сформираме работната група и започват да работят. Ще бъдем енергични и адекватни на хората, които искат бързо решение\", поясни Кралев. Коментарът на Кралев беше по повод очакванията след години в разруха, държавата да започне да възстановява ски-влек \"Заека\" на Витоша. Проблем стана сприрането на работата на лифт \"Симеоново - Алеко\" в събота, след като въжето замръзна. Тогава доста хора останаха в кабините и трябваше да мръзнат близо час, докато бъдат изведени от спасителите.", "date": "2018.01.17", "title": "ЕКСКЛУЗИВНО! Красен Кралев с горещи разкрития - ще поеме ли държавата управлението на Витоша след дълги години на разруха"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE%D0%BB%D1%83%D1%87%D0%B8-%D1%8F%D1%81%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-news720318.html", "text": "Българските приоритети бяха представени по един много&nbsp;убедителен и ясен начин, каза днес в Страсбург пред медии министърът за българското председателство на Съвета на ЕС Лиляна Павлова. Благодарни сме за подкрепата, която получихме от всички политически партии в Европейския парламент и от признанието от председателя на ЕК Жан-Клод Юнкер за това, че са ясни и добре подбрани, коментира тя след представянето на приоритетите на председателството ни пред ЕП от министър-председателя Бойко Борисов, съобщи министерството на европредседателството. Министър Лиляна Павлова акцентира на това, че страната успя да върне темата за Западните Балкани в общоевропейския дневен ред и да&nbsp;насочи вниманието на институциите към дебата за бъдещето на Европа, дигиталния дневен ред, сигурността и стабилността на континента.На днешното заседание&nbsp; страната получи ясна подкрепа в борбата с корупцията, каза още Павлова в отговор на въпрос. \"България има воля за борба с корупцията, върви по прав път по отношение на мерките и законодателството и това, по което се работи,&nbsp;дава резултат, който е видим през икономическите показатели&nbsp;- ръста на икономика, намаляващата безработица и увеличаването на инвестициите\", допълни тя.", "date": "2018.01.17", "title": "Лиляна Павлова: България получи ясна подкрепа в борбата с корупцията"}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%BD%D0%B0%D1%80%D0%BA%D0%BE%D0%B1%D0%BE%D1%81%D0%B0-%D0%BD%D0%B0-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%B0-news720289.html", "text": "Софийският градски съд реши да освободи условно предсрочно от затвора Васил Маникатов. Соченият за „емблематичен за Европа трафикант на наркотици” е изтърпял половината от присъдата си, бил е награждаван в затвора. Ако прокуратурата обжалва, се чака решение на апелативния съд Маникатов не за първия път е в затвора. Предишният път отново беше освободен предсрочно, след като излежа 6 от 9-те си години лишаване от свобода. Маникатов, сочен за голям наркобос в Югозападна България, беше един от свидетелите по делото „Наглите” и жертва на отвличане, при това докато изтърпяваше наказание в затворническо общежитие. Името му беше замесено и във вербални нападки от страна на бившия вътрешен министър Цветан Цветанов към съдия Мирослава Тодорова, по това време председател на Съюза на съдиите.", "date": "2018.01.17", "title": "Пуснаха предсрочно на свобода наркобоса на Югозапада"}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%BE%D1%82%D1%81%D0%BB%D1%83%D0%B6%D0%B8-%D0%BB%D0%B8%D1%82%D1%83%D1%80%D0%B3%D0%B8%D1%8F-%D0%B7%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BF%D0%B8%D0%BD%D0%BE%D1%87%D0%B5%D1%82-news720359.html", "text": "Папа Франциск отслужи в Чили литургия за жертвите на диктатурата на Аугусто Пиночет, предадоха Франс прес и Асошиейтед прес. Службата бе проведена на летището във военновъздушната база Макеуе, където са били извършени тежки нарушения на правата на човека. Папата подчерта, че литургията е \"за всички, които са страдали и загинали, и за тези, които всеки ден носят теглото на множество несправедливости\". Години преди военната диктатура на генерал Пиночет земята, на която е построена базата, е била отнета от местните жители от племето Мапуче. Конфликтът дали земята трябва да бъде върната продължава и до днес, отбелязва АП. По време на диктатурата базата е била използвана като център за задържане. По време на литургията папата призова местните жители да се откажат от насилието, целящо да бъдат чути техните искания, включително връщането на земи и признаване на езика и културата им. Посещението на Светия отец в Чили е белязано от поредица нападения срещу църкви, предприятия и полицията, отбелязва АП. \"Не може да се иска признаване, унищожавайки другия, защото единственото, до което води това, е още насилие и разделение. Насилието води до насилие, разрушенията засилва разделението\", подчерта папата. Хиляди приветстваха Франциск при пристигането на автомобила на папата в Темуко. Вчера главата на Римокатолическата църква се срещна с жертви на сексуални посегателства, извършени от свещеници, и им поиска прошка.", "date": "2018.01.17", "title": "Папа Франциск отслужи литургия за жертвите на Пиночет"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0-%D0%B7%D0%B0%D1%81%D0%B5%D0%B4%D0%BD%D0%B0-%D0%B2-%D0%B0%D1%81%D0%B0%D0%BD%D1%81%D1%8C%D0%BE%D1%80%D0%B0-news720320.html", "text": "Млада студентка заседна в повреден асансьор между етажите на Пловдивския университет „Паисий Хилендарски“. Това се е случило днес по обяд в новата сграда на висшето учебно заведение, където се разполагат факултетът по математика и информатика и педагогическият факултет. Момичето е бързало за лекция, но за нещастие се е наложило да престои около 20 минути в разваления асансьор, който е заседнал между четвъртия и петия етаж, съобщава \"Марица\". Студентката изпаднала в паника и решила, че аварийният бутон не работи. Затова се обадила на свой колега, който  сигнализирал охраната във ВУЗ-а. Охранителите извикали по спешност фирмата, която поддържа асансьорите. Служителите реагирали веднага, пристигнали на мястото и помогнали на заклещената девойка да се измъкне. За щастие инцидентът се е разминал без каквито и да е било щети и е довел единствено до леко закъснение за лекцията на младата жена.", "date": "2018.01.17", "title": "Паника в Пловдивския университет! Студентка заседна в асансьора"}
{"url": "http://pik.bg/%D0%B2%D0%BE%D0%B5%D0%BD%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D1%82%D1%83%D1%80%D1%86%D0%B8%D1%8F-%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-news720317.html", "text": "По данни на изданието учебен товарен военен самолет CASA CN-235 се е разбил в района на град Ялвач, окръг Ъспарта, около 14:30 ч. местно време. Причините за инцидента все още не са установени, но преди него връзката със самолета е била изгубена. В турската армия има около 60 машини CASA CN-235. Само между януари и юни 2001 г. станаха три авиокатастрофи с такива самолети над 60 жертви.", "date": "2018.01.17", "title": "Военен самолет се разби в Турция, трима загинаха"}
{"url": "http://pik.bg/%D0%B1%D1%83%D1%80%D0%B3%D0%B0%D1%81-%D1%81%D0%B5-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-news720264.html", "text": "Мирен протест събра граждани на Бургас пред сградата на общината в сряда, предава Нова телевизия. Недоволството, според организаторите, е породено от замърсяването на въздуха в морския град от различни източници. Местни жители твърдят, че често усещали силна миризма на нефтени продукти. Подавали сигнали до компетентните органи, но те оставали без резултат.", "date": "2018.01.17", "title": "Бургас се вдигна на протест заради мръсния въздух"}
{"url": "http://pik.bg/%D0%B2%D0%BE%D0%B9%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D0%BE%D0%B1%D1%81%D1%82%D1%80%D0%B5%D0%BB-%D1%81%D1%80%D0%B5%D1%89%D1%83-%D0%BA%D1%8E%D1%80%D0%B4%D0%B8%D1%82%D0%B5-%D0%B2-%D1%81%D0%B8%D1%80%D0%B8%D1%8F-news720261.html", "text": "Турция е започнала тази нощ да обстрелва с артилерийски огън сирийските кюрди в сирийския пограничен град Африн, който е анклав, контролиран от сирийските кюрди, съобщава \"Ал Арабия\". Това става като ответен удар срещу обстрел от страна на \"Отрядите за народна защита\" на сирийските кюрди, който е бил насочен към населени места в района на град Азаз, който граничи с Турция, който е контролиран от подкрепяната от Турция Свободна сирийска армия. Турските сили започнаха реализирането на план за военно укрепване по границата със Сирия в понеделник, изпращайки конвой, включително военни превозни средства и войници. Турският президент Реджеп Тайип Ердоган се зарече в неделя да \"прочисти тероризма\" от южните граници на страната, добавяйки, че планира да предприеме нападение срещу сирийските кюрди в Африн \"в следващите дни\". Района на Африн стана тема на дебат наскоро, особено след като САЩ обявиха намерението си да въоръжат сирийски кюрдски граничари на сирийско-турската граница, което предизвика реакцията на Анкара. Турция реагира остро на обявеното намерение на ръководената от САЩ международна коалиция за борба с ДАЕШ, че работи по сформирането на гранична сила за сигурност, съставена от 30 000 мъже в Източна Сирия. От международната коалиция твърдят, че целта на тази сила е да предотврати завръщането на ДАЕШ, но Ердоган заплаши да \"разруши тази терористична армия в начален стадий\", опасявайки се, че ще стане постоянна сила, позиционирана на турската граница. Междувременно сирийските кюрди помолиха международната общност да помогне в гарантирането на сигурността на Африн, застрашена от Турция. В Африн живеят около 1 млн. души. Сирийските кюрди контролират в момента около 25 процента от територията на Сирия. От партията \"Демократичен съюз\" на сирийските кюрди предупредиха, че ако Турция започне военна офанзива, светът ще носи отговорност за живота на хората в Африн. Анкара разглежда силите на сирийските кюрди като продължение на Кюрдската работническа партия (ПКК), която турските власти разглеждат като терористи и която води въоръжен бунт срещу турската държава от десетилетия.", "date": "2018.01.17", "title": "ВОЙНА! Турция започна обстрел срещу кюрдите в Сирия"}
{"url": "http://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B1%D0%B8%D0%B2%D1%88-%D0%B0%D0%B3%D0%B5%D0%BD%D1%82-%D0%BD%D0%B0-%D1%86%D1%80%D1%83-%D0%B7%D0%B0-%D1%81%D0%B5%D0%BA%D1%80%D0%B5%D1%82%D0%BD%D0%B8-%D0%B4%D0%B0%D0%BD%D0%BD%D0%B8-news720266.html", "text": "Властите в САЩ задържаха бивш агент на ЦРУ - жителя на Хонгонг Джери Чун Шън Ли, след като открили, че има данни за американски шпиони под прикритие, предаде АФП. Смята се, че арестът е свързан с провалени операции на агенцията в Китай Ли, натурализиран US гражданин, известен и като Чжън Чън Ли, бе задържан късно в понеделник след пристигането му на нюйоркското летище „Д. Ф. Кенеди“. Правосъдното министерство съобщи, че Ли (53 г.) е израснал в САЩ и служил в US сухопътните сили, преди да влезе в Централното разузнавателно управления (ЦРУ) през 1994 г. Той бил на мисии в чужбина и напуснал агенцията през 2007 г, очевидно след като си намерил работа в Хонконг. В документите до съд в Ню Йорк правосъдното министерство посочва, че през 2012 г. агенти на ФБР претърсили със съдебна заповед багажа на Ли, който бил пристигнал в САЩ, и открили, че носи материали с високо ниво на секретност, без да има право на достъп до тях. Те намерили два тефтера със саморъчно написани бележки, съдържащи класифицирана информация, включително истинските имена, телефони на служители на ЦРУ под прикритие и активи на агенцията. Ли е обвинен в незаконно притежание на информация от значение за отбраната на страната, като по това обвинение може да получи до 10 години затвор. Властите не обясниха защо им е отнело толкова време за повдигане на обвинения, както и дали е предал някакви материали на чужди страни. Случаят идва насред безпокойство в US разузнавателната общност, че Китай е успял да провали нейни операции в страната. „Ню Йорк таймс“ съобщи миналата година ,че от началото на 2010 г. до края на 2012 г. китайците са убили „най-малко десет“ източника на ЦРУ в Китай, като пратили в затвор още най-малко 6-има други. Издирването на къртицата се спряло на лице, което било бивш оперативен служител, който живее в Азия, писа изданието, като добави, че нямало достатъчно улики за ареста му. Според „Ню Йорк таймс“ обаче други в ЦРУ винели за станалото немарливост, а не къртица. Запитан за случая, говорителят на китайското външно министерство Лу Кан заяви в сряда, че не разполага с информация за него.", "date": "2018.01.17", "title": "Няма прошка! Задържаха бивш агент на ЦРУ за секретни данни"}
{"url": "http://pik.bg/%D0%BF%D0%B8%D0%BB%D0%B5%D1%88%D0%BA%D0%B8-%D0%BF%D1%8A%D1%80%D0%B6%D0%BE%D0%BB%D0%B8-%D0%BF%D1%8A%D0%BB%D0%BD%D0%B5%D0%BD%D0%B8-%D1%81%D1%8A%D1%81-%D0%B7%D0%B5%D0%BB%D0%B5%D0%BD%D1%87%D1%83%D1%86%D0%B8-news720312.html", "text": "4 големи пилешки пържоли 2 моркова 1 стрък праз 2 с.л. краве масло", "date": "2018.01.17", "title": "Пилешки пържоли пълнени със зеленчуци "}
{"url": "http://pik.bg/%D0%B0%D0%BA%D1%83%D1%88%D0%B5%D1%80%D0%BA%D0%B8%D1%82%D0%B5-%D0%BD%D0%B0%D1%81%D1%82%D0%BE%D1%8F%D0%B2%D0%B0%D1%82-%D0%B7%D0%B0-%D1%81%D1%82%D0%B0%D1%80%D1%82%D0%BE%D0%B2%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%BE%D1%82-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%82%D1%80%D0%B8-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B8-news720255.html", "text": "Акушерките настояват началното им възнаграждение да е най-малко три минимални заплати. Това е едно от исканията, които обсъдиха участниците в дискусионен форум \"Акушерката - подценената професия\". Специалистите настояват още за нормативни промени, чрез които законово да се регламентират пренатални, постнатални и патронажни грижи в извънболничната помощ за подрастващи, за бременни, за млади майки и новородени деца, предаде БТА. Друго искане, около което се обединяват акушерките, е изработването на стандарт с точни и ясни права, задължения и компетенции на акушерките, въвеждане на законодателна възможност за самостоятелна акушерска практика в извънболничната помощ, гарантирано продължаващо обучение, както и достойно заплащане на труда им. Предизвикателствата в професията са свързани с неравнопоставеност заради различния статут на собственост на лечебните заведения, в които работят, работа на повече от едно място, вменяване на несвойствени задължения, нарушен баланс на труд и почивка, емоционално изтощение, липса на кадрова политика, невъзможност за допълнително обучение за усъвършенстване заради ангажираност, липса на законов регламент по професионалното направление, неуважение на професията и недостатъчна политическа ангажираност, каза Антоанета Димитрова, заместник-председател на Българската асоциация на професионалистите по здравни грижи. По думите й всичко това води до негативни последици за системата и за здравето на обществото. Исканията на акушерките ще бъдат изпратени до президента, до председателя на парламентарната комисия по здравеопазване, до министъра на здравеопазването, до омбудсмана и до синдикатите. Участниците във форума бяха поздравени от заместник-председателя на парламентарната комисия по здравеопазване Лъчезар Иванов.", "date": "2018.01.17", "title": "Акушерките настояват за стартова заплата от най-малко три минимални"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BC%D0%B8%D0%BD%D0%B0%D0%BB%D0%BE---%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B3%D0%B5%D0%BE%D1%80%D0%B3%D0%B8-%D1%81%D0%B2%D0%B8-news720253.html", "text": "Депутатът от БСП Георги Свиленски, първият съпруг на Десислава Радева и баща на единствения син на първата дама, крие скандално минало. Той е бил подсъдим по едно от делата от прословутата сага „Софийски имоти“. Бившият шеф на Свиленски и другите членове на борда на директорите на дружеството „Софийски имоти“, в който членувал и той, са били подсъдими за безстопанственост, далавери и корупция. Според правните електронни сайтове, проследявали хода на процеса през цялото време, е ставало дума за сума от порядъка на 2 милиона лева. Заседания съдът е провеждал до началото на 2017 г., когато сагата приключила благоприятно за всички обвиняеми. Пикът на скандала за Свиленски обаче идва през 2014 г., когато той все още бил заедно с Десислава Радева. Тогава бесепарят отново бил депутат в 43-тото Народно събрание, а главният прокурор Сотир Цацаров му поискал имунитета заедно с този на още шестима народни представители. За да се защити, той коментира, че на драго сърце би дал имунитета си. „Искам да стане ясно, че като член на Съвета на директорите нямам никаква отговорност“, категоричен е тогава Свиленски. Като се има предвид натюрелът на бившата му съпруга, най-вероятно по същото време тя му е давала съвети как да опази имиджа и политическата си кариера. Кога настъпва крахът между тях, обаче продължава да бъде мистерия. Ген. Деси не обелва и дума за първия си брак, а единственото, което Свиленски подметна, е, че е против общият им син да бъде в публичното пространство. Отношенията на двамата бивши съпрузи към днешната дата били делови, особено след като Радева направила откровението, че всъщност познава президента още от ученическите си години. Тогава той ѝ помагал за домашните по математика, но после пътищата им се разделили, за да се съберат точно преди льотчикът да влезе в обувките на държавен глава. Георги Свиленски не реагира публично на признанието на бившата си съпруга, докато първата жена на Радев не успя да скрие огорчението си. Гинка се почувствала наранена, че освен че ѝ е свила мъжа, Десислава се опитала да се изкара неговата първа любов, омаловажавайки техния дългогодишен съпружески живот и създаването на двете им деца Дарина и Георги.", "date": "2018.01.17", "title": "РАЗКРИТИЕ В ПИК И \"РЕТРО\"! Бившият на Деси Радева със скандално минало - депутатът Георги Свиленски бил обвиняем по едно от делата от сагата „Софийски имоти”  "}
{"url": "http://pik.bg/%D1%81%D0%BB%D0%B5%D0%B4-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B8%D1%8F-%D1%82%D1%80%D0%B8%D0%BB%D1%8A%D1%80-%D0%B3%D1%80%D0%B8%D1%88%D0%BE-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BA%D1%8A%D0%BC-%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-%D0%B8-%D0%B8%D0%B7%D1%80%D0%B8%D0%B3%D0%BD%D0%B0-%D0%B2%D0%B8%D0%B5-news720310.html", "text": "Григор Димитров оцеля в 5-сетова драма на \"Род Лейвър Арена\" срещу играещия много силно Макензи Макдоналд. В интервю след мача световният №3 обясни, че в края опитът му е изиграл важна роля и е доволен от начина, по който се е борил, акцентира \"Тенис кафе\". \"Какво да кажа, труден ден. Най-щастлив съм от това, че спечелих в ден, в който не би трябвало. Той игра невероятно, абсолютно невероятно\"! Запитан какво е знаел за опонента си, Димитров каза: \"Ние тренирахме в Калифорния, така че го познавах. Той много се е подобрил и е на верен път. Игра невероятен мач. Трябваше да се боря и в края опитът много ми помогна. Както и вие – обърна се българинът към феновете. – Много благодаря.\" \"Всеки може да победи всеки, всичко опира до няколко точки и това се случи днес. Когато имаш психическа устойчивост, всичко е по-лесно, но на мен това все пак не ми е първи ден в Тура. Доволен съм не от начина по-който играх, а от начина, по-който се борих.\" Публиката на Централния корт в Мелбърн създаде невероятна атмосфера, а особено много се открои колоритна родна агитка, подкрепяща неистово Григор.", "date": "2018.01.17", "title": "След колосалния трилър! Гришо се обърна към публиката в Мелбърн и изригна: Вие..."}
{"url": "http://pik.bg/%D0%B3%D1%80%D0%B0%D0%BD%D0%B8%D1%87%D0%BD%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%B0-%D1%81%D1%80%D0%B5%D0%B4-%D0%BF%D1%8A%D1%80%D0%B2%D0%B8%D1%82%D0%B5-%D1%80%D0%B0%D0%B7%D0%BF%D0%B8%D1%82%D0%B0%D0%BD%D0%B8-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2--news720326.html", "text": "Служители на летището в Бургас и гранични полицаи бяха сред първите, разпитани по делото за атентата на 18 юли 2012 година, при който загинаха петима израелски туристи и българският шофьор на автобуса им Мустафа Кьосов. След близо година и половина процесуални пречки делото, в което задочно подсъдими са ливанските граждани Мелиад Фара и Хасан Ел Хадж Хасан, започна в Специализирания наказателен съд, предава БНР. Подсъдимите вече пета година се издирват с червена бюлетина на \"Интерпол\". Няма напредък по издирването им, коментира прокурорът по делото. Обвинителният акт беше прочетен днес, след което започнаха първите свидетелски разкази, дадени от очевидци на самия атентат - служители на местно казино, които са раздавали флаери там, както и от таксиметров шофьор и представители на летището, и на \"Гранична полиция\". Всички те разказаха личните си впечатления от взрива, като описаха ситуацията около и след това смута и паниката. Никой обаче от тях до този момент не каза пред съда, че е видял или че си спомня да е видял лицата на извършителя на атентата и на неговите помагачи. Същинското начало на мегаделото \"Сарафово\" идва след година и половина усилия да бъдат призовани всички пострадали и наследниците на загиналите в атентата израелски граждани. Освен че бяха уведомени, повечето от тях чрез представляващите ги български и израелски адвокати депозираха и граждански искове на рекордната обща стойност от близо 200 милиона лева. В края на миналата година съдебният състав на Специализирания наказателен съд успя да проведе и успешно разпоредително заседание, на което страните се съгласиха, че в обвинителния акт не са допуснати процесуални нарушения и делото вече може да започне по същество. Днес стана ясно, че до 18-и юли 2012-а година мерките за сигурност на летището и достъпът до него са били изключително либерални - нещо, което се е променило рязко след атентата. По думите на адвоката на единия ливанец - Радослав Николов и прокурорът по делото Красимир Тренчев, системите за охрана са няколко, но без никакво взаимодействие, което е безспорна предпоставка за улесняване на извършителите на престъплението, а до свободната зона достъп има всеки и буквално може да направи, каквото си поиска. Следващото заседание е на 6-и февруари.", "date": "2018.01.17", "title": "Гранични полицаи и служители на летището в Бургас са сред първите разпитани за атентата в Сарафово"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B2%D0%BE%D1%82%D1%8A%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BC%D0%B8%D0%BD%D0%B5-%D0%BF%D0%B0%D0%BA%D0%B5%D1%82%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BF-news720265.html", "text": "\"Пакетирането\" с ДПС не е добра идея за никого в България все още. Хубавото при БСП е, че се разграничи от нея, здравословно е за социалистите да се дистанцират. Това бе мнението на политолога и директор на \"Галъп Интернешънъл\" Първан Симеонов пред Bulgaria ON AIR. Симеонов и колегата му от СУ ''Св. Климент Охридски'' Димитър Димитров коментираха вота на недоверие, който БСП внася сама. Темата на вота е свързана със сивата икономика и провал на управляващите в борбата с корупцията. Вече бе заявено, че вотът на недоверие ще бъде подкрепен от Движението за права и свободи, но те решиха да направят това със свои мотиви и аргументи. \"ДПС няма как да бъде включена в мнозинството, което категорично се разграничава от корупцията. Не отнема връщане много назад, за да се разбере, че партията е част от статуквото, от което пък част са механизмите на корупцията\", коментира Димитър Димитров. По думите му внасянето на вота ще бъде още един рунд, в който социалистическата партия търси начин как да изглежда благоприятно в очите на обществото. Според Първан Симеонов вотът по-скоро няма да мине в парламента. Димитров пък бе категоричен, че с това решение на опозицията няма да се стигне до дестабилизация в управлението. \"Идеята е да се продължи онази пропагандна линия, в която БСП заявява, че няма нищо общо с правителството на Борисов и просто ще изчака своя ред да вземе властта\", смята политологът.", "date": "2018.01.17", "title": "ИЗВЪНРЕДНО! Първан Симеонов с тежки думи: Вотът на недоверие няма да мине, \"пакетирането\" на ДПС не е добра идея"}
{"url": "http://pik.bg/%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D1%80%D0%B0%D0%B9%D1%84%D0%B0%D0%BB%D0%B0-%D0%B8%D1%81%D0%BA%D0%B0-%D0%BF%D1%81%D0%B8%D1%85%D0%B8%D0%B0%D1%82%D1%8A%D1%80-%D0%B7%D0%B0-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%BA%D0%B0-%D0%BD%D0%B0%D1%80%D0%B5%D0%BA%D0%BB%D0%B0-%D1%8F-%E2%80%9C%D1%88%D0%B5%D1%84-%D0%BD%D0%B0-%D0%BC%D0%B0%D1%84%D0%B8%D1%8F%D1%82%D0%B0%E2%80%9C-news720328.html", "text": "Три години след ареста на Атанас  Червенков - Райфъла, наказателното дело срещу него започна за втори път днес в Окръжния съд. Първата му присъда от 13 години бе отменена от Апелативния съд. Магистратите отмениха наказанията и  на Веселин Загорски и останалите подсъдими -  Симеон Генов, Бисер Романов, Васил Василев заради допуснати съществени процесуални нарушения, съобщава \"Трафик Нюз\". Те са обвинени за  предумишлен опит за убийство с користна цел на Аргир Гяуров, както и за палежите на няколко автомобила. Днес в залата бяха както управителят на медицински център \"Хипоталамус\" Гяуров, така и собствениците на 4 от запалените автомобили бившият депутат Антоний Йорданов и съпругата му Татяна. След кратък спор и аргументи на обвинението и защитата, те бяха конституирани като частни обвинители и предявиха граждански искове. Адвокатът на Райфъла - Илиян Василев поиска делото да бъде върнато на прокуратурата, заради допуснати нарушения в обвинителния акт. Обвинението пък настоява за разбит на трима допълнителни свидетели - Веселина Шишкова, Елена Запрева и Иван Станчев. Съпругата на Райфъла - Евелина червенкова постави под съмнение психичното състояние на въпросната Веселина Шишкова и поиска преди да бъде разпитана пред съда, да бъде прегледана от психиатър. \"Тази жена беше пуснала жалба в полицията срещу мен, в която твърдеше че съм живеела на семйни начала с бившия й съпруг , когото аз не познавам и съм искала да я убивам. Освен това е написала в жалбата , че съм шеф на мафията в Пловдив и че поръчвам убийства и палежи. Какъв свидетел може да бъде тази жена?! Иван Станчев е лъжесвидетел, а Елена Запрева, с която сме съученички, открай време има негативно отношение към мен\" заяви Червенкова. Райфъла отново поиска мярката му за неотклонение дза бъде променена. \"Подложен съм на средновековни мъчения. Дори за да се изкъпя трябва да пускам молба. Нарушени са всичките ми граждански права\" заяви бизнесменът.", "date": "2018.01.17", "title": "Жената на Райфала иска психиатър за свидетелка, нарекла я “шеф на мафията“"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D1%80%D0%BE%D1%81%D0%B8---%D0%B4%D0%B2%D0%B0%D0%BC%D0%B0-%D1%81-%D1%82%D0%B2%D1%8A%D1%80%D0%B4%D0%BE-%D0%BD%D0%B5-%D0%BA%D1%8A%D0%BC-%D0%BB%D0%B5%D0%B2%D1%81%D0%BA%D0%B8-news720258.html", "text": "Левски се е разминал с двама футболисти от чужбина, а причината за това е треньорът Делио Роси. Играчите категорично отказали да работят с италианеца, след видели видеото, в което той удря Адем Ляич, докато двамата бяха във Фиорентина, твърди \"Меридиан мач\". Един от въпросните чужденци дори бил в София и договорил личните си условия, но се отметнал в последния момент. \"Съжалявам, но имам и друга оферта, може и да не е по-добра, но я предпочитам\", заявил легионерът и напуснал страната. Другият директно отказал по телефона. Към момента Левски се е подсилил с двама нови - Аймен Белаид и Станислав Костов. На \"Герена\" водят усилени преговори с набелязаните от тях футболисти. Известно е, че сред целите на столичани са халфът Яя Меледже от Ботев (Пловдив) и нападателят на Динамо (Букурещ) Ривалдиньо.", "date": "2018.01.17", "title": "Заради Роси - двама с твърдо \"НЕ\" към Левски!?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D1%82%D0%B2-%D0%B2-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B1%D0%BE%D1%80%D0%B8%D1%81%D0%BE%D0%B2-news720303.html", "text": "Би Ти Ви направи дърварски опит за дискредитиране на премиера Борисов при словото му в Брюксел. Скандалната телевизия тежко се изложи с опита си да създаде фалшиви новини, стъпвайки на предпоставени опорни точки. Това видяха с очите си малкото останали зрители на телевизията в обедните новини, където кореспондентката на медията в Париж Десислава Минчева обяви, че основните теми при изслушването на българския премиер са били корупцията в страната и опазването на природата. В това обаче няма грам истина. Както ПИК първи съобщи, а както видяха и чуха и всички, които са гледали изслушването Борисов на живо, единствен Юнкер спомена корупцията, и то с уточнението, че българското правителство се бори с нея. На последвалата пресконференция на Борисов обаче Десислава Минчева продължи да се опитва да създаде фалшива новина, като попита българския премиер как се чувства в безпрецедентната ситуация при представянето на приоритетите на нашето европредседателство европейските ни партньори да се занимават с вътрешни проблеми на страната, каквито са корупцията и опазването на природата. Борисов доста стъписано ѝ отговори, че явно не са присъствали на едно и също събитие, тъй като той не е чул такива неща. На очевидно манипулативните въпроси на Минчева не пожелаха да отговарят и европейските представители. Истината е повече от очевадна - протестърската телевизия Би Ти Ви се опитва да обслужи тезите на сегашния шеф на новините Венелин Петков, който е виден представител на дискредитиращата България общност. Именно той нае Десислава Минчева за кореспондент на телевизията по времето на шефството на Павел Станчев в медията след изгонването на Люба Ризова. До този момент Минчева го играеше правозащитничка в Париж, а след като беше назначена в Би Ти Ви наемаше близкия си приятел Найо Тицин да снимат филми с такова съдържание и изобщо да го играе оператор на събитията, които тя отразява. Именно Десислава Минчева беше кореспондентката, която се опита да забърка бившия министър на културата Вежди Рашидов в скандал покрай посещението му в Лувъра, като заяви, че правителството плащало на журналисти да отразяват събитието, а тя го правела безплатно. Европейските зелени също са въоръжени с опорни точки за дискредитирането на България от нашенските си събратя, които са от обкръжението на подсъдимия и запориран олигарх Иво Прокопиев. Към тази малобройна, но много шумна общност нескрито принадлежи и Венелин Петков, който в момента дирижира атаките срещу България. Смехотворните позиции на Би Ти Ви могат да будят радост само в подсъдимите сърца на покровителите им, както стана ясно и от блогърските реакции за тамошния водещ Светослав Иванов, по-известен като Индиеца. Но, както се казва, не стреляйте по пианиста, той толкова може. Остава да видим може ли нещо изобщо прословутият СЕМ, тъй като в този случай става дума за очевидни фалшиви новини в антибългарската кампания на медията Би ТИ Ви с национална лицензия, а това не е свързано с една или друга политика на определена телевизия, а с национален интерес, който очевидно демонстративно се гази.", "date": "2018.01.17", "title": "ИЗВЪНРЕДНО В ПИК! БТВ в скандална провокация срещу Борисов"}
{"url": "http://pik.bg/%D0%BB%D0%B5%D1%81%D0%B5%D0%BD-%D1%82%D0%B5%D1%81%D1%82-%D0%B7%D0%B0-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B8%D0%BD%D1%82%D0%B5%D0%BB%D0%B8%D0%B3%D0%B5%D0%BD%D1%82%D0%BD%D0%BE%D1%81%D1%82-news720128.html", "text": "Известният американски психолог Даниел Голман смята, че хората с висока емоционална интелигентност (EQ) постигат по-голям успех в живота от хората с високо IQ. Хората с висока емоционална интелигентност водят по-щастлив живот и по-лесно се адаптират към различни ситуации. За да проверите дали притежавате висока емоционална интелигентност, си направете този тест от 10 въпроса. Не забравяйте да запишете или запомните отговорите си, съветва Dama.bg 1. Наранена и обидена 2. Развълнувана и благодарна 1. Объркан 2. Изненадан 1. Отвратена 2. Изненадана и уплашена Какво ще направите: 1. Осъзнавате, че тази работа не е за вас. Ще изчакате още два месеца, за да видите дали положението ще се подобри, но ако не стане така – напускате и започвате да си търсите нова работа. 2. Опитвате се да анализирате ситуацията и да намерите причината за провалите ви. Ще се опитате да подобрите компетенцията и уменията си. Ще промените и отношението към работата, за да станете по-добри. 1. Чувствам се виновна и толкоз. 2. От една страна, тя е моя приятелка и трябва да я подкрепям. От друга страна, се срамувам от такива отвратителни лъжи. Горкото момче... Яд ме и на мен, и на нея. Въпрос №1 На тази снимка Вивиан изглежда: Въпрос №2 Мъжът е: Въпрос №3 Аманда е: 4. Ваш приятел ви изнервя.Вашата реакция: 5. Шофьорът на автобуса е бил груб с вас и ви е обидил.Вашата реакция: 6. Отивате на разходка с децата, но едно от тях започва да плаче, защото никой не иска да си играе с него.Вашата реакция: 7. Ваша колежка се е облякла по странен начин.Вашата реакция: 8. Съпругът ви ви е обещал да се прибире навреме, но ето че става късно, а него никакъв го няма, докато вие сте били при детето цял ден. Обяснява ви, че има много работа, а вашето недоволство расте. Какво се случва след като се прибере: 9. Започнали сте нова работа като мениджър на отдел или лидер на екип, но нямате предишен опит на тази позиция. Минават два месеца, но работата ви не върви. 10. Ваша приятелка ви моли да излъжете гаджето й, че предишната вечер двете сте били заедно. Вие сте се съгласили и сте излъгали. Как се чувствате?", "date": "2018.01.17", "title": "Лесен тест за емоционална интелигентност"}
{"url": "http://pik.bg/%D1%85%D0%B8%D1%82-%D0%BB%D1%83%D0%B4%D0%B8-%D0%BB%D0%B5%D0%BC%D1%83%D1%80%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D1%80%D0%B5%D0%BF%D0%BE%D1%80%D1%82%D0%B5%D1%80-%D0%B2%D0%B8%D0%B4%D0%B5%D0%BE-news720230.html", "text": "Един репортер на Би Би Си и група лемури сътворяват истинско шоу във видео, публикувано на страницата на телевизията в YouTube. В центъра на събитията е репортерът на Би Би Си Алекс Дънлоп, който се оказва обграден от група палави лемури в зоопарка Банам в Норфолк.", "date": "2018.01.17", "title": "ХИТ! Луди лемури нападнаха репортер (ВИДЕО)"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%B0%D1%82%D0%B0%D0%BA%D0%B0-%D0%BF%D0%BE-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news720336.html", "text": "Волен Сидеров разпрати до медиите позицията на партия \"Атака\" за Истанбулската конвенция. В качеството си на лидер на ПП „Атака” и председател на парламентарната група на „ Обединени патриоти” заявявам, че партията ще гласува „против” ратификацията на Истанбулската конвенция в пленарна зала, пише в съобщението. Изразеното мнение на народният представител Борис Ячев пред някои медии по-рано днес е в качеството му на зам.- председател на политическа партия НФСБ и не е официалната позиция на парламентарната група на „Обединени патриоти”, допълни той. Правя това изявление, за да бъдат преустановени всякакви спекулации по темата, завършва Сидеров.", "date": "2018.01.17", "title": "ГОРЕЩО! Волен Сидеров разкри позицията на \"Атака\" по Истанбулската конвенция "}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0%D1%80%D0%B8-%D1%81%D1%8A%D0%B1%D0%B8%D1%80%D0%B0%D1%82-%D1%81%D1%82%D0%B0%D1%80%D0%B8%D1%82%D0%B5-%D0%B3%D1%83%D0%BC%D0%B8-%D0%B2-%D0%BA%D1%80%D0%B0%D1%81%D0%BD%D0%B0-%D0%BF%D0%BE%D0%BB%D1%8F%D0%BD%D0%B0-news720256.html", "text": "януари 2018 г., съобщиха от пресцентъра на Столичната община. - на паркинга югозападно от районната администрация на \"Красна поляна\". Това е , която е част от мерките за подобряване на качеството на атмосферния въздух в София. Целта е да бъде ограничено изгарянето на старите гуми за отопление. В рамките на предходните две акции, организирани в районите \"Младост\" и \"Овча купел\", са били събрани близо 3000 гуми. . На адресите, на които има разкрити пунктове, стари гуми могат да предават всички желаещи, независимо от района на местоживеене, уточниха от общината. Припомняме, в Столична община подготвят мерки за подобряване качеството на въздуха. Съветниците предлагат в дните, когато въздухът е най-замърсен, да има \"зелено билетче\" - за 1 лев да може да се ползва градския транспорт. Сред другите обсъждани мерки е затваряне на \"Синя зона\". Събират стари гуми в столичния квартал \"Красна поляна\" в петък и събота - 19 и 20 Временните стационарни пунктове ще бъдат на ъгъла на бул. \"Вардар\" с бул. \"Ал. Стамболийски\" и ул. \"Освобождение\" 25 четвъртата поредна инициатива на Столичния инспекторат Само през последната събота-неделя в районите \"Люлин\" и \"Връбница\" са били събрани 800", "date": "2018.01.17", "title": "Общинари събират старите гуми в \"Красна поляна\""}
{"url": "http://pik.bg/%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%82%D0%B5-%D0%BD%D1%8F%D0%BC%D0%B0%D1%82-%D1%81%D1%80%D0%B0%D0%BC-%D0%BF%D1%8A%D1%80%D0%B2%D0%B8-%D0%BF%D0%B0%D0%BB%D1%8F%D1%82-%D1%81%D0%B2%D0%B5%D1%89%D0%B8-%D0%BD%D0%B0-%D0%BA%D0%BE%D0%BB%D0%B5%D0%B4%D0%B0-news720339.html", "text": "Нали религията беше опиум за народите? Бащите им заобикаляха храма, а след Десети ноември децата им кукнаха първи пред олтара. И туй се повтаря вече 28 години. Дойдат ли Коледа или Великден, те са там без срам. А нали всички помним как тръбяха, че няма Бог, че религията е опиум за народите. Дори институт имаха с комай хиляда души персонал без никакъв продукт, а директорът им по ирония на съдбата се казваше Мито Исусов, който на Десети замръкна като другаря Мито, а осъмна като г-н професора по история М. Исусов. Еволюция, не, а политическа гавра. Не са канех да пиша, но снощи възврях отвътре и хванах калема, като видях как в храма имаше няколко кибици, кукнали досами олтара и пречеха на свещениците свободно да се движат, за да бъдат хванати от телевизиите в кадър. Хеле към края им направих забележка, та се изместиха. Храмът не е показ и човешка суета, а място за молитва. Там духът издига се, витае, за да почувства облекчение и пречистващия ефект на човешката вяра и доброта. А тези червени суяци не ги интересуваше да слушат в унес пречистващата сила на вярата Христова, на евангелския текст, на рождественската служба, а подтекстът им беше: вижте ни, ние се променихме и на черква ходим. Да сте виждали циганин изморен и комунист преобразен? Не сте, както и аз не съм. Както и не съм видял арменец и евреин да се връщат от нива. Въшката не може да стане пчела медоносна и магарето - кон. Та бащите на тез „другаре” (римува се добре с магаре) знаете ли колко житейски съдби са провалили, затуй защото някой младеж ходил на църква с милата си баба. Много. Децата им на всички днес са в парламента. Ако само един ми посочите, на когото баща му или дядо му не са били комунисти, то аз ще мина по „Раковска” гол дибидюс. Затова нека никой да не се чуди, че след 28 години „реформа” не щат да внесат закон, че християнството в България е основна религия и да се задължи със закон изучаването на вероучение. Боян Маринов, богослов, София", "date": "2018.01.17", "title": "Комунистите нямат срам, първи палят свещи на Коледа "}
{"url": "http://pik.bg/%D0%BC%D0%B0%D0%BB%D0%BA%D0%BE%D1%82%D0%BE-%D0%BA%D0%BE%D1%82%D0%B5-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%B8%D0%B7%D0%B1%D1%8F%D0%B3%D0%B0-%D0%B2-%D0%BC%D0%B0%D1%8F%D0%BC%D0%B8-%D1%81%D0%BD%D0%B8%D0%BC%D0%BA%D0%B0-news720337.html", "text": "Бояна Генова, позната като Малкото коте на футболиста Валери Божинов, стана фитнес инструкторка и реши да преподава уроците си в нета. Апетитната блондинка пусна видео клип в социалната мрежа \"Инстаграм\", в който описва дневните си упражнения, писа \"Телеграф\". След като Бояна даде няколко съвета по-специално за кардио тренировките, почитателите й я обсипаха с похвали и показаха истински интерес към режима, който тя спазва. Междувременно блондинката избяга от студа в София чак в далечна Флорида. Бояна се похвали със снимки от Маями. Актрисата от \"София ден и нощ\" си е подарила ваканция в Америка след горещите препоръки на колегата си от сериала - Митака. Кристиан Кирилов също пътува до там миналата година.", "date": "2018.01.17", "title": "Малкото коте на Валери Божинов избяга в Маями (СНИМКА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B0%D1%81%D0%B8%D0%BB-%D0%B2%D0%B0%D1%81%D0%B8%D0%BB%D0%B5%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D0%B9-%D0%BD%D0%B0-%D0%BC%D0%B8%D0%BD%D0%B8%D1%81%D1%82-news720270.html", "text": "Сагата с Истанбулската конвенция може да придобие нов обрат. По думите на бизнесмена Васил Василев, текстът който е приет на Министерски съвет с минимален брой гласове е невалиден, защото не бил преведен както трябва. Василев задава много резонни въпроси, като тези как Захариева си е сложила подписа под текста, подвежда ли някой премиера Борисов и най-вече, че документът няма правна стойност. Биха отбой! Проблемът бил в превода, разбрахте ли ? Не бил точен. Затова Съветът на Европа решил да прави нов превод на Истанбулската конвенция! А-й-й, колко се размириса само от това съобщение. Та ако министър-председателят е чел текста на български, значи са го били подвели; ако каже, че го е чел на английски или френски, значи лъже; ако не го е чел, значи мандатът, въз основа на който Захариева е подписвала конвенцията, е фалшив; ако пък е подписала без мандат, значи трябва да я изгонят. Значи и гласовете \"за\" в Министерския съвет са невалидни, тъй като документът, който са гласували, е с невярно съдържание. И да изгонят Захариева, голяма работа. Проблемът е в текста, не в министърката или в превода. Преводът няма правна стойност, такава има само оригиналът. Както и да го превеждат, третият пол остава. Той е в дъното на конвенцията, нейният смисъл. Насилието над жените е благовидната форма, с която се прикрива гнусното в съдържанието. Както и да го превеждат, остават извращенията, които подготвят над детската психика. Остава задължението да изкореняваме нашите традиции и обичаи, които третополовите не харесват. Остава подмяната на нашите ценности. Остава принудата да приемаме и храним всеки афроазиатец, който твърди, че е женствен и поради това се опасява да не бъде преследван в своята страна. Размирисалата се конвенция започва да вони, когато си представим, че нашите управници може и друг път да са подписвали нещо, без да знаят какво. Бутнали им листа, погалили ги по главата, нашите подписали и казали тенкю. Кой знае колко пъти Министерският съвет е вземал съдбоносни решения ей-така, без да четат, на доверие, за потупване по рамото или за някой скришом бутнат милион. Май се насадиха на пачи яйца.", "date": "2018.01.17", "title": "ЕКСКЛУЗИВНО В ПИК! Васил Василев избухна за Истанбулската конвенция: Гласуването й на Министерски съвет е невалидно, подвеждат Борисов"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D0%B8%D0%B7%D1%81%D0%BB%D1%83%D1%88%D0%B2%D0%B0%D0%BD%D0%B5%D1%82%D0%BE-%D0%B2-%D0%B5%D0%BF-%D0%B7%D0%B0-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%BD%D0%B0-news720275.html", "text": "Министър-председателят припомни пред журналистите соца и бананите по Нова година Премиерът Бойко Борисов представи днес приоритетите на българското председателство на Съвета на ЕС пред Европарламента. Заедно с председателя на ЕП Антонио Таяни министър-председателят разяснява пред медиите обсъжданите теми. \"Искам да благодаря на г-н Борисов, че представи програмата на българското председателство, за отличното сътрудничество в подготовката. ЕП работи заедно с България през последните 6 месеца. Много ни е приятно, че г-н Борисов подчерта значимостта на европейския парламент. Ролята на европарламента е важна, защото това е институция, избрана от гражданите. Наистина институциите трябва да се доближат до гражданите. Високо оценяваме казаното от Борисов. Той заяви, че България ще направи всичко по силите си, за да намери решаване на проблема с мигрантите и за преразглеждането на Дъблинското споразумение. Г-н министър-председателят каза, че той иска да води диалог, което ни беше много приятно да чуем, каза Антонио Таяни. Беше ни приятно, че българското председателство е готово да предложи бъдещата финансова рамка на ЕС, допълни той. Надявам се, че всичко ще бъде както трябва. Българският премиер беше бурно аплодиран, надявам се, че това е добър знак за програмата на българското председателството. Много ни беше приятно, че българският парламент и правителство са готови да се заемат със съдбата на Балканите. Това е много важно в момент, когато присъстват джихадисти в Босна и Херцеговина. Мога да добавя и Косово, вчера там беше убит важен политик, допълни Таяни. Започнахме и дебат за бъдещето на Европа, на който поканихме всички министър-председатели, каза още председателят на европарламента. Доволен съм и благодарен за доброжелателността на всички групи в ЕП за председателството на България. Като се има предвид, че догодина са и изборите за евродепутати и нова комисия, трябва да решим проблемите. Считаме, че е много важно темата за кохезионната политика да стои на дневен ред и да се запази, посочи Бойко Борисов. Но отчитаме и големите предизвикателства в сферата на европейската отбрана, киберсигурността...много въпроси, които мисля, че ще бъдат поставени в ЕП и тогава ще се говори за финансирането на всички тях. Защото има възможности да се увеличат и собствените приходи, но по основните направления трябва да се намери начин да бъдат финансирани, допълни премиерът. На дълго и на широко отразихме темата по Западните Балкани и мисля, че всички колеги я подкрепят, каза още Бойко Борисов на пресконференцията в Страсбург. Мисля, че най-доброто място за живеене, нашата Европа, се нуждае именно от девиза, който сме избрали за европредседателството \"Съединението прави силата\", обобщи Борисов. Запитан от италиански журналист какво ще направи, за да се използват по-конкретни мерки, така че Вишеградската четворка да ратифицира Дъблинския договор, Борисов посочи, че трябва да отговаря дълго. Имам много добър диалог с Вишеградската четворка - ние всички идваме от източния блок, от бившия соцлагер, знаем какво е нищета и да има банани само за Нова година, колкото и да ви звучи смешно. Това, което се постигна от соцлагера, са уникални неща. Ако е било лесно, и в България преди да е имало метро и магистрали. Ако е било важно здравето на хората, да е имало и пречиствателни станции. Благодарение на старата Европа, на базата на кохезионните фондове, ние сега сме много по-конкуретноспособни. Ние трябва да отчитаме това, което държавите-донори са отделили от парите на техните данъкоплатци, за да можем ние да ги достигнем и да направим това, което се очаква най-много от хората, а именно - изравняване на доходите, каза Борисов. Ние често използваме термина \"голямото европейско семейство\". Ако в едно семейство се мери кой е по-важен, кой повече принос има, то няма как да живее щастливо и мирно, и благополучно. Затова с повече такт и дипломация, с отчитане и на едното, и другото, в диалог, а аз мога да си говоря и с едните, и с другите, мисля, че това е пътят. Нито без Вишеградската четворка Европа ще е същата, нито пък е естествено - те са жизненоважен елемент от Европа. Всички страни трябва да спазват правилата, както България спазва всички правила - и финансови, и икономически, посочи още министър-председателят. На въпрос от български журналист за темите, които са били поставени от трибуната в ЕП пред България за корупцията, опазването на Пирин и спазването на върховенството на закона у нас, Борисов посочи, че е срещнал неочаквана подкрепа от европейските социалисти за приемането на Истанбулската конвенция. Българските социалисти на пленум в неделя решиха да не подкрепят Истанбулската конвенция. И видяхте, че получих аплодисментите на европарламента за приемането й. Много голяма част от времето използвах за екологията. Виждате какви са постиженията ни и за учителите, образованието и за Македония, и за доходите. И видяхте въпрос, който не отговаря на истината - за парка Пирин. И аз казах, че съм готов с подписа си да декларирам, че става дума само за частта, която касае лифта. В Банско има един лифт, и аз съм гарант, че една керемида няма да има повече в Банско. Ние променихме трасета на магистрали, за да не нарушим спокойствието на нито един дърдавец, на нито една костенурка. Не бих се съгласил, че с този огромен фискален резерв, финансова дисциплина, най-нисък в Европа външен дълг, и с милиарди, нечувано повече в бюджета вкарахме от борбата с корупцията има проблеми, макар че не сме идеални. Гарантирам, че следващата година-две ще се справим с всичко останало. не сме идеални, но специално зелените могат да имат категорично моята дума, че освен втори лифт няма да се случи каквото и да било. Борбата с контрабандата и корупцията ще се случи на всички звена. А за Истанбулската конвенция ще се боря с цялото си усилие, че ще стане факт в България. Няма да допуснем насилие над жените и децата, отсече Борисов. На въпрос за приоритета за младите хора и бъдещето на европейските държави Антонио Таяни отвърна, че трябва да имаме прозрачни институции и така ще се върне доверието на младите хора. Не е случайно, че казах, че следващият бюджет на ЕС трябва да осигури намалена безработица сред младежите. Трябва да работим над обучението и над изследванията, да инвестираме повече в талантливите млади хора, да им дадем възможност те да останат тук, да не напускат Европа, да укрепим програмата Еразъм, така че да постигнем резултати, каза Таяни.", "date": "2018.01.17", "title": "ИЗВЪНРЕДНО И ПЪРВО В ПИК TV! Борисов с първи думи след изслушването в ЕП за приоритетите на българското председателство! Антонио Таяни обяви: ЕП бурно аплодира премиера (ОБНОВЕНА/ВИДЕО)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D1%81%D0%B5-%D1%85%D0%B2%D1%8A%D1%80%D0%BB%D0%B8-%D0%BE%D1%82-9-%D0%B8%D1%8F-%D0%B5%D1%82%D0%B0%D0%B6-%D0%B8%D1%81%D0%BA%D0%B0%D0%BB%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D1%82%D1%83%D1%80%D1%86%D0%B8%D1%8F-news720282.html", "text": "Жестока трагедия се разигра в Кърджали днес. 30-годишна жена се е метнала от 9-ия етаж. По думите на нейни съседи тя искала да се подложи на операция на краката в Турция, съобщава \"24Родопи\".&nbsp; Тялото на жената бе намерено пред блока днес сутринта. По думите на познати тя живеела сама, а майка й била в южната ни съседка от от години.", "date": "2018.01.17", "title": "ТРАГЕДИЯ! Млада жена се хвърли от 9-ия етаж, искала операция в Турция"}
{"url": "http://pik.bg/%D1%81%D0%BC%D1%8F%D1%85-%D0%BC%D0%B5%D0%B3%D0%B7-%D0%B2-%D0%BD%D0%BE%D0%B2-%D0%BF%D1%8A%D1%82%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82---%D0%BF%D1%83%D0%BA%D0%B0-%D0%B3%D1%83%D0%BC%D0%B0-%D0%B8-%D0%BA%D0%B0%D1%80%D0%B0-%D0%BF%D0%BE-%D0%B4%D0%B6%D0%B0%D0%BD%D1%82%D0%B0-news720214.html", "text": "Миглена Каканашева е магнит за инциденти на пътя. Рано тази сутрин тя публикува история в \"Инстаграм\", на която показва, че е спукала гума. Коко Шанел от Раковски се е забила в тротоар, докато шофира. Каканашева пусна втори клип, на който се виждат гумата и джантата отблизо - гумата е буквално разцепена, липсват и парчета от джантата. Предният калник на автомобилът също е изкривен. Мегз карала само по джанта до най-близката бензиностанция. При последната й авария през лятото я удари камион, докато чака пътна помощ. Тогава Каканашева унищожи двигателя на колата си и беше смачкала предницата на лъскавото возило. Вчера в друго клипче от \"Инстаграм\" Мегз показа на феновете си, че колата й е мръсна като след сафари. На него се вижда как луксозният автомобил - новият модел Г класа е буквално покрит с кал. И докато Мегз намира всички тези зверства за забавни злите езици коментират, че Каканашева си позволява да е толкова разглезена и нехайна с вещите си, защото знае, че при най-малкото проплакване ще получи нова кола, пише \"Хотарена\". По време на участието си във \"ВИП Брадър\" в приятелски разговор със Сашка Васева Миглена разказа, че се е блъскала още с автобус и трамвай. А преди 4 години черният й джип се самозапали на магистралата, след като тя отново не беше обърнала внимание на сигналите по таблото.", "date": "2018.01.17", "title": "СМЯХ! Мегз в нов пътен инцидент - пука гума и кара по джанта "}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%B2%D0%B0%D0%B4%D0%B8-%D1%81%D0%B8%D0%BD%D0%B3%D1%8A%D0%BB-%D0%B4%D0%BD%D0%B8-%D0%BF%D1%80%D0%B5%D0%B4%D0%B8-%D0%B4%D0%B0-%D1%80%D0%BE%D0%B4%D0%B8-news720288.html", "text": "Мария Илиева изненадва феновете си с нов проект. Това става броени дни преди певицата да стане майка за първи път. \"Изненада...! Нов сингъл съвсем скоро. 19.01.2018 г. точно в 20:00!\", съобщи тя в социалната мрежа. Премиерата на видеоклипа ще бъде в официалния канал на \"Стерео стая\" в \"ЮТюб\". Песента е със заглавие \"Всичко\", а по музиката и текста звездата работи в съавторство с младия бийтмейкър Николай \"EXC\" Николов. Двамата залагат на модерно арендби звучене и въздействаща лирика. Режисурата на видеоклипа е поверена на Виктор Антонов-Rikk, с когото тя реализира предишния си проект \"Mi Amor\". Лентата залага на нестандартен сюжет, в който впечатление правят професионални дрифт сцени и каскади. Главните роли са поверени на Звезделина Иванова и Стоян Цветков, а самата Мария Илиева присъства в някои от най-запомнящите се кадри. Любопитни подробности от сюжета изпълнителката ще разкрие в навечерието на премиерата на \"Всичко\".", "date": "2018.01.17", "title": "Мария Илиева вади сингъл дни, преди да роди"}
{"url": "http://pik.bg/%D1%87%D0%B5%D1%88%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-news720235.html", "text": "Правителството на Чехия, начело с премиера Андрей Бабиш, подаде оставка, съобщи БГНЕС. Кабинетът на малцинството не получи вчера вот на доверие от парламента. Правителството на Бабиш беше подкрепено при гласуването в Камарата на депутатите само от 78-те депутати от неговото популистко движение \"Действие на недоволните граждани\" (АНО). 117 техни колеги в долната камара на чешкия парламент гласуваха против, а петима се въздържаха. Срещу милиардера Бабиш се води разследване по подозрение в незаконно получаване на евросубсидия от 2 млн. евро. По-рано президентът на Чехия Милош Земан заяви, че ще възложи на лидера на спечелилата октомврийските избори партия АНО Бабиш и втори опит за сформиране на правителство.", "date": "2018.01.17", "title": "Чешкото правителство хвърли оставка"}
{"url": "http://pik.bg/%D0%BD%D1%8F%D0%BC%D0%B0-%D1%82%D0%B0%D0%BA%D0%B8%D0%B2%D0%B0-%D0%BA%D1%80%D0%B0%D0%BA%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%B1%D0%B5%D0%BA%D1%8A%D0%BC-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D1%81-%D1%82%D0%B0%D0%B7%D0%B8-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F-%D1%81%D0%BD%D0%B8%D0%BC%D0%BA%D0%B8--%D0%B2%D0%B8%D0%B4%D0%B5%D0%BE-news720205.html", "text": "Виктория Бекъм доказа, че самата тя е идеалният модел за едноименната си модна линия, докато позира за много секси фотосесия за испанския \"Вог\". На корицата 43-годишната певица изглежда гола, но всъщност е в костюм в телесен цвят. Демонстрирайки млада и елегантна фигура, майката на четири деца показа \"златните\" си крака, докато лежи на масата и държи червен халат, който току-що е свалила. Със страстен поглед и разрошена коса, съпругата на футболната легенда Дейвид Бекъм конкурира супермоделите със зашеметяващия си вид. Друг кадър демонстрира невероятната гъвкавост на Виктория, облечена в невероятна ярко червена рокля на \"Twist Yoke\" със зашеметяващи цепки разкриващи бедрата, която струва 2,250 паунда. С единия крак на масата пред себе си, а другия на пода, Виктория демонстрира чифт от своите блестящи обувки на \"Dorothy Pump\" в цвят Acqua, които се продават на дребно за 515 паунда, пише \"Слава\".", "date": "2018.01.17", "title": "НЯМА ТАКИВА КРАКА! Виктория Бекъм изби рибата с тази фотосесия (СНИМКИ + ВИДЕО)"}
{"url": "http://pik.bg/%D0%BA%D0%B0%D1%80%D0%BB-%D0%BB%D0%B0%D0%B3%D0%B5%D1%80%D1%84%D0%B5%D0%BB%D0%B4-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BA%D0%BE%D0%BB%D0%B5%D0%BA%D1%86%D0%B8%D1%8F-%D1%81-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%81%D0%B8%D0%BD%D0%B4%D0%B8-%D0%BA%D1%80%D0%B0%D1%83%D1%84%D0%BE%D1%80%D0%B4-%D1%81%D0%BD%D0%B8%D0%BC%D0%BA%D0%B8-news720283.html", "text": "Само няколко месеца след грандиозния си дебют на модния подиум, Кая Гербер влиза в ролята на дизайнер. 16-годишната дъщеря на Синди Крауфорд подготвя колекция съвместно с Карл Лагерфелд. Линията ще се състои от ready-to-wear дрехи и аксесоари, включително обувки, слънчеви очила и бижута. Тя ще съчетава парижкия шик, с който е известен Лагерфелд и младежкия кежуъл стил на моделката. Колекцията \"Karl Lagerfeld x Kaia\" ще бъде представена през септември и ще се продава в магазините на дизайнера, както и онлайн на karl.com. \"Когато Карл ни сподели идеята си за колаборация с Кая, ние се развълнувахме от невероятния потенциал, който има обединяването на тези два свята\", казва главният изпълнителен директор на марката Пиер Паоло Риги. \"През последните няколко месеца интензивно работим с нея в Ел Ей и в студиото ни в Париж. Възхитен съм от страстта и енергията, която тя влага и смятам, че колекцията ще бъде вдъхновение за много млади жени\", добавя Риги, цитиран от \"Ева.бг\".", "date": "2018.01.17", "title": "Карл Лагерфелд подготвя колекция с дъщерята на Синди Крауфорд (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BD%D0%B0-%D0%B1%D1%81%D0%BF-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B8-%D1%80%D0%B0%D0%B7%D0%BA-news720281.html", "text": "ГЕРБ излиза с отстър коментар за вота на недоверие за корупцията, внесен от социалистите преди 2 часа, след като управляващите се запознаха с мотивите. Депутатите от управляващата партия коментират доклада, който разкри Корнелия Нинова, че е внесен за разглеждане, касаещ съмнения за слабости в отчитане на акцизите. За това преди минути в интервю за ПИК TV подробности разкри и Таско Емренков от БСП. От ГЕРБ заявиха, че всичко по доклада е направено ясно, няма скриване на данни и всички народни представители са могли да го прочетат в съответните комисии. Предприети са и действия на 9 констатации, които са отчели слабости в системата. Ние призоваваме този доклад да бъде разсекретен, за да стане ясно, че няма нищо скрито и сме предприели всички действия по темата, заяви Валентин Николов. \"Изкарват се половинчати констатации от БСП. От агенция \"Митници\" са предприети мерки, за да се отстранят установените при проверката и опикани в доклада слабости. Подобрени са софтуерите за контрол на измервателните уреди, както и други компютърни поправки, които да подобрят системата. Но реални злоупотреби и вмешателства не са установени. Това показва и ръстът от 24 млрд. до близо 29 млрд. лв. на прибраните пари от акцизи. Това няма как да стане, ако има нередности. Става дума просто за слабости на софтуера, които са констатирани в този доклад и след това е предприето веднага тяхното отстраняване\", заяви още Николов. Констатацията на наблюдаващия прокурор е, че системата има слабости, но няма вмешателства или манипулиране на данни и затова не са предприети по-нанатъшни действия от прокуратурата. Николов коментира и внасянето на вота на недоверие като заяви, че си правят пиар точно в момента, в който Борисов блестящо представя програмата на страната ни са европредседателството в Европейския парламент. \"Не беше моментът за това. Това е омаскаряване на България\", заяви още депутатът и зам.-председател на енергийната комисия в НС.", "date": "2018.01.17", "title": "ИЗВЪНРЕДНО В ПИК TV! ГЕРБ с остър коментар за вота на недоверие на БСП за корупцията и разкритията на Нинова и Ерменков (ОБНОВЕНА)"}
{"url": "http://pik.bg/%D1%85%D0%B8%D1%82-%D1%82%D1%8A%D1%80%D1%81%D1%8F%D1%82-%D1%81%D0%B5-%D0%B7%D0%B5%D1%82%D1%8C%D0%BE%D0%B2%D0%B5-%D0%B7%D0%B0-%D0%BA%D1%8A%D0%BF%D0%B0%D0%BD%D0%BA%D0%B8%D1%82%D0%B5-%D0%B2-%D0%BF%D0%B5%D1%80%D1%83%D1%89%D0%B8%D1%86%D0%B0-news720190.html", "text": "Записването на зетьове за къпанките в Перущица започна. Администрацията кани всички мъже, сключили граждански брак през изминалата 2017 г. или живеещи на семейни начала, да заявят участието си в самобитния за града обичай. По традиция той се провежда на Ивановден по стар стил - 20 януари, пише в. \"Марица\". Тази година празненството ще започне в 11 часа на вира до Чолаковия мост. От незапомнени времена младоженците се къпят в леденостудените води на реката, осветени на Йордановден, за да засвидетелстват своята мъжественост и готовност да създадат здраво семейство с много наследници.", "date": "2018.01.17", "title": "ХИТ! Търсят се зетьове за къпанките в Перущица"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B0%D1%80%D0%B5%D1%88%D0%BA%D0%B8-%D0%BA%D0%B0%D0%B7%D0%B2%D0%B0-%D1%82%D0%B2%D1%8A%D1%80%D0%B4%D0%BE-%D0%BD%D0%B5-%D0%BD%D0%B0-%D1%82%D1%80%D0%B5%D1%82%D0%B8%D1%8F-%D0%BF%D0%BE%D0%BB-news720300.html", "text": "Във връзка с публикации в някои медии, че ПП ВОЛЯ е променила първоначалната си позиция по отношение на Истанбулската конвенция, сме длъжни да уточним, че твърденията категорично не отговарят на истината. На 4-и януари публично и ясно изразихме мнението на ВОЛЯ, че текстът на документа е важна стъпка напред за вземане на още по-ефективни мерки срещу насилието над жените. Категорично отхвърляме всички форми на агресия в обществото и сме убедени, че институциите трябва да положат много повече усилия, жертвите на насилие да бъдат адекватно защитени от държавата. Това се казва в декларация от името на партията на Марешки, които още от самото начало заявиха, че в никакъв случай няма да подкрепят скандалните текстове в ковнецията. Като политици, които стоят близо до народа си обаче, не можем да останем безучастни към притесненията, които някои текстове в Конвенцията породиха. Затова изразихме мнение, че тежката и важна тема за насилието не бива да бъде използвана за параван за прокарване на появилата се през последните години джендър идеология и за евентуалното задължаване на страните да обучават децата в „нестереотипни роли“ на пола. Надяваме се широкият обществен дебат да доведе до разясняване на спорните текстове, което да внесе нужното успокоение в обществото. Това ще позволи да дадем зелена светлина на Истанбулската конвенция, за да видим бързи и положителни резултати в борбата срещу насилието над жени.", "date": "2018.01.17", "title": "ПЪРВО В ПИК! Марешки казва твърдо \"не\" на третия пол"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D0%B0%D0%B4%D1%81%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D1%85%D0%B0%D1%81%D0%BA%D0%BE%D0%B2%D0%BE-%D0%B4%D1%80%D1%83%D0%B3%D0%B0-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news720247.html", "text": "Жена е загинала при сблъсъка на два леки автомобила край Хасково тази сутрин, съобщават от Областната дирекция на МВР. Инцидентът стана към 8:00 ч. в местността \"Ходжова чешма\" на път Е-80. Загиналата е била зад волана на \"Форд\", който се ударил в \"Мицубиши\". Възрастта и самоличността й още не са установени. Шофьорката на втория автомобил - на 21-годишна възраст, и спътничката й - на 20 години, са настанени в областната болница. Шофьорката е с опасност за живота. Според пътни полицаи причина за катастрофата е несъобразена скорост в условията на гъста мъгла. Заради продължаващите огледи на местопроизшествието, пътят ще остане затворен за движение до обяд днес. Движението се пренасочва през Хасково, уточниха от полицията.", "date": "2018.01.17", "title": "Трагедия! Жена загина след адското меле край Хасково, друга бере душа в болница"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B4%D1%8A%D0%BB%D0%B3%D0%BE%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D1%80%D0%BE%D1%84%D0%B5%D1%81%D0%BE%D1%80-%D0%BE%D1%82-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-news720240.html", "text": "Софийският университет \"Св. Климент Охридски\" с дълбоко прискърбие съобщава за кончината на проф. Никола Маргаритов - изтъкнат специалист и преподавател по ихтиология, рибовъдство и аквакултури. Преобладаващата част от своя живот проф. Маргаритов работи в Катедрата \"Обща и приложна хидробиология\" /Хидробиология и ихтиология/ на Биологическия факултет на СУ, на която е дългогодишен ръководител. Проф. Никола Маргаритов има големи заслуги за развитието на Катедрата и за подобряването на учебните планове на специализациите по хидробиология и ихтиология, на магистърската програма по приложна хидробиология и аквакултури, за подготовката на млади специалисти по ихтиология, сладководно рибовъдство и аквакултури в България, Гърция и други страни. Проф. Маргаритов притежаваше широка биологична и обща култура и качествата на човек с открит характер, честен и конструктивен, готов да помогне на всеки, особено на младите си колеги и студентите, посочват от академичната общност на Софийския университет.", "date": "2018.01.17", "title": "Тъжна вест! Почина дългогодишен професор от Софийския университет"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D1%81-%D1%86%D0%B5%D0%BD%D0%B5%D0%BD-%D1%81%D1%8A%D0%B2%D0%B5%D1%82-%D0%B7%D0%B0-%D0%B3%D1%80%D0%B8%D0%BF%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B5%D1%82%D0%B5-%D0%BC%D0%B0%D0%BA%D1%81%D0%B8%D0%BC%D0%B0%D0%BB%D0%BD%D0%BE-%D0%BA%D0%BE%D0%BD%D1%82%D0%B0%D0%BA%D1%82%D0%B8%D1%82%D0%B5-news720185.html", "text": "Много е вероятно да има нови райони в страната, в които да се обяви грипна епидемия. До края на седмицата е възможно това да се случи в Пазарджик. Това каза държавният здравен инспектор д-р Ангел Кунчев в ефира на Би Ти Ви. Той уточни, че епидемиолозите не се съсредоточават само върху цифрите. „Показателни са отсъствията от училище, потърсената лекарска помощ и търсенето на повече препарати в аптеките“. „Хората обичат да търсят медицинска помощ в сряда и четвъртък с оглед да си увеличат почивните дни. Най-точни са данните на седмична база. В последните години се наблюдава тенденция хората да ходят на работа, дори да са болни“, поясни д-р Кунчев. Той добави, че е било изненада, че доминиращ е вируса Ямагата, който в момента циркулира. „Очаквахме паралелна циркулация между грипните щамове“. Д-р Кунчев предупреди, че е абсолютно грешна практиката да се посяга към антибиотик при вирусна инфекция. „Това дори е вредно. Ограничете максимално контактите, добра лична хигиена, особено при децата и правилно хранене, проветряване на помещенията“, призова той. Д-р Кунчев заяви, че пикът на грипа започва. „Променливото време има значение за разпространението на вирусите, но е малко при започнала грипна епидемия“, каза още Ангел Кунчев.", "date": "2018.01.17", "title": "Експерт с ценен съвет за грипа: Ограничете максимално контактите!"}
{"url": "http://pik.bg/%D1%81%D0%BC%D1%8F%D1%85-%D0%B2-%D0%B5%D1%84%D0%B8%D1%80-%D0%BD%D0%BE%D0%B2%D0%B0%D1%82%D0%B0-%D1%81%D0%B8%D0%BD%D0%BE%D0%BF%D1%82%D0%B8%D1%87%D0%BA%D0%B0-%D0%BD%D0%BE%D1%80%D0%B0-%D1%88%D0%BE%D0%BF%D0%BE%D0%B2%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D1%81-%D0%B3%D0%B0%D1%84%D0%BE%D0%B2%D0%B5%D1%82%D0%B5-news720161.html", "text": "Най-новото попълнение сред синоптичките - моделката Нора Шопова, започна с гафовете още с първите си появявания в ефир. Заместничката на Деси Банова в Нова телевизия успя да разсмее зрителите на медията още от ранни зори. По време на сутрешния блок водещият Виктор Николаев попита колежката си какви ще са температурите, а Шопова изръси: \"Да ви кажа честно, не знам колко ще са положителни.\" Секунди по-късно моделката се обърка и докато обясняваше къде и кога ще вали. Първо заяви, че ще вали само в някои части на страната, но после се поправи, че валежите ще са почти над цялата страна. За капак, докато показваше температурите до края на седмицата, Нора Шопова остана в общ план и зрителите трудно успяха да разберат какво време ни очаква.", "date": "2018.01.17", "title": "СМЯХ В ЕФИР! Новата синоптичка Нора Шопова започна с гафовете"}
{"url": "http://pik.bg/%D0%B2%D0%B0%D0%BD%D0%B3%D0%B0-%D0%B2%D1%81%D0%B8%D1%87%D0%BA%D0%B8-%D1%80%D0%B5%D1%86%D0%B5%D0%BF%D1%82%D0%B8-%D1%81%D1%8A%D0%B1%D0%B8%D1%80%D0%B0-%D0%BF%D1%80%D0%B5%D0%B4%D0%BF%D0%B8%D1%81%D0%B0%D0%BD%D0%B8%D1%8F-%D0%B7%D0%B0-%D0%BD%D0%B0%D0%B4-160-%D0%B1%D0%BE%D0%BB%D0%B5%D1%81%D1%82%D0%B8-%D0%B8-%D0%BF%D1%80%D0%BE%D1%80%D0%BE%D1%87%D0%B5%D1%81%D1%82%D0%B2%D0%B0-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D1%82%D1%8A%D1%80%D1%81%D0%B5-news720338.html", "text": "Шокиращи предсказания за Земята и галактиката 2000 години напред Освен да предсказва бъдещето, да вижда миналото и да общува с отвъдния свят, Ванга умеела да посочва най-точното лекарство за всяко заболяване. Смята се, че и тази дарба й е дадена свише и „билките сами й се откривали“. Успехите й във фитотерапията са многобройни и са признати от официалната медицина. Можете да отриете нейните предписания в книгата на издателство \"Милениум\". Ще я намерите на вестникарските павилиони в цялата страна на цена само 7,99 лв. са съхранени и описани от нейни близки, както и от хора, които са ги изпробвали. Съветите й се тачат, пазят и предават от поколение на поколение като скъпо наследство. И досега се носят легенди за това, че Ванга е била забележителен диагностик. Тя познавала какви са симптомите на хората, преди те ги изразят гласно, казвала им от какво точно страдат и какво им е нужно, за да се излекуват. Как е стигала до това знание остава мистерия. Пророчицата без съмнение е сред най-известните и значими български лечители на ХХ век. „Природата е най-добрият лекар! Не вярвам аз на хапчетата“, заявявала тя и когато ставало дума за собственото й здраве и се доверявала изключително на билките, които виреят в нашата страна. Те се прилагат не само вътрешно, а и чрез компреси, вани, лапи, обливания... Съветите на Ванга не са панацея, но са добър избор като съпътстваща терапия, която стабилизира организма и може да върне надеждата. При тумори, например, Ванга предписвала изпечени до черно черупки от яйца, отвара от невен, хвощ, бял равнец и други билки или пък специално приготвена тинктура от зелени орехи. Във книгата ще откриете още и многообразни съвети за здравето и храненето, за привличане на богатство, щастие и късмет. Те са формулирани в кратки и ясни послания и напомнят закони, които помагат на човек не само да поддържа добра физическа кондиция, но и хармонично състояние на духа. Сборникът представя и над 70 предсказания на гадателката за България и света, много от които са се сбъднали. Още по-интригуващи са нейните 35 пророчества за близкото и далечното бъдеще на планетата и на нашата галактика. Те обхващат периода от 2018-а чак до 3797 година. Сред тях са контакт с извънземна цивилизация и появата на изкуствени слънца, а по-късно - тяхното избухване, което ще доведе до катаклизми.", "date": "2018.01.17", "title": "\"Ванга. Всички рецепти\" събира предписания за над 160 болести и пророчества за бъдещето. Търсете на вестникарските павилиони"}
{"url": "http://pik.bg/%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B0%D0%BA%D1%82%D1%8C%D0%BE%D1%80%D1%8A%D1%82-%D1%81%D1%82%D0%B5%D1%84%D0%B0%D0%BD-%D0%B8%D0%BB%D0%B8%D0%B5%D0%B2---%D1%87%D0%B5%D1%87%D0%BE-news720257.html", "text": "Почина актьорът и дългогодишен председател на Съюза на артистите в България Стефан Илиев. Поколения зрители го помнят от филмите: „Господин Никой”, \"На всеки километър\", \"Васко да гама от село Рупча\", „Куче в чекмедже”, „Петък вечер” и много други. Работил е в театрите в Габрово, Плевен и Перник, в Народния театър за младежта, Театър „София\" и Малък градски театър „Зад канала\".", "date": "2018.01.17", "title": "СКРЪБНА ВЕСТ! Почина актьорът Стефан Илиев - Чечо"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D0%BF%D0%BE%D1%80%D1%8F%D0%B7%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news720271.html", "text": "\"Още септември месец първа партия Воля обяви, че е готова да внесе вот на недоверие. Тогава опозиционните партии се отнесоха надменно и не получихме подкрепа. Вървим по нашия път и ще критикуваме всичко, което е в ущърб на гражданите, но няма да подкрепяме подобни пиар акции.За нас не е важен рейтигнъг, важна е сигурността на хората, доходите, образованието и здравеопазването. Не празните пиар акции\", заяви лидерът на Воля Веселин Марешки по повод това дали ще подкрепи вота на недоверие, внесен от БСП. Според него най-належащ е вот на недоверие за здравеопазването. \"Този проблем е най-голям. Болниците, които са загробили най-много пари в КТБ, продължават да са на почит и никой не ги закача, а още предният министър, каза, че ще има уволнение\", коментира още Марешки. Той заяви, че Воля ще гласуват против или ще се въздържат на вота на недоверие.", "date": "2018.01.17", "title": "ИЗВЪНРЕДНО В ПИК TV! Марешки поряза Корнелия Нинова за вота на недоверие"}
{"url": "http://pik.bg/%D1%81%D0%BB%D0%B0%D0%B4%D1%83%D1%80%D0%B8-%D0%B5%D1%82%D0%BE-%D0%B3%D0%B8-%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%BD%D0%B0-%D0%BA%D1%83%D1%80%D0%BD%D0%B8%D0%BA%D0%BE%D0%B2%D0%B0-%D0%B8-%D0%B8%D0%B3%D0%BB%D0%B5%D1%81%D0%B8%D0%B0%D1%81-news720210.html", "text": "Ана Курникова и Енрике Иглесиас зарадваха последователите си в Instagram, като публикуваха снимки на близнаците си. Звездните родители показаха фотосите в личните си профили, като всеки от тях позираше с едно от бебетата. За снимките децата са облечени в сиво, а интернет потребителите само предполагаха кое е момиченцето и кое момченцето. Певецът и бившата тенисистка станаха родители през декември, а момченцето и момиченцето носят имената Никълъс и Луси. Първите снимки на бебетата в социалната мрежа предизвикаха вълна от възторжени коментари, пожелания, комплименти.", "date": "2018.01.17", "title": "СЛАДУРИ! Ето ги близнаците на Курникова и Иглесиас"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B1%D0%B8%D0%B2%D1%88-%D1%88%D0%B5%D1%84-%D0%BD%D0%B0-%D0%B0%D0%BD%D1%82%D0%B8%D0%BC%D0%B0%D1%84%D0%B8%D0%BE%D1%82%D0%B8%D1%82%D0%B5-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news720218.html", "text": "Окръжният съд в Сливен осъди бившия шеф на сектора за борба с организираната престъпност в Стара Загора Ивайло Димов на 1 г. затвор с 3-годишен изпитателен срок Димов бе подсъдим за престъпление по служба, извършено в качеството му на длъжностно лице, заемащо отговорно служебно положение и за престъпление против правосъдието - склоняване на прокурор да наруши свое служебно положение във връзка с правораздаването. Освен това той се опитал да забави разследване срещу наркодилър, както и да осигури \"по-специално отношение\" към него. Досъдебното производство бе образувано на 1 август 2016 г. от Окръжната прокуратура в Стара Загора. С постановление на главния прокурор Сотир Цацаров бе разпоредено разследването да се проведе от Специализираното звено „Антикорупция“. През октомври 2015 година в Съдебната палата на Стара Загора Ивайло Димов отишъл при окръжния прокурор, при заместника му и при председателя на Окръжния съд, като поискал да се забави разследване срещу мъж, който бил задържан при продажба на наркотици, както и да има \"по-специално отношение\" към него. Шефът на старозагорските антимафиоти поискал още и образуваното по случая дело да бъде решено със споразумение при благоприятни за наркодилъра условия. Магистратите заявили на Димов, че това, което иска е \"нередно\" и че не могат да въздействат на наблюдаващия прокурор под каквато и да е форма как да реши делото си. Независимо от това в периода октомври-ноември 2015 г. в Стара Загора, Ивайло Димов е склонявал прокурора по делото срещу дилъра да наруши служебните си задължения във връзка с правораздаването - да изготви споразумение и то да приключи \"благоприятно\" за обвиняемия. През периода март-април 2016 г. антимафиотът отново се срещнал с председателя на съда в Стара Загора, както и с окръжния прокурор и отново поискал да бъде сключено споразумение със задържаното за продажба на наркотични вещества лице. Настоял и да се определи на обвиняемия по-леко наказание, тъй като досъдебното производство вече било внесено в съда. Сигналът за действията на Ивайло Димов е подаден от прокурорските и съдийски органи, подложени на натиск. Извършена е и проверка от агенти на ДАНС. Показания срещу шефа на антимафиотите са дали свидетели. Не са прилагани специални разузнавателни средства. Междувременно наркодилърът бил осъден на 5 години затвор, които в момента изтърпява в старозагорския затвор. Окръжният съд в Сливен призна за невинен Ивайло Димов за престъпление по служба, но го осъди за престъпление срещу правосъдието. От Софийската градска прокуратура обявиха, че ще обжалват присъдата в оправдателната й част.", "date": "2018.01.17", "title": "Затвор за бивш шеф на антимафиотите в Стара Загора"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%BE%D0%B2%D0%B5%D0%B4%D0%B5-%D0%B2%D0%B0%D0%B6%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8-news720260.html", "text": "Министър-председателят Бойко Борисов проведе телефонен разговор с президента на Косово Хашим Тачи по повод убийството вчера на един от лидерите на косовските сърби Оливер Иванович. Борисов остро осъди убийството и изрази съболезнованията си към близките и съмишлениците на политика. Българският премиер изрази надежда, че трагичният случай няма да попречи за нормализирането на отношенията между Прищина и Белград и настоя за личната ангажираност на косовския президент за възстановяване на диалога. „В Страсбург темата за интеграцията на Западните Балкани е приоритет. Запознах членовете на Европейския парламент с мотивите ни защо страните от региона заслужават европейска перспектива, но усилия трябва да се полагат от всички. Разчитам и на Вашата помощ случаят в Косовска Митровица да не ни отклонява от голямата цел“, посочи Бойко Борисов и призова за активна работа за разкриване на убийството. Президентът Тачи подчерта, че правоохранителните органи в Косово ще направят всичко възможно да бъде открит убиецът и поръчителите. „Няма да позволим този инцидент да ни отклони от нашата цел за нормализация на отношенията ни със Сърбия“, каза той.", "date": "2018.01.17", "title": "ПЪРВО В ПИК! Борисов проведе важен разговор с Хашим Тачи "}
{"url": "http://pik.bg/%D1%80%D0%B5%D0%B7%D0%B8%D0%BB-%D0%B5%D0%B2%D1%80%D0%BE%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B8%D0%B7%D0%BF%D0%BB%D1%8E%D1%89%D1%8F%D1%85%D0%B0-%D0%B7%D0%B2%D1%83%D1%87%D0%B5%D0%BD-%D1%88%D0%B0%D0%BC%D0%B0%D1%80-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0---%D0%BB%D0%B8%D0%B4%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B1%D1%81%D0%BF-%D0%B2%D0%B5%D1%87%D0%B5-%D0%B5-news720232.html", "text": "Звучен шамар получи лидерката на БСП Корнелия Нинова от европейските си партньори точно в деня, в който внесе многострадалния вот на недоверие заради корупцията към кабинета на Бойко Борисов, който пък в този момент представяше приоритетите на България по време на европредседателството в Европейския парламент. Плесницата бе изплющяна от зам.-президентката на групата на Прогресивния алианс на социалистите и социалистите в европарламента Елена Веленсиано, която произнесе слово от името на на парламентарната група в Брюксел, в която членува и ПЕС, след като Борисов представи приоритетите. Веленсиано обаче не отправи никаква критика към българския премиер и дори напротив - пожела му успешно европредседателство, не отрони нито дума за корупция в България и горещо призова българските депутати да подкрепят Истанбулската конвенция,  по-известна у нас като конвенцията за третия пол. Така Нинова бе сритана от европартньорите на БСП по всички точки, по които се опитва да привлече вниманието на обществото и да трупа точки пред избирателите си. Нейните позиции очевидно не се споделят от европейското семейство, в което БСП членува, както и от ПЕС, оглавяван от бившия председател на столетницата Сергей Станишев. В деня, в който БСП внесе вота на недоверие срещу кабинета заради корупцията, за корупция в словата на лидерите на европейските институции пред Борисов стана дума само веднъж в речта на Юнкер и то с акцент върху това, че българското правителство полага усилия да се бори с нея. Това е ясен знак към лидерката на БСП, че е изпаднала в пълна изолация и на терена на Европейския съюз, след като преди това от нея недвусмислено се разграничи и Русия, вероятно със съдействието на почетния консул на държавата у нас Георги Гергов, тежко оскърбен от Нинова. Този път пък вероятно тежката си дума е казал Сергей Станишев, след като в събота влезе в остър сблъсък с лидерката на БСП именно заради Истанбулската конвенция, която тя категорично отказва да подкрепи, внушавайки това и на партията. Колкото до евросанкциите спрямо Русия - може би единствената тема, над която Нинова смята, че държи правата, днес Биридов и отне и нея. По време на речта си в европарламента той заяви, че едни държави от ЕС искат още по-тежки санкции за Русия, други искат тяхното отпадане, но България е призвана да пази баланс  и да се стреми към подобряване на отношенията и с Русия, и с Турция. Тематичното разоръжаване на Нинова на европейски терен е ясен знак, че и лидерът на ПЕС Сергей Станишев ще престане да пази дипломатично мълчание за нейните действия в партията и вероятно открито ще застане на страната на вътрешната ѝ опозиция. Особено след като днес окончателно лъсна несъстоятелността на искания от БСП вот на недоверие, който се оказа, че в крайна сметка е за всичко и за нищо, тъй като мотивите му били 10 страници, но дори не всички социалисти от ръководството на партията са ги чели и чули. Самата Нинова също не е в състояние да ги изрече и призова журналистите да си ги прочетат. Сред евродепутатите Нинова би могла да разчита може би единствено на Петър Курумбашев, който е в люта вражда със Сергей Станишев заради това, че го измести от Европарламента, като в крайна сметка реши да стане евродепутат, макар първоначалните му планове да бяха други. Освен това стана безпощадно ясно, че възхваляваната Деница Златева явно изобщо не си е свършила работата като отговорник по международната дейност на БСП, тъй като европартньорите на нашите социалисти не заявиха нито една от техните тези по време на днешното представяне на българското европредседателство.", "date": "2018.01.17", "title": "РЕЗИЛ! Евросоциалистите изплющяха звучен шамар на Корнелия Нинова - лидерката на БСП вече е в пълна международна изолация "}
{"url": "http://pik.bg/%D0%B4%D0%B0%D0%BD%D0%B8-%D0%BF%D0%B5%D1%82%D0%BA%D0%B0%D0%BD%D0%BE%D0%B2-%D0%BA%D1%8A%D1%81%D0%B0-%D1%81-%D0%B8%D0%BC%D0%B8%D0%B4%D0%B6%D0%B0-%D0%BD%D0%B0-%D0%BB%D1%83%D0%B4%D0%B8%D1%8F-%D1%80%D0%B5%D0%BF%D0%BE%D1%80%D1%82%D0%B5%D1%80-news720195.html", "text": "Младоженецът от последния сезон на \"Вип Брадър\" Дани Петканов ще скъса с имиджа си на Лудия репортер. Любимият на Александра Богданска дава заявка, че дебненето на необвързани студентки пред УНСС ще остане в миналото му, като в новото си предаване той ще заложи на интервюта и дуели с интересни събеседници. Окончателната дата на премиерата все още не е обявена, но се предполага, че първият епизод на \"В играта\" ще се завърти онлайн най-късно в началото на февруари.\"Тук важното е да видим госта в нестандартна обстановка и крайна ситуация. Дани играе напълно наравно заедно с госта във всяка една игра\", издават от екипа. Заедно с Богданска все по-често вече обмислят и опцията да се сдобият с наследник. След като си казаха заветното \"Да!\" в любовното гнездо на Големия брат през октомври, двамата се надяват първата им рожба да е мъжка. Талисманът на националите ни по баскетбол и репортерът си пожелават в семейния им дом да тичат общо три дечица, пише \"Монитор\".", "date": "2018.01.17", "title": "Дани Петканов къса с имиджа на Лудия репортер"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%82%D0%B0%D1%81%D0%BA%D0%BE-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%B2%D0%BD%D0%B5%D1%81%D0%B5%D0%BD%D0%B8%D1%8F-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%B8-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%B1%D0%B8%D1%82%D0%BA-news720212.html", "text": "Депутатът от БСП Таско Ерменков прави горещ коментар на внесения току-що вот на недоверие към правителството на Бойко Борисов от социалистите, за битката на червените срещу третия пол и Истанулската конвенция и за напрежението в редиците на БСП заради позицията на столетницата за прехода. \"Във вота има различни сектори и затова сме написали 10 страници. Като започнем от НДК и корупционните практики там, през здравоепазването, лекарствата, санирането. Ние нямаме против да се разисква и корупцията по времето на нашето управление, но се борим това да спре. Защо това да не се случи сега по време на това правителство, което е избрано по всички демократични норми\", заяви Таско Ерменков. \"Защо тогава над 80 процента от гражданите смятат, че има корупция, ако това не е проблем и няма корупция? По този въпрос не трябва ли вече всички да се обединим\", каза още депутатът от БСП. \"Джендър в английския език означава ролята на мъже и жени, което не взема предвид биологичните разисквания и така се отменя наистина нормалната патриархална роля на мъжете и жените. Така всеки може да каже, че е жена, дори аз и трябва да ми защитават правата като на жена. В тази конвенция няма трети пол, но има широко отваряне на вратата за еднополови бракове. Написано е, че там всеки има право на брак и на основа на социалния пол никой няма право да му го откаже. Значи, някой мъж казва, че е жена и ние трябва да му приемем брака като булка\", разясни още Таско Ерменков. \"Българският народ еднозначно реагира на тази тема и ние сме избрани от него, за да защитим избирателите си. ПЕС не е концлагер и имаме право да защитаваме и изразяваме собствено мнение. Не ни избира ПЕС, а българите и ние защитаваме правата му. Той цивилизовано стои много по-високо от всякакви полови извращение\", каза още депутатът.", "date": "2018.01.17", "title": "САМО В ПИК TV! Таско Ерменков с горещи новини за внесения вот на недоверие и червената битка срещу третия пол (ОБНОВЕНА)"}
{"url": "http://pik.bg/%D0%BC%D0%B5%D0%BB%D0%B5-%D0%BD%D0%B0-%D1%81%D1%82%D0%BE%D1%87%D0%BD%D0%B0-%D0%B3%D0%B0%D1%80%D0%B0-%D1%81%D1%8A%D1%80%D0%B1%D0%B8%D0%BD-%D0%B8-%D1%85%D0%B0%D1%81%D0%BA%D0%BE%D0%B2%D0%BB%D0%B8%D1%8F-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-news720299.html", "text": "Два автомобила – със сръбска и хасковска регистрация са катастрофирали на кръговото движение на Сточна гара. По първоначални данни катастрофата е тежка, съобщиха от агенция Фокус. Очакват се подробности за инцидента.", "date": "2018.01.17", "title": "Меле на Сточна гара! Сърбин и хасковлия се удариха"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%87%D0%B5%D0%BD-%D0%BE%D0%B3%D1%8A%D0%BD-%D0%B2%D0%BE%D1%82%D1%8A%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D1%81%D0%BA%D0%B0%D0%BB%D1%8A%D0%BF%D0%B5%D0%BD-%D0%B2-%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-news720274.html", "text": "Вотът на недоверие внесен по-рано от Корнелия Нинова и БСП е въздух под налягане и според патриоти. Депутатът от НФСБ, заяви, че никой в залата не е разбрал за какви секретни документи говори Корнелия Нинова, които хвърлят светлина върху корупцията според нея. Мотивите за този вот са съчинени в лабораторията на Кирил Добрев и Корнелия Нинова. Нищо интересно и нищо важно\", категоричен бе Борис Ячев пред журналисти в кулоарите на Народното събрание. По повод Истанбулската конвенция, Ячев категоричен, че в този й вид те няма да я подкрепят и, ако в новия превод не присъстват притеснителните текстове, тогава ще я дадат своя глас за нейното минаване.", "date": "2018.01.17", "title": "ИЗВЪНРЕДНО В ПИК TV! Патриотичен огън: Вотът на недоверие скалъпен в лабораторията на Нинова и Кирил Добрев"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B5%D0%BD-%D0%B0%D0%B1%D1%81%D1%83%D1%80%D0%B4-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%BF%D1%80%D0%BE%D1%84%D1%83%D0%BA%D0%B0-$-500-%D1%85%D0%B8%D0%BB-%D0%B7%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8---%D0%B7%D0%BB%D0%B0%D1%82%D0%B5%D0%BD-%D0%B1%D0%B8%D0%B1%D0%B5%D1%80%D0%BE%D0%BD-%D0%B8-%D0%B8%D0%B3%D1%80%D0%B0%D1%87%D0%BA%D0%B8-%D1%81%D1%8A%D1%81-news720233.html", "text": "Ким Карадшиян е известна с разкошния си живот, но този път тя надмина себе си. 37-годишната риалити звезда прахоса около 550 хиляди долара за обзавеждане и вещи на дъщеря си. Както е известно момиченцето не бе родено от майка си, а от сурогатна майка. Госпожицата се роди вчера. Обзавеждането за детската стая - креватче с дамаска от кадифе, гардероб и още няколко малки мебели, са пристигнали от Италия и са на стойност 40 хил. долара. Покупките на Кардашиян включват още много дизайнерски играчки. Например, люлка-конче, украсена с кристали \"Скваровски\", на стойност 137 хил. долара, и плюшено мече на Луи Вютон за 170 хил. Биберонът е със златно покритие, украсен е с диаманти и е от най-скъпата марка в света - \"Suommo Dodo\", като струва 96 000 долара. Дори и пелените за дъщерята на Ким са специални - от дизайнерската лимитирана колекция на \"Dolce & Gabbana\" на стойност 100 хил. долара.", "date": "2018.01.17", "title": "ЗВЕЗДЕН АБСУРД! Ким Кардашиян профука $ 500 хил. за дъщеря си - златен биберон и играчки със \"Сваровски\" чакат бебето (СНИМКИ)"}
{"url": "http://pik.bg/%D0%BA%D1%83%D0%BC%D0%B3%D0%B5%D0%B9%D1%82-%D0%B2%D0%BE%D0%B9%D0%BD%D0%B0%D1%82%D0%B0-%D0%B4%D0%BE%D0%B1%D1%80%D0%B5%D0%B2-%D0%B9%D0%BE%D0%BD%D1%87%D0%B5%D0%B2%D0%B0-%D0%BE%D0%B1%D0%B7%D0%BE%D1%80-news720277.html", "text": "Взаимните обвинения между Елена Йончева от БСП и Делян Добрев от ГЕРБ по темата за санирането и корупцията в Хасково  стават все по-ожесточени.", "date": "2018.01.17", "title": "КУМГЕЙТ! Войната Добрев-Йончева (ОБЗОР)"}
{"url": "http://pik.bg/%D0%BA%D0%B0%D1%82%D0%BE-%D0%B4%D0%B2%D0%B5-%D0%BA%D0%B0%D0%BF%D0%BA%D0%B8-%D0%B2%D0%BE%D0%B4%D0%B0-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%B0%D1%80%D0%B8%D0%BD%D0%B0-%D0%B2%D0%BE%D0%B9%D0%BA%D0%BE%D0%B2%D0%B0-%D0%BD%D0%B0%D1%81%D0%BB%D0%B5%D0%B4%D0%B8%D0%BB%D0%B0-%D1%83%D1%81%D1%82%D0%BD%D0%B8%D1%82%D0%B5-%D0%BD%D0%B0-%D0%BC%D0%B0%D0%BC%D0%B0-news720133.html", "text": "Мис България 2015 Марина Войкова за първи път качи общ фотос с майка си и веднага привлече вниманието в социалните мрежи. Феновете коментират, че била като пълно копие на родителката си. \"Като две капки вода“, гласи един от постовете под снимката, писа „Телеграф“. Други пък се впуснаха в по-детайлни разсъждения и обяснения, като това, че 22-годишната красавица е наследила формата на лицето и плътните устни от майка си.", "date": "2018.01.17", "title": "КАТО ДВЕ КАПКИ ВОДА! Мис България Марина Войкова наследила устните на мама"}
{"url": "http://pik.bg/%D1%85%D0%B8%D1%82-%D0%BA%D1%80%D1%83%D1%88%D0%B8-%D0%B2%D0%BC%D0%B5%D1%81%D1%82%D0%BE-%D0%BF%D1%80%D0%BE%D0%B1%D0%B8%D0%BE%D1%82%D0%B8%D1%86%D0%B8-news719960.html", "text": "Американски учени установиха, че съединения в крушите помагат срещу хронични заболявания, съобщи Нюзру. Крушите са по-ефективни в борбата със стомашни заболявания, предизвиквани от бактерията Хеликобактер пилори, след ферментация, твърдят учените от университета на Северна Дакота. При това полезните бактерии остават незасегнати. Учените са работили със сортовете Бартлет и Старкримсон. Те установиха, че благодарение на съдържащите се в тях феноли и антиоксиданти, крушите забавят действието на ферментите, участващи в метаболизма на глюкозата и нишестето. Затова те помагат и при хипергликемия и хипертония, свързана с диабет тип 2. Крушите са богати на целулоза, вит. С., калий. Те не съдържат натрий, мазнини, холестерин. В една порция има само 100 калории.", "date": "2018.01.17", "title": "ХИТ! Круши вместо пробиотици"}
{"url": "http://pik.bg/%D0%B2-%D1%82%D1%8A%D1%80%D1%81%D0%B5%D0%BD%D0%B5-%D0%BD%D0%B0-%D1%80%D0%B5%D1%88%D0%B5%D0%BD%D0%B8%D0%B5-%D0%BA%D0%B8%D1%80%D0%B8%D0%BB-%D0%B0%D0%BD%D0%B0%D0%BD%D0%B8%D0%B5%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B8%D1%82%D0%B5-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%82%D0%B5-%D0%B1%D0%BE%D0%BB%D0%BD%D0%B8%D1%86%D0%B8-news720165.html", "text": "Министърът на здравеопазването Кирил Ананиев се среща с директорите на общинските болници в търсене на решение на проблемите им. В понеделник 23 общински болници от цялата страна преустановиха работа за един час. Така те протестираха срещу липсата на адекватни мерки за спасяване на общинското здравеопазване. Сдружението на общинските болници отбелязаха в протестна нота, че проблемите се трупат систематично от 18 години и поискаха да се отделят допълнителни 30 милиона за оздравяване на общинското здравеопазване. От здравното министерство тогава обясниха, че това не е възможно и че подобни субсидии биха били незаконни, отбелязва БНТ.", "date": "2018.01.17", "title": "В ТЪРСЕНЕ НА РЕШЕНИЕ: Кирил Ананиев се среща с директорите на общинските болници"}
{"url": "http://pik.bg/%D1%87%D0%B0%D1%81%D1%8A%D1%82-%D1%83%D0%B4%D0%B0%D1%80%D0%B8-%D0%B1%D1%81%D0%BF-%D0%B2%D0%BD%D0%B0%D1%81%D1%8F-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news720173.html", "text": "БСП внася днес вот на недоверие срещу правителството. Мотивите са свързани със сивата икономика и контрабандата у нас. По думите на заместник-председателя на БСП Желю Бойчев акцизната централизирана информационна система в страната има редица слабости, въпреки похарчените за нея милиони левове. Според Бойчев премиерът бяга от отговорност по този въпрос. Освен вота, БСП ще започне инициатива за разсекретяване на доклада на ДАНС и прокуратурата за работата на акцизната информационна система, поръчан с постановление от лятото на 2016 година.", "date": "2018.01.17", "title": "ЧАСЪТ УДАРИ! БСП внася вота на недоверие в парламента"}
{"url": "http://pik.bg/%D0%B3%D0%B5%D1%80%D0%B1-vs-%D0%B1%D1%81%D0%BF-%D1%81%D0%BB%D0%B0%D0%B2%D1%87%D0%BE-%D0%B2%D0%B5%D0%BB%D0%BA%D0%BE%D0%B2-%D0%B8-%D1%81%D0%BF%D0%B0%D1%81-%D0%B3%D1%8A%D1%80%D0%BD%D0%B5%D0%B2%D1%81%D0%BA%D0%B8-%D1%81%D1%8A%D1%82%D0%B2%D0%BE%D1%80%D0%B8%D1%85%D0%B0-%D0%B3%D0%BE%D0%BB%D1%8F%D0%BC-%D0%B5%D0%BA%D1%88%D1%8A%D0%BD-%D0%B7%D0%B0%D1%80%D0%B0%D0%B4%D0%B8-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news720176.html", "text": "Депутатите Спас Гърневски от ГЕРБ и Славчо Велков от БСП се скараха в ефира на България он еър заради предстоящия вот на недоверие към правителството на Бойко Борисов. Велков отрече да има раздор с ДПС. По думите му социалистите имат достатъчно голяма парламентарна сила, за да внесат сами вота на недоверие към кабинета. Той изброи и някои от мотивите, сред които са липсата на желание за борба с корупцията и сивата икономика. Спас Гърневски отговори, че тези думи на колегата му са го развеселили достатъчно Според него точно това правителството на Борисов се бори именно с корупцията и със сивата икономика. Той заяви, че именно комунистите са довели до това високо ниво на корупция и сива икономика. „БСП създава корупцията“, категоричен е Гърневски и добави: „Сега крадецът вика дръжте крадеца“. „Корупция има в цял свят и след 100 години ще има, но колкото по-голяма е демокрацията в една държава, толкова по-малка е тя“, обясни депутатът от ГЕРБ. По думите му, вотът на недоверие е последният отчаян опит на нереформираната социалистическа партия за връщането й в играта. Велков изрази задоволството си, че е развеселил колегата си от ГЕРБ и заяви, че ще извади куп доказателства за корупция и сива икономика в страната.", "date": "2018.01.17", "title": "ГЕРБ VS. БСП! Славчо Велков и Спас Гърневски сътвориха голям екшън заради вота на недоверие"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D1%81%D0%B8-%D0%B2%D0%B7%D0%B8%D0%BC%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D1%81%D0%B1%D0%BE%D0%B3%D0%BE%D0%BC-%D1%81-%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%83%D0%B1%D0%B8%D1%82%D0%B8%D1%8F-%D0%BF%D0%BE%D0%BB%D0%B8%D1%82%D0%B8%D0%BA-%D0%BE%D0%BB%D0%B8%D0%B2%D0%B5%D1%80-%D0%B8%D0%B2%D0%B0%D0%BD%D0%BE%D0%B2%D0%B8%D1%87-news720267.html", "text": "Погребението на убития в Косовска Митровица косовски сръбски политик Оливер Иванович ще се състои утре на белградското гробище Ново Гробле, предаде ТАСС. Тленните останки на убития Иванович бяха предадени вчера на семейството му след извършените необходими следствени действия. До 11 часа (местно време) на 18 януари тленните останки ще бъдат в офиса на неговото движение - Гражданска инициатива \"Свобода, демокрация, истина\", където с убития ще може да си кажат последно сбогом жителите на Косовска Митровица. След това тленните останки ще бъдат транспортирани в Белград. 64-годишният Иванович беше убит вчера сутринта в Косовска Митровица.", "date": "2018.01.17", "title": "Сърбия си взима \"последно сбогом\" с брутално убития политик Оливер Иванович"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%81-%D0%B3%D0%BD%D0%B5%D0%B2%D0%B5%D0%BD-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%B1%D0%B8%D0%BB%D0%B0-%D0%B2-%D0%BF%D0%B0%D0%BB%D0%B0%D1%82-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-news720168.html", "text": "Депутатът от ГЕРБ я захапа по телефона: Теглил съм кредити, защото не съм живял със Станишев Елена Йончева за пореден път изгря в сутрешния телевизионен ефир. И за пореден път отговори на Делян Добрев. Депутатът от ГЕРБ и бивш министър на икономиката, енергетиката и туризма я обвини, че изпълнява поръчка срещу него - на служби, български или чужди, като иска да го дискриминира, защото при него няма да минат някои енергийни проекти като шеф на енергийната комисия в парламента. Депутатката от БСП отговори няколко пъти с \"не\" на обвиненията. \"Не, не съм в никоя служба - българска или чужда. Премиерът Борисов би трябвало да е наясно с това, Добрев да го пита. Не познавам тези трима бизнесмени, които седят в стола на хасковския кмет, за които говори Делян Добрев. Нямам никаква фиксация върху Добрев, а върху схемата, която той е установил в Хасково, така наречения \"Кумгейт\"\", заяви Йончева. Депутатката от БСП съобщи, че документите срещу Добрев вече са в прокуратурата. Става въпрос за схема за 50 млн. лева. Тя обаче призна, че наистина се е срещала с човека на една от снимките, които показа Добрев. За него бившият министър каза, че е лежал в испански затвор и три пъти си е сменял имената. \"Да, поканиха ме на среща за борба с бракониерството, този мъж беше там, но не е участвал в предизборната ми кампания или тази на БСП. Този човек, Делян Добрев, вижда и дългата ръка на Сталин. Не съм ходила в Кувейт, никога\", продължи Елена Йончева. За палатите на Цветан Василев, където според Делян Добрев е била по време на предизборната кампания, тя каза, че е била там преди 5-6 години с архитекти. \"По време на кампанията не съм била там, това са лъжи\", отсече журналистката. \" Журналистката за пореден път попита как са теглени заеми от офшорни фирми и какви са тези фирми, какъв е техният произход. \"Делян Добрев е теглил 250 хил. евро от офшорка от Сейшелските острови\", заяви тя. \"Теглил съм много кредити. Не съм живял със Станишев. Взимал съм заеми, когато съм се занимавал с бизнес, това е нормално. Не е незаконно, до преди няколко години банките бяха собственост на офшорни фирми\", включи се по телефона Добрев, но не можа да каже повече, защото го депутатката от БСП го прекъсна. \"Смятаме, че това е сложна схема за присвояване. Тази схема е в цялата държава, не само в Хасково\", отсече Елена Йончева. Добрев я атакува, че докато Сергей Станишев е бил премиер, филм на Елена Йончева е бил финансиран със 700 хил. лева. \"Нека каже как са и давани тези пари\", попита Добрев по телефона. Отговорът на червената депутатка беше, че всичко е ставало по законния ред, защото е нормално да търси спонсори за филмите си. \"Правила съм такива филми и съм била журналистка преди да живея с премиера Сергей Станишев\", контрира го Йончева. По време на цялата предизборна кампания съм била в хотел в Хасково, както и след кампанията. Става дума за винарска изба в село Коларово. Била съм в тази изба в компанията на архитекти, а не с бизнесмени. Това се изнася, за да се отклони вниманието от схемата \"Хасково\". С г-н Цветан Василев съм се запознала по време на Банкер на годината през 2013 година. По-сериозни контакти с него не съм имала. Опитват се да профанизират темата\", отсече тя. „Напуснах сама президентството, не заради отказ от достъп до класифицирана информация', отговори на друг въпрос Йончева. Според схемата офшорна компания, регистрирана на Сейшелските острови - Econs Consulting Ltd, е предоставила заем на \"Иконус - икономически консултации и услуги\" ЕООД, в размер на 250 хил. евро. Негов собственик и управител до края на 2008 г. според БСП е бил именно Делян Добрев. На въпрос дали баща й е бил резидент на Първо главно управление на ДС тя отказа да коментира, защото обвиненията били абсурдни.", "date": "2018.01.17", "title": "БОМБА В ЕФИР! Елена Йончева с гневен отговор на Делян Добрев! Била в палат на Цветан Василев преди 5-6 години"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B1%D0%B8%D1%81%D1%82%D1%80%D1%8F%D1%82-%D0%B7%D0%B0%D0%BA%D0%BE%D0%BD%D0%B0-%D0%BD%D0%B0-%D0%B4%D0%B5%D0%BB%D1%8F%D0%BD-%D0%BF%D0%B5%D0%B5%D0%B2%D1%81%D0%BA%D0%B8-%D0%B8-%D0%B9%D0%BE%D1%80%D0%B4%D0%B0%D0%BD-%D1%86%D0%BE%D0%BD%D0%B5%D0%B2-%D0%B7%D0%B0-%D0%B1%D0%B0%D0%BD%D0%BA%D0%BE%D0%B2%D0%B0%D1%82%D0%B0-news720158.html", "text": "Депутатите бистрят закона за хората с дългогодишни влогове за жилища, внесен от Патриотите, и закона за банковата несъстоятелност, внесен от депутатите от ДПС Делян Пеевски, Йордан Цонев и Хамид Хамид заради КТБ. Ето какво още ще решават народните представители през новата пленарна седмица.", "date": "2018.01.17", "title": "ИЗВЪНРЕДНО В ПИК TV! Депутатите бистрят закона на Делян Пеевски и Йордан Цонев за банковата несъстоятелност и КТБ"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%88%D0%BE%D1%84%D1%8C%D0%BE%D1%80%D0%B8-%D0%BE%D0%BF%D0%B0%D1%81%D0%B5%D0%BD-%D1%83%D1%87%D0%B0%D1%81%D1%82%D1%8A%D0%BA-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%BF%D1%8A%D1%82%D1%83%D0%B2%D0%B0%D1%89%D0%B8%D1%82%D0%B5-%D0%BA%D1%8A%D0%BC-%D0%B1%D0%BE%D1%80%D0%BE%D0%B2%D0%B5%D1%86-news720172.html", "text": "Пропаднал път застрашава живота на стотици туристи и местни жители, които ежедневно пътуват към Боровец. За проблема сигнализираха очевидци, цитирани от Нова телевизия. Срутища има на 5-6 места в отсечката между село Радуил и зимния ни курорт. Едно от тях е особено опасно, защото е оградено със саморъчно направено \"съоръжение\" - дървени колове със завързана за тях лента. Кметовете на Самоков и Радуил казаха, че пътят се превръща в потенциален убиец, когато падне мъгла. Тогава нямало почти никаква видимост. От Агенция \"Пътна инфраструктура\" признават, че пътят от години е недофинансиран. Надявали се на скорошно въвеждане на тол системата, приходите от която да позволят поддържане на второкласната пътна мрежа. Експертите казват още, че през 2016 г. е извършен частичен ремонт на участъка.", "date": "2018.01.17", "title": "ВНИМАНИЕ, ШОФЬОРИ! Опасен участък застрашава живота на пътуващите към Боровец"}
{"url": "http://pik.bg/%D0%BF%D0%BE%D0%B4%D1%81%D0%B8%D0%BB%D0%B2%D0%B0%D0%BD%D0%B5%D1%82%D0%BE-%D0%BF%D1%80%D0%B8-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news720206.html", "text": "Ръководството на ЦСКА води усилени преговори със защитник, съобщава \"Тема спорт\". Става дума за централен бранител, който може да играе и като опорен халф. \"Червените\" се нуждаят от повече опции в отбрана на пейката. Към момента тимът разполага с Николай Бодуров, Александър Барт и Божидар Чорбаджийски в сърцето на ариегарда. Според различни информации, желаният защитник е гъркът Йоргос Кутрубис. В Борисовата градина ще се подсилят и с крило. Първа опция за ново попълнение е португалецът Укра, който вече е при тима в Сандански. Ако той не подпише договор, то ръководството ще се ориентира към друг флангови футболист. Не е изключено да бъде върнат еквадорецът Кевин Меркадо. \"Червените\" се оглеждат и за нов нападател, след като тимът се раздели с Кевин Кубемба и Милчо Ангелов. В момента ЦСКА разполага с Фернандо Каранга и Жеан Карлос Бланко, но треньорският щаб иска да има и трета опция в атака.", "date": "2018.01.17", "title": "Подсилването при \"армейците\" продължава!"}
{"url": "http://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%B1%D0%BB%D1%8A%D1%81%D0%BD%D0%B0%D1%82%D0%BE-%D0%BE%D1%82-%D0%B1%D0%B8%D0%B2%D1%88%D0%B8%D1%8F-%D0%BA%D0%BC%D0%B5%D1%82-%D0%BD%D0%B0-%D1%82%D1%80%D1%8A%D0%BD-%D0%B8%D1%81%D0%BA%D0%B0%D0%BC-%D0%BF%D1%80%D0%B8%D1%81%D1%8A%D0%B4%D0%B0-%D1%89%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D0%BC-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC-news720174.html", "text": "Две години, след като бившият кмет на Трън Станислав Николов блъсна с джипа си дете, процесът срещу него буксува. Майката на пострадалото момче - вече 9-годишния Ивайло, обяви, че е готова дори да протестира пред парламента. Пред Нова телевизия Анита Гълъбова каза, че всички експертизи по делото доказват вината на Николов. Въпреки това, той все още не е наказан. А малкият Ивайло оцелява като по чудо след тежките травни, които получава при катастрфата. \"За мен това проточване на делото е агония, защото на всяко заседание аз се връщам в началната точка, когато се случи инцидентът\", заяви Гълъбова. Тя е категорична, че иска на следващото заседание, което ще се състои през февруари, да бъде произнесена присъда. Майката каза още, че подсъдимият нито веднъж не се е явил в съда, защото законът позволява това. \"В същото време по случая са ангажирани страшно много служебни лица\", подчерта Гълъбова.", "date": "2018.01.17", "title": "Майката на детето, блъснато от бившия кмет на Трън: Искам присъда! Ще протестирам пред парламента"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2-%D0%B4%D0%B5%D0%BD-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D0%BE%D0%B4%D1%85%D0%B2%D0%B0%D1%89%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%BD%D0%B0-23-%D1%8F%D0%BD%D1%83%D0%B0%D1%80%D0%B8-news720171.html", "text": "Председателят на Народното събрание Цвета Караянчева организира обществена дискусия по Законопроекта за ратифициране на Конвенцията на Съвета на Европа за превенция и борба с насилието над жени и домашното насилие на 23 януари. Това сочи справка на сайта на Народното събрание. На форума, който ще бъде открит в 11.00 часа в зала „Изток“ на Народното събрание, са поканени депутати, представители на изпълнителната власт, на неправителствени организации, експерти и др. Текстът на Конвенцията е публикуван на сайта на Народното събрание и организирането на общественото обсъждане следващата седмица ще предостави достатъчно време и възможност за запознаване с документа на всички заинтересовани страни.", "date": "2018.01.17", "title": "КЛЮЧОВ ДЕН! Парламентът подхваща Истанбулската конвенция на 23 януари"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BA%D0%B0%D0%B7%D0%B0-%D1%82%D0%B5%D0%B6%D0%BA%D0%B0%D1%82%D0%B0-%D1%81%D0%B8-%D0%B4%D1%83%D0%BC%D0%B0-%D0%B3%D1%80%D0%B5%D0%B1%D0%B5%D1%86%D0%B0-%D0%BE%D1%82-%D0%BD%D0%B0%D0%B3%D0%BB%D0%B8%D1%82%D0%B5-%D0%BE%D1%81%D1%82%D0%B0%D0%B2%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news720301.html", "text": "Днес Софийски градски съд разгледа поредното искане на Любомир Димитров-Гребеца от бандата „Наглите“ да бъде пуснат предсрочно от затвора, предава новини.бг. Припомняме ви, че Гребецa имаше такова искане и през ноември 2017 г., но то бе отказано. Според експертизите, получени от затвора и от психолози, Димитров изобщо не се е поправил и по никакъв начин не са изпълнени целите на наложеното му наказание и затова процесът на възпитание трябва да продължи. От обвинението на напомниха още, че все още се води дело срещу него за убийство. От своя страна Гребеца заяви, че няма никакви провинения за периода, през който е в затвора. Той помоли съда да не уважи мотивите на прокуратурата. Съдът обаче не уважи искането на Гребеца и го върна в затвора.", "date": "2018.01.17", "title": "Съдът каза тежката си дума: Гребеца от \"Наглите\" остава в затвора"}
{"url": "http://pik.bg/%D0%BB%D0%B5%D0%BA%D0%B0%D1%80%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B0%D1%85%D0%B0-%D1%82%D1%80%D1%8A%D0%BC%D0%BF-%D0%BD%D0%B0%D1%80%D0%B5%D0%B4-%D0%B5-%D1%81-%D0%B3%D0%BB%D0%B0%D0%B2%D0%B0%D1%82%D0%B0-news720175.html", "text": "Президентът на САЩ Доналд Тръмп е показал нормални резултати при профилактичен медицински преглед и е в отлично здраве, но за него би било полезно да мине на диета с по-малко мазнини и да прави физически упражнения. Това заяви лекарят на Белия дом Рони Джаксън, цитиран от осведомителните агенции. \"Общо взето, цялостното състояние на президента е отлично\", каза докторът. Той добави, че нормалната сърдечна дейност на Тръмп и доброто му здраве се дължат на въздържанието от алкохол и тютюн през целия живот. По думите му президентът е поискал когнитивен тест, тоест проверка на познавателната способност, за да разсее спекулациите за душевното му здраве. Извършените изследвания биха открили симптоми на Болестта на Алцхаймер или други заболявания, отбеляза Джаксън.", "date": "2018.01.17", "title": "Лекари прегледаха Тръмп, наред е с главата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%BE%D0%B4-%D0%BB%D0%B5%D0%B9%D0%B2%D1%8A%D1%80-%D0%B0%D1%80%D0%B5%D0%BD%D0%B0-%D1%81%D0%B5-%D1%82%D1%80%D0%B5%D1%81%D0%B5---%D0%B3%D1%80%D0%B8%D1%88%D0%BE-%D0%B3%D0%B5%D1%80%D0%BE%D0%B9-%D0%B4%D1%80%D0%B0%D0%BC%D0%B0%D1%82%D0%B0-%D0%BE%D0%B3%D1%80%D0%BE%D0%BC%D0%BD%D0%B0---%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D0%B2%D0%B8%D0%B4%D0%B5%D0%BE-news720193.html", "text": "Продължава щурмът на Гришо в Мелбърн. На Централния корт Григор надви американеца Макензи МакДоналд с 3:2 сета. Квалификантът и опонент на Димитров е под номер 186 в тенис-ранглистата, но даде колосален отпор в мача. Огромна драма - 4:6, 6:2, 6:4, 0:6, 8:6 в отделните части! Сблъсъкът започна по сензационен начин - 1:0 сета за Макензи, Григор обаче се мобилизира и спечели втория сет! Третата част бе изключително оспорвана, Димитров съумя да я вземе след редица обрати. В сет номер 4 последва шокиращо развитие - 6:0 за американеца. Решителната пета част предложи спортен трилър от най-високо ниво, в нея няма тайбрек, а битката бе колосална. Гришо стартира впечатляващо на Аустрелиън Оупън, побеждавайки с 6:3, 6:2, 6:1 - на \"Род Лейвър Арена\", австриеца Денис Новак. Димитров свиква все повече с Централния корт, световният номер 3 е сочен за фаворит в потока чак до полуфиналите. Там е възможна нова битка с Рафаел Надал. Рафа по-рано днес победи с 3:0 сета аржентинеца Леонардо Майер. Гришо Димитров ще играе в третия кръг с Андрей Рубльов. Подкрепата към Григор в Мелбърн е голяма, родна агитка прави атмосферата на \"Род Лейвър Арена\" още по-впечатляваща. Експресният успех на Димитров в първия кръг не бива да бъде подценяван, а това, че Гришо излезе във втори пореден мач от Шлема като тотален фаворит - е велик момент в история на българския тенис. Спорът с Макензи се превърна в неочаквана драма, но важна е новата победа на Димитров. Сблъсъкът започна със сервис-гейм на 15 за Григор. След това МакДоналд изравни - 1:1 гейма и съумя да осъществи пробив, повеждайки с 2:1. Което още повече доказва, че няма как да има лесен съперник във втори кръг на надпревара от Шлема. 3:1 гейма за Макензи. Опонентът на Григор игра изключително силно. Зададе се серия от геймове за подаващите. А при резултат 4:3 МакДоналд съумя да отрази 2 възможности за пробив и поведе с 5:3, в края на гейма се чу мощен вик от Гришо. Димитров бе видимо нервиран от случващото се на корта. Сервис-гейм на 15 за Григор, нашият намали пасива си - 4:5. Макензи подава за сета. Гейм на 30 за американеца - 6:4. МакДоналд поведе с 1:0 сета, сензационно развитие на първата част на мача. За старт на сет номер 2 последва маратонски сервис-гейм на Гришо, Димитров не позволи да се стигне до пробив - 1:0 гейма за българина в частта. Заформи се нова поредица от геймове в полза на сервиращите - 1:1, 2:1, 2:2, 3:2. В този момент Григор осъществи брейк и поведе с 4:2. Затвърждаване на аванса - 5:2. Треньорът Дани Валверду аплодира отигравания на Димитров. И при специалиста, и при подопечния лъха увереност, а след изблиците на нерви в края на сет номер 1, Григор показва възхитителен тенис във втората част на срещата. Пробив на 30, гейм и сет за Гришо - 6:2! Третата част започна с оспорвани геймове, сервиращите обаче не позволиха да се стигне до брейк преди първата почивка в сета. Така Димитров имаше преднина - 2:1 гейма. Опонентът на Григор изравни за 2:2. Последва маратонски сервис-гейм на Гришо, хасковлията отрази 2 възможности за пробив, но при третата МакДоналд осъществи брейк - 3:2 за американеца. Зададе се много оспорвано подаване на Макензи, а Григор съумя да върне пробива - 3:3! След това Гришо удържа сервис-гейма си от 0:40 и поведе с 4:3. Гейм на нула за Макензи и 4:4. Бърз сервис-гейм и за Димитров - 5:4. Брейк за Григор в решителен момент - 6:4! 2:1 сета! Мощни викове от страна на Григор Димитров! Кошмарно начало на четвъртия сет - 3:0 за МакДоналд с 2 пробива. Сривът при Гришо продължи, нови 3 гейма за Макензи - 6:0 за американеца! Родните фенове показват огромна подкрепа към Григор, мощни възгласи \"Гришо, Гришо\", огласяват корта. А Димитров поведе в решителния пети сет, печелейки сервис-гейм. МакДоналд изравни - 1:1 гейма. Григор отново дръпна - 2:1. Размяна на геймове в полза на сервиращите - 2:2, 3:2, 3:3. Бурни аплодисменти от страна на публиката и за двамата тенисисти. Жестока битка между Гришо и Макензи. 4:3. 4:4, 5:4. МакДоналд подава за оставане в мача. Резултатът стана 5:5. Нов аванс за Григор - 6:5. Оспорван гейм, Макензи удържа сервиса си от 0:30 - 6:6. 7:6 за Димитров. Мачът на деня в турнира. Пробив - 8:6 победа за Гришо!", "date": "2018.01.17", "title": "ИЗВЪНРЕДНО! \"Род Лейвър Арена\" се тресе - Гришо герой! Драмата огромна - Димитров...(ОБНОВЕНА/ВИДЕО)"}
{"url": "http://pik.bg/%D1%87%D0%B5%D0%BB%D0%B5%D0%BD-%D1%83%D0%B4%D0%B0%D1%80-%D0%BA%D1%80%D0%B0%D0%B9-%D1%85%D0%B0%D1%81%D0%BA%D0%BE%D0%B2%D0%BE-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news720200.html", "text": "Два автомобила са се сблъскали челно при пътно произшествие към 8 часа тази сутрин, съобщиха от ОД на МВР - Хасково. Катастрофата е станала на пътя Е-80 до местността \"Ходжова чешма\" край Хасково, предава БТА. Има пострадали. Видимостта в участъка е намалена заради мъгла.", "date": "2018.01.17", "title": "Челен удар край Хасково! Има ранени"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B2%D0%B8-%D0%BE%D1%87%D0%B0%D0%BA%D0%B2%D0%B0-%D0%B4%D0%BD%D0%B5%D1%81-%D1%81%D0%BF%D0%BE%D1%80%D0%B5%D0%B4-%D1%85%D0%BE%D1%80%D0%BE%D1%81%D0%BA%D0%BE%D0%BF%D0%B0-%D0%BD%D0%B0-%D0%B0%D0%BB%D0%B5%D0%BD%D0%B0-news720184.html", "text": "ОВЕН Колкото и да е силно желанието ви да се притечете на помощ на човек, който заема важно място в живота ви, преценете дали не правите непоискано добро, за да не си спечелите враг в негово лице. Следобед ще усетите завист, породена от успехите ви, която е нещо обичайно и не бива да ви притеснява. ТЕЛЕЦ В този ден сте вдъхновени и готови да поставите началото на творческите си идеи. На работното ви място цари спокойствие. Трудностите може да се породени от рискованото ви участие в спекулативни сделки. Отношенията и с колегите и с близките ви хора са хармонични. Не взимайте прибързани решения, избягвайте грешките. БЛИЗНАЦИ Не бива да засягате близките си и да спорите с вашето дете, ако не сте доволни от оценките му. Мислете за предстоящите задължения на работното си място. Отложете деловите срещи. Стабилизирайте колегиалните си отношения. Предложенията, отправени ви днес, ще повлекат след себе си финансови загуби. РАК Денят ви обещава отлично самочувствие и душевна хармония, ако не забравяте, че самоанализът ви носи полза. Имате намерение да започнете нов бизнес. Обсъдете идеята си. На работното място сте разсеяни, но ако се концентрирате успехът е с вас. Не разчитайте на помощ отстрани. Справете се сами със задачите си. ЛЪВ Не се ядосвайте заради забавени плащания, които ви пречат да направите нужните ви покупки. Деловите контакти са затруднени. Пазете се от конфликти. В състояние сте да се справите със задълженията на работното си място. Оправете лошото си настроение, породено от некоректността на ваши делови партньори. ДЕВА При желание от ваша страна се заемете с творческа дейност. Полезни са всякакви срещи и разговори, както и стабилизиране на новосъздадени отношения. В своята стихия сте и активността ви заразява колегите ви. Справяте се успешно със задачите си на работното място. Деловите разговори са успешни. ВЕЗНИ Не се колебайте при взимане на важни професионални решения. Внимавайте с новите делови запознанства и анализирайте всяка дума, която чувате. Бъдете внимателни в думите и действията си и не разчитайте на чудеса, а само на себе си, защото няма как да отложите служебните си задължения. СКОРПИОН Нуждаете се от разтоварване. Очаквайте промени, свързани с материалното ви положение. Отпуснали сте се и трудно ще се справите с професионални проблеми, които изискват светкавично разрешаване. Ако сте зад волана бъдете предпазливи. Не бързайте към уговорената делова среща, ако искате да постигнете успех в разговорите. Бъдете умерени. СТРЕЛЕЦ Подхождайте разумно към това, което ви се случва. В очите на околните сте стабилни и спокойни, но под тази маска се крие невероятна емоционалност. Тя е причината да имате неприятни срещи, които ще ви ядосат. По-добре отложете планираните разговори. Непредвидени разходи ще нарушат стабилността на бюджета ви. КОЗИРОГ От сутринта сте в добро настроение, защото думата ви се чува и всичко казано от вас се приема без противоречие. Начинанията са успешни. Обмислете ги и пристъпете към действие. Обърнете внимание на обажданията по телефона, ако са свързани с новите делови предложения и намерете изгодата за себе си. ВОДОЛЕЙ Имате сили да завършите работата си. Предпазвайте се от измама. От значение за професионалната ви кариера е да докажете, на колегите си, че сте коректни. Ще издигнете авторите си. На работното място се справяте отлично. Нежеланието да разберете партньорите си е повод за разправии у дома, които ви напрягат и изнервят. РИБИ Днес сте във властта на неподходящи контакти. Добре е да ги избягвате. Всички проблеми, с които се сблъсквате в този ден са породени от нежеланието ви да премълчавате. Отложете деловите разговори и срещи. Не обсъждайте нови договори, дори и ако сте планирали това предварително.", "date": "2018.01.17", "title": "ЗВЕЗДИТЕ ГОВОРЯТ! Ето какво ви очаква днес според хороскопа на Алена"}
{"url": "http://pik.bg/%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D0%BC%D0%BE%D1%82%D0%B8%D0%B2%D0%B8%D1%82%D0%B5-%D0%BD%D0%B0-%D0%B1%D1%81%D0%BF-%D0%B7%D0%B0-%D0%B2%D0%BE%D1%82%D0%B0-%D1%81%D0%B0-%D1%82%D0%B0%D0%B9%D0%BD%D1%81%D1%82%D0%B2%D0%B5%D0%BD%D0%B8-news720182.html", "text": "Мотивите за вота на недоверие са срастването на държавата с корупцията. Това каза в сутрешния блок на БНТ депутатът от БСП Стоян Мирчев. \"По последни данни на Евростат сме една от водещите страни по корупция в Европа, а у нас гражданите и бизнесът казват, че корупцията е основен проблем. 80% от бизнеса е подложен на корупционни практики. Свидетели сме на държавата и корупцията в едно\", заяви Мирчев. \"За нас все още не са известни тайнствените мотиви на БСП за вота\", каза депутатът от ГЕРБ Десислава Атанасова. \"Може би стана честа практика дали за законопроект, дали за алтернативния им бюджет мотивите да се пишат от някого, а решенията да се вземат в някакъв тайнствен кръг\", добави тя. \"От ГЕРБ се опитват да отклонят вниманието с някакви технологични пречки. Те не разбират, че вотът е политически акт на опозицията, но при общественото недоверие вотът може да се премести на жълтите павета. През фирмите на Делян Добрев са минали над 50 млн. лв. Това са обществени средства, пари на българския данъкоплатец. Срастването на ГЕРБ и държавата с корупцията е 100%\", подчерта Мирчев. \"Корупцията е явление и модел, който в България е съществувал във всички периоди на прехода. Подобни методи за обясняване на един или друг случай като корупционна схема са несериозни. Никой не бива да си присвоява функциите и на прокуратурата, и на съда и да раздава подобни присъди. Една от мерките срещу корупцията е антикорупционният закон, а да не забравяме, че БСП гласува срещу приемането на този закон\", заяви Десислава Атанасова. \"Разбираем е опитът на БСП да привлекат медийно внимание, само че те не са алтернатива. На изборите хората ясно казаха кой иска да ги управлява. Няколкото часа дебат в парламента са загубено време за България, можем да се съсредоточим върху по-важни въпроси. Ако някой има информация за корупционни схеми за който и да е политик, за това си има институции\", каза още депутатът от ГЕРБ.", "date": "2018.01.17", "title": "Десислава Атанасова: Мотивите на БСП за вота са тайнствени"}
{"url": "http://pik.bg/%D0%BD%D0%BE%D0%B2%D0%B0-%D1%81%D1%82%D1%83%D0%B4%D0%B5%D0%BD%D0%B0-%D0%B2%D1%8A%D0%BB%D0%BD%D0%B0-%D1%81%D0%BA%D0%BE%D0%B2%D0%B0-%D1%81%D0%B0%D1%89-news720180.html", "text": "Нова студена вълна скова североизточните американски щати. Студът превърна бреговете на езерото Мичиган край Чикаго в парк от ледени скулптури. Заради ниските температури дървета и растения се покриха с тънък слой лед. Студът обхвана щатите Илинойс, Индиана и Мичиган. Той дойде и със снеговалежи. А температурите паднаха до минус 15 градуса.", "date": "2018.01.17", "title": "Нова студена вълна скова САЩ"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8%D1%81%D0%BA%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%B5%D0%BD-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D0%BA%D0%B8-%D1%81%D1%8A%D0%B2%D0%B5%D1%82-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news720188.html", "text": "Лидерът на БСП Корнелия Нинова поиска извънреден председателски съвет. Причината са секретни документи, които е получила във връзка с корупционни схеми. По думите й въпросните документи от ДАНС, прокуратурата и министър Владислав Горанов са секретни и тя няма право да казва имена на хора и фирми. \"Затова искаме извънреден председателски съвет, за да решим дали трябва да направим закрито заседание или да разсекретим документите. Тези папки стоят на бюрото на премиера Борисов от август 2016, но до момента нищо не е направено\", заяви още Нинова в декларация от парламентарната група. Според нея след като депутатите се запознаят с въпросните корупционни схеми ще преценят как да гласуват на вота на недовери. Соцлидерката допълни още, че след като решат как ще процедират, чак тогава ще внесе мотивите за вота на недоверие.", "date": "2018.01.17", "title": "ПЪРВО В ПИК TV! Корнелия Нинова иска извънреден председателски съвет за корупцията (ОБНОВЕНА)"}
{"url": "http://pik.bg/%D0%B1%D0%B8%D0%B2%D1%88-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D1%81-%D0%B5%D0%BA%D1%81%D0%BF%D0%B5%D1%80%D1%82%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%89%D0%B5-%D0%B7%D0%B0%D0%B1%D0%BE%D0%B3%D0%B0%D1%82%D1%8F%D0%B2%D0%B0%D0%BC%D0%B5-%D0%BF%D0%BE-%D0%B1%D1%8A%D1%80%D0%B7%D0%BE-%D0%B0%D0%BA%D0%BE-%D0%B2%D0%BB%D0%B5%D0%B7%D0%B5%D0%BC-%D0%B2-%D0%B5%D0%B2-news720179.html", "text": "За последните 10 години реформите са били много малко. Реформаторският период е до 2007 г. След това нищо не е направено. Въпреки това икономиката върви добре. Това каза бившият министър на икономиката Николай Василев пред Би Ти Ви. По думите му България е била готова след влизането в ЕС за влизане и в еврозоната, въпросът е, че това не е било приоритет. „Явно не е било осъзнато и други теми са излезли напред. По-добре е сега да влезем, отколкото никога. Всички страхове по темата са измислени и неоснователни“, категоричен е Василев. „Някои бивши комунистически страни влязоха в еврозоната и са доволни от това, каза Василев и даде пример със Словения, Словакия и прибалтийските държави. „Дори нещата да се забавят е важно да се даде заявка за това“. „Три са темите преди да влезем в еврозоната - цените, регулацията и интеграцията на банковия сектор и международният имидж. Тогава никой няма да казва, че сме втора категория държави. Ще започнем да забогатяваме по-бързо - ще има по-големи инвестиции, ще ни се повиши кредитният рейтинг и доверието в държавата“, убеден е икономистът. „Според мен интересът на цялата българска държава е да влезем в еврозоната и да сме равноправни европейци. В еврозоната наблюдението на банковия сектор е по-сериозно. Цените няма да се повишат, след влизането ни в еврозоната. Това са измищльотини на хора, които не са икономисти, а популисти. Държавите, които са влезели в еврозоната инфлацията нито се е повишила, нито намалила. Той даде за пример Литва и Латвия, където е отбелязана нулева инфлация. България е във валутен борд и валутите са фиксирани. Едно е сигурно, нацията ще забогатява по-бързо и заплатите ще се вдигнат. Може да има някои закръглени цени, но ще има повече стоки и цените ще падат“, заяви Николай Василев. „България има неща, с които трябва да се хвали повече. Страната ни има бюджетен излишък за поредна година за разлика от Германия, например. Ако не си поискаме да влезем в еврозоната, никога няма да ни поканят“, завърши бившият икономически министър.", "date": "2018.01.17", "title": "Бивш министър на икономиката с експертна прогноза: Ще забогатяваме по-бързо, ако влезем в еврозоната"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D0%BE%D0%BB%D1%8F%D0%BC-%D0%B4%D0%B5%D0%BD-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BF%D1%80%D0%B5%D0%B4-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5-news720183.html", "text": "Министър-председателят Бойко Борисов представи приоритетите на българското председателство на Съвета на Европейския съюз в Европейския парламент (ЕП) в Страсбург. Брекзит продължава да е най-горещата европейска тема и днес ще напомня предстоящите сложните преговори по време на българското председателство. В този контекст, премиерът Борисов представи приоритетите за следващите шест месеца: - бъдеще на Европа и младите хора; - европейска перспектива за Западните Балкани; - сигурност и стабилност в Европа; - цифрова икономика и умения на бъдещето. \"Голяма чест за нас е днес да сме тук сред вас - хората, които коват европейските закони. Това е най-висшият орган на Европейския съюз, с който се надявам през следващите шест месеца да работим много добре\", заяви в уводните си думи премиерът Борисов. \"Когато е необходима нашата експертиза и по Западните Балкани, и по миграционната политика, и по кохезионният въпрос, ние сме на разположение\", коментира той и добави: \"Четири са нашите приоритета - бъдеще на Европа и младите хора; европейска перспектива за Западните Балкани; сигурност и стабилност в Европа; цифрова икономика и умения на бъдещето.\" \"Смея да твърдя, че България успя в рамките на година да направи така, че миграционният натиск да е нулев. Това се постигна с много работа, а и мисля, че на българо-турската граница показахме как заедно можем да ограничим до минимум миграционният поток\", каза още министър-председателят. \"Считам, че споразумението с Турция трябва да продължи да работи и да се опитаме да решим прагматично несъгласията\", допълни премиерът. \"Един от основните спорове е как попадналите в Европа мигранти да бъдат релокирани и как да се грижим за тях. Ние ще се опитаме с много дипломатично да решим този въпрос. От една страна има огромно струпване на мигранти в някои държави, други въобще не искат да участват в този процес, а има и трета група, като ние и Гърция, които сме външни граници. Решението според мен е, че така трябва да се организират нашите външни граници, че ние да пропускаме мигрнати само през контролно-пропусквателните пунктове. Трябва да обезпечим хората, които бягат от войните, за да може после да се върнат и да помагат на държавите си. А икономическите мигранти трябва да се допускат само в страни, в които имат нужда от тях\", коментира Борисов. \"За Западните Балкани предложихме приоритет, който не носи риск за Европейския съюз. Ясно знаем, че в този мандат на ЕС няма да има нови страни членки в Европейския съюз. Но ние ясно трябва да кажем на тези държави какво е бъдещето им в Европа и в интегрирането към ЕС. България и Македония дадоха изключителен пример, че има държави на Балканите, които могат с такт и практичност да решават проблеми и да не идват в ЕС с тези проблеми\", заяви министър-председателят. \"Имаме възможност без никакъв риск да си развием Западните Балкани, да не допуснем да се обезлюдят. Да развием туризма и инфраструктурата. Ако не го направим ние, ще дойдат от Китай и ще го направят вместо нас. Сега е моментът да дадем перспектива на Западните Балкани. Искрено се надявам на подкрепата на всички вас, защото стабилността на Балканите пряко влияе на стабилността в Европа. Да не се чудим откъде са дошли мюсюлманските бойци, тъй като тези райони имат голямо мюсюлманско население. Изходът е европейска перспектива\", разкри Борисов. \"Ще търсим нормализиране на решенията с Русия, но това е далеч над нашия праг на възможности. Трябва да има общо европейско решение по тази тема\", каза още премиерът. \"Поставихме на масата и европейският бюджет. Чрез бюджета ще можем да защитим нашите приоритети. Ако ние скоро приетите страни имаме просперитет , и тук отварям една скоба - България има 4% ръст на икономиката, 6% безработица, нулев дефицит, мисля, че сме готови за чакалнята на еврозоната. Благодаря на всички държави донори, които изключително много помогнаха и дадоха милиарди евро за нашето присъединяване\", добави той. \"Няма по-добро място за живеене от Европа. Мисля, че всички държави трябва да продължим да вървим заедно, а кохезионната политика да продължи\", поясни Борисов. \"Не обръщаме голямо внимание на заплахите. Оставяме големите президенти на Русия, САЩ, Иран и т.н. да взимат решения за проблеми, с които ние след това се сблъскваме тук в Европа. Успяхме да се справим с финансовата криза и съм убеден, че няма по-добри от нас, когато сме единни\", увери министър-председателят. \"Естония се справи прекрасно като председател. Ще се радваме, ако се доближим до доброто им представяне. С канцлера на Австрия вече имаме 4-5 телефонни разговора. Скоро той ще дойде в София. Искаме така да работим по българското председателство, че през 2018 година всички приоритети, които имаме ние и те, да не се прекъсват, а да продължат с вашата помощ\", категоричен е премиерът. \"Имаме изключително силен Европейски парламент. Ние на нашия парламент сме написали \"Съединението прави силата\". Мисля, че този девиз важи с пълна сила и за Европейският парламент\", заключи Борисов. \"Едно от най-хубавите неща на българското председателство е, че мога да виждам по-често от всякога моят добър приятел Бойко Борисов\", каза в уводните си думи председателят на Европейската комисия Жан-Клод Юнкер. Председателят на групата на ЕНП Манфред Вебер потвърди, че ЕНП ще продължи да подкрепя Борисов и България по време на европредседателството. Гледайте НА ЖИВО представянето на приоритетите", "date": "2018.01.17", "title": "ИЗВЪНРЕДНО И ПЪРВО В ПИК TV! ГОЛЯМ ДЕН ЗА БЪЛГАРИЯ! Бойко Борисов представи пред Европарламента приоритетите на председателството (ОБНОВЕНА) - гледайте НА ЖИВО"}
{"url": "http://pik.bg/%D0%B0%D0%B2%D1%82%D0%BE%D0%B1%D1%83%D1%81-%D1%83%D0%B1%D0%B8-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-news720202.html", "text": "82-годишен мъж от благоевградското село Градешница е бил блъснат от автобус тази сутрин. По-късно той е починал в болница. Сигналът за инцидента е подаден около 7.20 часа, съобщиха от Областната дирекция на МВР в Благоевград. Възрастният мъж е пресичал пътното платно, когато е блъснат от автобус. Екип на Спешна помощ е транспортирал пострадалия в болница с тежка черепно-мозъчна травма и в кома. Въпреки усилията на лекарите обаче малко по-късно пенсионерът е издъхнал. По случая е образувано досъдебно производство. Работата по разследването продължава.", "date": "2018.01.17", "title": "Автобус уби възрастен мъж"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D1%85%D0%B0%D1%80%D0%B8%D0%B7%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%B7%D0%BE%D0%B4%D0%B8%D0%B8-news720143.html", "text": "Може невинаги да ви се харесва, но няма как да бъдете игнорирани, когато около вас витае естествена харизма. Хората с харизма са жизнени и очарователни. Обикновено другите хора ги наблюдават, защото искат да чуят какво говорят и да видят какво ще направят. Най-често те са рок звезди, лидери и проповедници. Те привличат вниманието навсякъде. Те са уверени в себе си и знаят, че когато сами харесват себе си, други ще последват техния пример. Лъвовете имат невероятна личност. Те няма как да останат незабелязани от околните, когато влязат в стаята. Понякога това се дължи на тяхното приятелско отношение или на начина, по който представят себе си. Друг път харизмата им може да се крие в ослепителната им усмивка или в красивия им външен вид. Те обикновено имат талант (и любов) към светлината на прожекторите, което е добре, защото хората са склонни да следят всеки техен ход. Кой би искал да присъства на всяко парти и да бъде цяла нощ из града? Близнаците, разбира се. Те са изключително привлекателни личности. Винаги намират теми за интересен разговор, слушат внимателно и са много остроумни и с чувство за хумор. Сякаш целта на Близнаците е да накарат другите да не се чувстват изолирани и да им бъде приятно в тяхната компания. Представителите на тази зодия са смели и ентусиазирани, което ги прави изключително харизматични. Всеки иска да чуе техните приключенски истории. Те са склонни да бъдат енергични, позитивни и страстни, което привлича хората към тях. Те не се извиняват за това, което са – наслаждават се на своите провали, колкото и на своите успехи. Родените под този знак имат жажда за живот и това ги прави истински привлекателни.", "date": "2018.01.17", "title": "Вижте кои са най-харизматичните зодии"}
{"url": "http://pik.bg/%D0%BB%D0%B8%D0%B4%D0%B5%D1%80-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D1%81%D0%B0%D1%89-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D1%8F%D1%82-%D0%BF%D0%BE%D0%B2%D0%B5%D1%87%D0%B5-%D0%B7%D0%B0-%D0%B4%D0%B0-%D0%BF%D1%80%D0%B8%D0%BD%D1%83%D0%B4%D1%8F%D1%82-%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-%D0%B4%D0%B0-%D0%BF%D1%80-news720138.html", "text": "The Guardian. САЩ показват, че отново са ангажирани с принуждаването на президента на Сирия Башар Асад да направи отстъпки, за да сложи край на продължилата седем години гражданска война, но трябва да направят повече, за да убедят Русия да подложи сирийския държавен глава под натиск да преговаря, според думите на сирийски опозиционен лидер, пише британското левичарско издание Насър ал Харири, главният преговарящ от Сирийската комисия за преговори(СКП), опозиционна група, подкрепяна от Запада, заяви, че приветства решението на САЩ да оставят 2 хиляди войници в Сирия, стига то да помогне за постигането на политическо разрешение на конфликта. Според неговото мнение, САЩ трябва да разгледат възможността за налагане на санкции, за да принудят сирийския режим да преговаря. „Натискът над режима е ключовия въпрос“, подчерта опозиционният лидер. „Видяхме, че по време на последния кръг от преговорите, режима не беше под натиск да разговаря. Те имаха нулев интерес към преговорите. Без натиск от страна на Русия, политическият процес няма да проработи“. „Ако присъствието на американски войници е фактор, който ще спомогне за политическо разрешение, то ще е добро. Всички усилия трябва да са концентрирани върху това“. САЩ бяха подложени на остри критики, че са се отстранили от участие в дългосрочното разрешаване на конфликта в Сирия, извън разгромяването на „Ислямска държава“. През последните няколко седмици обаче, Западните дипломати се обнадеждиха, че американските служби са се ангажирали отново с въпроса, отчасти, защото САЩ смята, че ако Асад остане на власт, Иран, разполагащ със 75 хиляди войници и свои подконтролни милиции в страната, ще бъде усилен извънредно много. Миналата година, от СКП се съгласиха на компромис да не поставят отстраняването на Асад като предварително условие за преговори, но заявиха, че това остава като цел на опозицията. „Може ли ООН да приема хора, които са извършили военни престъпления, като легитимни кандидати на избори? Това е въпрос към целия свят“. Харири, който живее в Лондон, изрази силната си резервираност към американския план за основаване на 30 хилядна гранична войска, съставена основно от сирийски кюрди, в северозападната част на Сирия, заявявайки, че целта на опозицията е да се създаде единна и обединена национална армия. „Голяма и отделна кюрдска войска може да отвори вратата за нова политическа борба в региона“, предупреди той. „Всяка сила, основаваща се на отделен етнос или религия може да е пречка пред политическото разрешение“. Сирийската опозиция не отхвърли категорично възможността да участва на организираната от Русия мирна конференция в черноморския курорт Сочи по-късно този месец, но заяви, че негативните слухове около конференция водят до мисълта, че планът на Москва е да заобиколи мирния процес в Женева под шапката на ООН. Фокус", "date": "2018.01.17", "title": "Лидер на сирийската опозиция: САЩ трябва да направят повече, за да принудят Башар Асад да преговаря"}
{"url": "http://pik.bg/%D0%B5%D0%BC%D0%BE%D1%86%D0%B8%D0%B8-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-%D0%BC%D0%B0%D1%88%D0%B0-%D1%88%D0%B0%D1%80%D0%B0%D0%BF%D0%BE%D0%B2%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%BA%D0%B0%D1%82%D0%BE-%D0%B7%D0%B2%D0%B5%D0%B7%D0%B4%D0%B0-news720141.html", "text": "Мария Шарапова се завърна на Откритото първенство на Австралия - мястото, където спечели титлата през 2008 г. и където по-късно даде положителна допинг проба. Очаквано имаше смесени емоции, но рускинята ги остави настрана и се зае с работата си, като отстрани Татяна Мария в първия кръг след 6:1, 6:4. \"Настръхнах, описа Мария част от емоциите. - Това значи много за мен. Оценявам тези моменти. Не играя само за себе си, а за много повече. Толкова много фенове идват от всички краища на света и толкова гледат по средата на нощта.\" Шарапова гледаше тениса от дистанция повече от година и половина, след като даде положителен допинг тест в Мелбърн през 2016 г., което доведе до наказание от 2 години, впоследствие намалено на 15 месеца. Въпреки че се завърна на корта миналия април, това е едва вторият й турнир от Големия шлем и първият, за който не й трябва \"уайлд кард\". Тя е непоставена в Австралия, но се отнасят с нея като със звезда - игра на един от централните кортове, а и изненадващо получи голяма роля по време на официалното теглене на жребия миналата седмица редом до Роджър Федерер. Това бе спорен жест от организаторите на турнира към играч, който бе наказан за употреба на допинг на техния турнир, дори и да отбележим факта, че Спортният арбитражен съд отсъди, че Шарапова не е мамила умишлено. Директорът на Откритото първенство на Австралия Крейг Тайли заяви, че Мария \"заслужава тази възможност\" и посочи, че тя е получила присъдата си и излежала наказанието. Другите турнири от Големия шлем не се отнесоха с нея по същия начин. Президентът на Френската тенис федерация Бернар Гуидичели отказа да й даде \"уайлд кард\" дори за квалификациите на \"Ролан Гарос\", въпреки че два пъти е триумфирала в Париж, предава Спортал. Организаторите на \"Уимбълдън\" също се колебаеха дали й дадат покана, но не им се наложи да взимат това решение, тъй като тя се отказа поради контузия. Феновете в Австралия обаче не оставиха съмнения, че се радват да я видят. Тя бе посрещната отлично и в първия си турнир след завръщането в Щутгарт и на US Open. \"Чувствам, че на всички турнири ме посрещат много топло. Зрителите в различните градове, в които играх, бяха страхотни\", сподели рускинята. И през последните месеци тя не спира да изтъква колко важни са феновете за нея и се опитва да отговори със същото. След първия й мач тя отиде да раздава автографи и да се снима с привърженици - нещо, което почти не правеше в предишните години.", "date": "2018.01.17", "title": "ЕМОЦИИ В МЕЛБЪРН! Маша Шарапова се завърна в Австралия като звезда"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%B8%D0%B2%D0%BD%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%B7%D0%B0-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B0-%D1%81%D0%B8-%D1%87%D0%B5-%E2%80%9E%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8%D1%82%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4-news720139.html", "text": "London Evening Standard. Депутат от Консервативната партия на Великобритания, повишен по време на кадровите промени в английското правителство, предприети в началото на януари от премиера Тереза Мей, се извини за своя публикация в електронен блог, в която предложи получателите на социални помощи да се подложат на стерилизация, пише лондонският ежедневник Бен Брадли, вицепредседател на младежката организация на „Торите“, заяви, че хората, живеещи на социални помощи, не трябва да имат деца, щом не могат да си го позволят, като за целта той предложи те да бъдат стерилизирани (кастрирани). Депутатът от Мансфийлд, на 28 години, се изказа в подкрепа на ограничаване на социалните помощи и предположи, че не е далеч времето, когато Великобритания „ще се дави в океан от безработни прахосници“. След като коментарите му бяха забелязани от левичарски политически опоненти, те бяха изтрити. „Извинявам се, но броят на децата, които ще имате си е ваш избор: ако не можете да си ги позволите, просто не ги правете! Кастрацията е безплатна“, написа Брадли. „Има семейства, които нямат работен ден през животите си имат по пет деца, а останалите от нас имат по едно или две и това означава, че няма да мине много време преди да се давим в океан от безработни прахосници, на които плащаме издръжката!“ Брадли заяви, че е пораснал от 2012 година, когато е коментирал в блога и че съжалява за това. „Извинявам се за тези публикации. Времето, прекарано в политиката, ми позволи да съзрея и да разбера, че този език не е подходящ“. Политическите опоненти на „Торите“, в лицето на Кет Смит, експерт по въпросите на младежта, казват: „Тези отвратителни коментари разкриват срамното отношение на Консерваторите към безработните.Това, че те идват от човек, който Тереза Мей посочи като вицепредседател на своята партия говори много. Партията на наглеците е жива и в добро здраве“. Фокус", "date": "2018.01.17", "title": "Депутат от Консервативната партия се извини за коментара си, че „безработните трябва да бъдат стерилизирани“"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D1%81%D0%B5-%D0%BE%D1%88%D0%B8%D1%88%D0%BA%D0%B0-%D0%B3%D1%80%D0%BE%D0%B7%D0%BD%D0%BE-%D0%B2%D0%B5%D1%87%D0%B5-%D0%BA%D0%BE%D0%B2%D0%B5-%D0%BA%D0%B0%D0%BD%D1%82%D0%B0%D1%80%D0%B0-%D0%BD%D0%B0-75-%D0%BA%D0%B8%D0%BB%D0%B0-news720106.html", "text": "Тийнейджърката Гери-Никол се ошишка грозно и вече кове кантара на 75 кила. „Яката дупара” на поп сцената е отпрала мощни баджаци и задница като на камаз. Варненката вече няма нищо общо с крехкото 16-годишно момиче от „Х Фактор”, където за първи път се появи на малкия екран. Фенове на Гери пък са потресени от бруталното напълняване, което си личи от километри. „На живо Гери-Никол Николаева Георгиева е направо страшна! Преди няколко вечери бяхме на нейно участие и останахме потресени! На живо се вижда, че няма нищо общо с обработените й снимки в мрежата. Два пъти по-дебела е, отколкото се прави. Варненката е поне 75 кила”, коментираха почитатели на изпълнителката на „Направо ги убивам”. Скандалната мома въобще не се притеснява, че ударно трупа сланини и продължава да се тъпче с вредни храни, да избягва спорта и да се носи с неподходящи къси поли. „ ”. За секси формите си в социалната мрежа тапишонът от Варна се вталява с фотошоп. „ ”, коментирала блондито пред приятели. Родителите й я успокоявали, че по-важен е гласът, вложените пари и скандалът, пише седмичник.", "date": "2018.01.17", "title": "БРУТАЛНО! Гери-Никол се ошишка грозно! Вече кове кантара на 75 кила!"}
{"url": "http://pik.bg/%E2%80%9E%D0%B2%D0%B7%D0%B3%D0%BB%D1%8F%D0%B4%E2%80%9C-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%8F-%D0%BF%D0%BE%D0%BB%D0%B8%D1%82%D0%B8%D0%BA-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BF%D0%BE%D1%81%D0%BB%D0%B5%D0%B4%D1%81%D1%82%D0%B2%D0%B8%D1%8F-news720147.html", "text": "„Взгляд“. „Това е опит да се провокира нов въоръжен конфликт“. С такива думи специалистите оценяват гръмкото политическо убийство, извършено в Косово – застрелването на умерения политик Оливер Иванович, представляващ интересите на косовските сърби. В подобна провокация, съдейки по всичко, са заинтересовани много страни, пише руското издание Във вторник, президентът на Сърбия Александър Вучич определи като терористичен акт убийството косовския политик Оливер Иванович. Белград изпрати молба в Мисията на ООН в Косово и специалната мисия на Европейския съюз да позволят на сръбски следователи да вземат участие в разследването на убийството и обеща, че виновниците за престъплението ще бъдат намерени. Сръбската делегация реши да прекрати „техническия диалог“, който водеше в Брюксел с емисари на Прищина. Оливер Иванович неслучайно беше убит в този момент, когато в Брюксел трябваше да започне поредния кръг от преговорите между представителите на Белград и Прищина. „В този контекст, подобна очевидна провокация може да цели, на първо място, срив на тези преговори. На второ, това да е опит за провокиране на нов въоръжен конфликт“, заяви пред вестник „Взгляд“ управляващият партньор на Агенцията за стратегически комуникации Вадим Самодуров. „Информацията за подготвяна провокация в Косово постъпваше по различни канали още от лятото. Основната цел на албанците остава Косовска Митровица. Доколкото другите сръбски анклави нямат никаква защита, те и така ще бъдат заети лесно от албанската полиция, която има най-модерните видове оръжия, получени от САЩ, ЕС и Турция. Според думите на Самодуров, в Прищина се обсъжда сценарий, според който албанците трябва да блокират мостовете, да проведат зачистка на боеспособното население и да започнат изгонване на останалите жители. Доколкоото в Митровица е концентрирана основната част от сръбското население на областта – около 180 хиляди души, останалите сръбски селища (всичко около 25 хиляди) няма да представляват стратегически интерес за албанците, поясни политологът. „Вероятността за реализиране на подобен сценарий се повиши, след като на преминалите избори победа спечели групировката „ПАН“, оглавявана от военни престъпници. Един от нейните лидери е бившият премиер на Косово Рамуш Харадинай. Убийството на Иванович може да е от полза на „военната партия“ и най-радикалните сили в Косово“, предположи Самодуров. Впрочем, експертите не изключват, че покушението е било част от по-голяма игра, целяща възстановяване на отношенията на Анкара с нейните Западни съюзници – Вашингтон и Брюксел. Нов конфликт на Балканите би позволил на тези играчи да се обединят отново. „Убийството на Иванович може да се разглежда в контекста на изострящия се световен дневен ред и в частност с острите заявления на Турция по отношение на САЩ и ЕС. Ново огнище на напрежение – въоръжен конфликт на Балканите – би позволил да се пренасочи вниманието на глобалните играчи“, заяви Самодуров. При това, Иванович не може да бъде определен като Радикал, той е част от умерените политици. Това заяви в коментар пред изданието старши научен сътрудник на Центъра за изучаване на съвременните балкански кризи към Института за славяноведение на Руската академия на Науките, професор по история Ирина Руднева. „Това, че делегацията се е обърнала и си е тръгнала, говори за сериозността на това събитие за сърбите. Много в Косово не са заинтересовани от преговори и въобще каквито и да е дебати за положението на сърбите“, заяви Руднева. „Радикалните кръгове се опитват да постигнат окончателно изгонванен на сърбите от района и лишаването им от всички права. Засега там остават достатъчно голямо количество сърби и Белград може да повдигне въпроса за разделянето на територията, от което много се страхуват най-вече САЩ и техните съюзници. Виждаме опит този въпрос да се свали завинаги от дневния ред“. При това, съгласно думите на експерта, пълното прекратяване на диалога не е изгодно преди всичко за сръбската страна. „Според законите на международното право, Косово остава част от Сърбия“, подчерта Руднева. „Белград се старае да участва в живота на този край, а ако престане да участва в преговорите, то фактически ще се подпише за отказа си от тази територия“. Освен това, Руднева отбеляза: Ако Вучич прекрати преговорите, това може да стане един от поводите за пореден натиск над Сърбия по въпроса за нейните стремежи към евроинтеграция. „Излизане от преговорен процес, като правило, се трактува еднозначно от западните наблюдатели. Сърбия ще бъде обвинена за пореден път, че не иска диалог и че го саботира“, предупреди експертът. Фокус", "date": "2018.01.17", "title": "„Взгляд“: Убийството на косовския политик може да има сериозни последствия"}
{"url": "http://pik.bg/%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D0%BC%D0%BE%D1%81%D0%BA%D0%B2%D0%B0-%D0%BF%D0%B8%D1%82%D0%B0-%D0%B7%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D0%BB%D0%B8%D0%B2%D1%8A%D1%80%D0%BF%D1%83%D0%BB-news720148.html", "text": "Крилото на Ливърпул Лазар Маркович може да продължи кариерата си в Русия. От него се интересува водачът в Премиер лигата Локомотив (Москва). \"Железничарите\" са готови да вземат под наем сърбина, който от началото на сезона играе само за младежкия отбор на мърсисайдци и няма нито един мач в първнството или за някоя от купите. Маркович се надява да попадне в състава на Сърбия за Мондиал 2018 и с радост би приел офертата на Локомотив, още повече, че със столиччния тим ще получи възможност да се бори за титлата. През 2014 година Ливърпул плати 25 млн. евро на Бенфика за юношата на Партизан, но оттогава неговата кариера върви стремглаво надолу, предава Спортал. Той не се наложи на \"Анфийлд\", а после разочарова при престоите си като преотстъпен във Фенербахче, Спортинг (Лисабон) и Хъл Сити.", "date": "2018.01.17", "title": "Локомотив (Москва) пита за футболист на Ливърпул"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BD%D0%BE%D0%B2%D0%B8%D1%8F%D1%82-%D0%B4%D0%BE%D0%B3%D0%BE%D0%B2%D0%BE%D1%80-%D0%BD%D0%B0-%D0%B6%D0%BE%D0%B7%D0%B5-%D0%BC%D0%BE%D1%83%D1%80%D0%B8%D0%BD%D1%8C%D0%BE-%D0%B5-%D0%B3%D0%BE%D1%82%D0%BE%D0%B2-news720135.html", "text": "Вече няма никакво съмнение, че Жозе Моуриньо ще сложи подписа си под нов договор с Манчестър Юнайтед. \"The Telegraph\" разкри, че всички детайли около споразумението са уточнени и португалецът ще се обвърже с \"червените дяволи\" до 2021 година, с опция контрактът да бъде удължен с още 12 месеца. Сегашният договор на Специалния е до 2019 година, а в последните седмици двете страни водят активни преговори за продължаването му. Официалното подписване се очаква да стане факт в следващите дни. По-рано този месец Моуриньо изненадващо обяви, че не е сигурен дали ще остане на \"Олд Трафорд\" след края на сезона. Неговото желание обаче е да продължи да води тима, с който вече спечели Лига Европа и Купата на Лигата в Англия. Ръководството на Юнайтед също е доволно от работата на 55-годишния специалист. Под негово ръководство Юнайтед бележи значителен прогрес в сравнение с представянето при предишния мениджър Луис ван Гаал. В момента \"червените дяволи\" са на второ място в Премиър лийг след градския си съперник Манчестър Сити, а освен това продължават в Шампионската лига и за ФА Къп. Спортал", "date": "2018.01.17", "title": "ОФИЦИАЛНО! Новият договор на Жозе Моуриньо е готов"}
{"url": "http://pik.bg/%D0%BD%D0%B0%D0%BF%D0%BE%D0%BB%D0%B8-%D0%B8%D0%BC%D0%B0-%D0%BD%D0%BE%D0%B2%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D1%86%D0%B5%D0%BB-news720152.html", "text": "След като се разбра, че Симоне Верди ще остане в Болоня, Наполи ще насочи усилията си на трансферния пазар към привличането на Матео Политано от Сасуоло. Двата клуба могат да се договорят за сделка на стойност 20 млн. евро. Отделно от това, неаполитанци ще пратят под наем в Сасуоло защитника Никола Максимович. 24-годишният Политано е свързван с трансфер в Рома или Ювентус, но сега на сцената излиза и Наполи, предава Спортал. Халфът има 18 мача и 3 гола в Серия \"А\" този сезон, а едно от предимствата му е, че умее да играе както по двата фланга, така и зад нападателя. Политано е предпочитан от Маурицио Сари пред Жерард Деулофеу. Наполи не иска да рискува с крилото на Барселона, защото той действа прекалено индивидуално и няма да пасне към стила на игра на \"небесносините\". Лукас Моура Пари Сен Жермен Манчестър Юнайтед беше друг от вариантите за засилване конкуренцията в офанзивен план, но заплатата на бразилеца от е непосилна за Наполи, а и Моура е близо до договор с .", "date": "2018.01.17", "title": "Наполи има нова трансферна цел"}
{"url": "http://pik.bg/%D0%BC%D0%B0%D1%85%D0%B0%D0%B9%D1%82%D0%B5-%D1%81%D0%B5-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D1%80%D0%B8%D0%B1%D0%B0%D1%80%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%B0%D0%B3%D1%83%D0%B1%D1%8F%D1%82-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B0%D0%BB%D0%BD%D0%B8%D1%82%D0%B5-%D0%B2%D0%BE%D0%B4%D0%B8-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80-news720142.html", "text": "The Daily Express. Ново проучване на общественото мнение показа, че 8 от 10 британски гласоподаватели искат Обединеното кралство да си върне контрола над своите териториални води до края на 2019 година, дори и да има двугодишен транзитен период след Брекзит, пише британското евроскептично издание Анкетата на Yougov е направена по поръчка на Шотландската федерация на рибарите и показа, че 59% от запитаните искат европейските рибари автоматично да загубят достъп до териториалните води на Великобритания до края на 2019 година. Председателят на Федерацията Берти Армстронг заяви: „Ясно е, че има огромна обществена подкрепа за това, Обединеното кралство да си върне контрола върху това, което е негов естествен капитал – рибата, около своите брегове“. „Радващо е, че гласоподавателите също са убедени, че е разумно да излезем от Европейската риболовна политика още в началото на транзитния период“, добави той. Анкетата се проведе, след като се появиха слухове, че Европейския съюз обмисля да поиска пълен достъп за риболовните си кораби в британските териториални води, сред другите искания за транзитния период. Фокус", "date": "2018.01.17", "title": "Махайте се! Европейските рибари трябва да загубят достъп до териториалните води на Великобритания след Брекзит, разкри шокираща анкета"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%BE%D0%B9-%D0%B7%D0%B0%D0%B1%D0%B8-%D0%BD%D0%BE%D0%B6-%D0%B2-%D0%B3%D1%8A%D1%80%D0%B1%D0%B0-%D0%BD%D0%B0-%D1%84%D0%B8%D0%BB%D0%B8%D0%BF-%D0%BA%D0%B8%D1%80%D0%BA%D0%BE%D1%80%D0%BE%D0%B2-news720098.html", "text": "Смятаният за полубог в Русия Филип Киркоров бе обруган дори от най-отявлените си фенове и наречен предател. Причината - музикантът ще работи за \"Евровизия\" със съперници на руснаците. Знаменитият певец е взел под крилото си молдовската група \"Доредос\" (Doredos). В профила си в Инстаграм той заявява, че ще подготви младите изпълнители за участието им в конкурса и дори е написал за триото песента \"My Lucky Day\" заедно с музиканта Джон Балард. Именно тази композиция Doredos ще изпълнят на главния музикален конкурс на годината. Киркоров се надява, че участието на групата на \"Евровизия\" ще се увенчае с успех. \"Бях много впечатлен от Doredos по време на изпълнението им на \"Новата вълна\" в Сочи. Харизматични изпълнители с отлични гласове и усещане за сцена - голяма рядкост в наши дни. Когато виждам такива артисти, се чувствам длъжен да им помогна, така, както на мен самия ми помогна Алла Пугачова в началото на моята кариера. Вече съм правил подобно нещо с Дима Колдун от Беларус, с Ани Лорак от Украйна, със Сергей Лазарев и сестрите Толмачови от Русия\", написа знаменитият певец на страницата си в Инстаграм. \"Сега съм радостен, че мога да подкрепя Doredos заедно с музиканта Джон Баллард, създавайки за тях песента \"My Lucky Day\", с която ще се постараем да представим Молдова на музикалния конкурс \"Евровизия\". Надявам се, че песента ще ви хареса, както на нас ни хареса работата над нея\", казва още певецът, цитиран от Дни.ру. Изданието отбелязва, че много руснаци са възмутени от постъпката на музиканта. Те го наричат \"истински предател на страната\". \"Киркоров пак подкрепя чужденците! Заби ни нож в сърцето, но и ние в неговото ще забием! Предател!\", написаха гневни потребители в социалните мрежи.", "date": "2018.01.17", "title": "ПЪРВО В ПИК! Кой заби нож в гърба на Филип Киркоров?"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%B0%D0%BD%D1%82%D0%BE%D0%BD%D0%BE%D0%B2%D0%B4%D0%B5%D0%BD-%D0%B5-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%B2%D1%81%D0%B8%D1%87%D0%BA%D0%B8-%D1%87%D0%B8%D0%B5%D1%82%D0%BE-%D0%B8%D0%BC%D0%B5-%D0%B7%D0%BD%D0%B0%D1%87%D0%B8-%E2%80%9C%D0%B1%D0%B5%D0%B7%D1%86%D0%B5%D0%BD%D0%B5%D0%BD%E2%80%9C-news720129.html", "text": "Днес православната църква почита паметта на Преподобния Антоний Велики, а празникът е наричан от народа Антоновден. Антоний Велики е роден около 251 г. след Христа, в Египет, в семейството на заможни и благочестиви родители. Според житиеписеца му Атанасий Александрийски светецът прекарва 20 години при пълно усамотение в една изоставена постройка в пустинята. При него идват болни и страдащи хора, с които беседва часове. На 104 години Антоний излиза в открит диспут с привържениците на арианското учение и ги побеждава. Успехът му е наречен тържество на християнството. На следващата година светецът умира, като е погребан на тайно място. По-късно мощите му са открити и тържествено пренесени във Виена. Според българската народна традиция Антоновден се празнува за предпазване от болести. На този ден жените не предат, не плетат, не варят боб и леща, за да не разсърдят чумата, шарката и „синята пъпка”. Специално омесени за празника содени питки, намазани със сметана, се раздават на близки и съседи за здраве, а една се оставя на тавана „за белята, за лелята”, както е била наричана чумата. Затова Антоновден е известен още и като Лелинден. В народните представи живеят двама братя близнаци, ковачите Антон и Атанас, които първи изобретяват ковашките клещи. Затова Антоновден и Атанасовден (на 18 януари) са един след друг и се честват като празници на ковачи, железари, ножари и на налбанти.", "date": "2018.01.17", "title": "ЧЕСТИТО! Антоновден е! Празнуват всички, чието име значи “безценен“"}
{"url": "http://pik.bg/%D0%BA%D0%B0%D1%80%D0%B0%D0%BD%D0%B3%D0%B0-%D0%B4%D0%BE%D0%B9%D0%B4%D0%B5-%D0%BD%D0%BE-%D0%B4%D1%80%D1%83%D0%B3-%D0%B1%D1%80%D0%B0%D0%B7%D0%B8%D0%BB%D0%B5%D1%86-%D0%BD%D0%B0%D0%BF%D1%83%D1%81%D0%BD%D0%B0-%D0%BB%D0%B0%D0%B3%D0%B5%D1%80%D0%B0-%D0%BD%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-news720116.html", "text": "Жеферсон ЦСКА-София Стамен Белчев Фернандо Каранга Както е известно, голмайсторът закъсня с три дни повече от разрешеното от клуба и ще понесе санкция според вътрешния правилник. Защитникът напусна лагера на в Сандански, съобщи официалният сайт на \"червените\". Причината е скръбна вест в семейството на бразилеца, заради която той беше освободен от старши треньора и отпътува за родината си. Новият футболист в тима ще се завърне в България при първа възможност и ще продължи подготовка със съотборниците си, предава Спортал. Вчера към лагера на ЦСКА-София се присъедини .", "date": "2018.01.17", "title": "Каранга дойде, но друг бразилец напусна лагера на ЦСКА-София"}
{"url": "http://pik.bg/%D1%81%D0%B5%D1%83%D0%BB-%D0%B8-%D0%BF%D1%85%D0%B5%D0%BD%D1%8F%D0%BD-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B4%D0%B8%D0%B0%D0%BB%D0%BE%D0%B3-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%BE-%D0%BD%D0%B8%D0%B2%D0%BE-%D0%B7%D0%B0-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0%D1%82-news720146.html", "text": "ТАСС Преговорите на работно ниво за участие на делегация от Северна Корея на XXXIII зимни Олимпийски игри в южнокорейския град Пьончан започнаха в сряда в Панмунджом, предава , като се позовава на информация от южнокорейските медии. Преди началото на разговорите, заместник-министърът по обединението на Южна Корея Чун Хе Сон заяви, че, съгласно неговите очаквания, срещата ще се проведе в спокойна и конструктивна обстановка, „ в духа на взаимоуважение и разбирателство“. „На днешните (17.01) преговори ние планираме да се фокусираме върху въпроси по изпълнението на административни процедури, свързани с участието на Северна Корея на Олимпиадата и Параолимпиадата“, подчерта той. Във вторник, Южна и Северна Корея обмениха списъци с участници на преговорите в сряда. Южнокорейската тричленна делегация е оглавена от Чун Хе Сон, а делегацията на Северна Корея от заместник-председателят на Комитета за мирно обединение на Корея Чон Чжон Су. В състава на севернокорейската делегация е и заместник-министъра на спорта Вон Гил У. Планира се в хода на срещата да се обсъдят техническите детайли за участието на представителите на Пхенян на Игрите. Очаква се, че ще бъде повдигнат въпросът за възможно съвместно излизане на спортистите от двете страни под един флаг по време на церемониите по откриване и закриване на зимната Олимпиада. В понеделник беше постигната договорка за изпращането в Южна Корея за периода на Олимпиадата на 140 артисти и музиканти от Северна Корея. Планира се те да проведат концерти в Сеул и Канин, който ще приеме част от олимпийските съревнования. Фокус", "date": "2018.01.17", "title": "Сеул и Пхенян започнаха диалог на работно ниво за участието на Северна Корея на Олимпиадата в Пьончан"}
{"url": "http://pik.bg/%D0%BC%D1%81-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%B4%D0%B8%D0%B0%D0%BB%D0%BE%D0%B3%D1%8A%D1%82-%D1%81-%D0%BF%D1%80%D0%B8%D1%89%D0%B8%D0%BD%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD-%D0%B4%D0%BE%D0%BA%D0%B0%D1%82%D0%BE-%D0%BD%D0%B5-%D1%81%D0%B5-%D0%BF%D0%BE%D0%BB%D1%83%D1%87%D0%B0%D1%82-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%BE%D1%82-%D1%80-news720131.html", "text": "ТАСС. Диалогът между Белград и Прищина с посредничеството на Европейския съюз в Брюксел няма да бъде продължен до тогава, докато Сърбия не бъде удовлетворена от хода и резултатите от разследването за убийството на един от лидерите на косовските сърби Оливер Иванович. Това заяви във вторник вечерта в ефира на национална телевизия началникът на отдела за Косово и Метохия при Министерския съвет на Сърбия Марко Джурич, предава „Диалогът в Брюксел няма да бъде продължен, докато Сърбия не получи отговори за убийството. Ние получаваме информация ежеминутно. Ние не молим, а изискваме, косовските органи незабавно да открият убиецът“, заяви Джурич. Той отбеляза, че целта на покушението е била Сърбия и сръбския народ. Джурич напомни, че Белград ще изисква да участва в разследването на убийството на Иванович. По-рано във вторник, президентът на Сърбия Александър Вучич заяви, че Белград е готов за преговори с Прищина по всяко време. При това, държавният глава одобри решението на Джурич, оглавяващ сръбската делегация в Брюксел, да прекрати преговорите след убийството на сръбския политик. Иванович беше застрелян във вторник в Косовска Митровица на излизане от офиса на оглавяваната от него партия „Свобода, демокрация, справедливост“. Фокус", "date": "2018.01.17", "title": "МС на Сърбия: Диалогът с Прищина няма да бъде продължен, докато не се получат резултати от разследването за убийството на Оливер Иванович"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BC%D1%83%D0%BD-%D0%B4%D0%B6%D0%B5-%D0%B8%D0%BD-%D0%B7%D0%B0%D1%81%D0%BB%D1%83%D0%B6%D0%B0%D0%B2%D0%B0-%D1%88%D0%B0%D0%BD%D1%81-%D0%B4%D0%B0-%D0%BF%D0%BE%D1%81%D1%82%D0%B8%D0%B3%D0%BD%D0%B5-%D0%BC%D0%B8%D1%80-%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-news720111.html", "text": "Global Times. През изминалата 2017 година, Корейският полуостров беше сцена на възходи и падения и на повишаване на геополитическите рискове в Североизточна Азия, включително опасността от избухване на война. Но в самото начало на 2018 година, Северна и Южна Корея проведоха първите си разговори на високо ниво от повече от две години в пограничното селище Панмунджом, съгласявайки се да си сътрудничат за Олимпийските игри в Пьончан и по други въпроси, целящи разсейване на напрежението. По света се появи надежда за възможно помирение, пише китайското правителствено издание за международна политика Зимните олимпийски игри предоставят историческа възможност за двете страни. Северна Корея се опитва да се възползва от възможността за пробиване на обръча от санкции и иска да поеме инициативата в двустранните и многостранните отношения, докато Южна Корея се опитва да намали ескалиращото напрежение и да разреши ядрения въпрос чрез диалог и консултации. Усилията и на двете страни са в унисон с призивите за мирно развитие на Североизточна Азия. Южнокорейският президент Мун Дже-ин винаги се е придържал към „Политиката на греещото слънце“ спрямо Северна Корея. Тази политика беше инициирана от правителството на Ким Дае-юнг, който пое властта през 1998 година. През юни 2000-ата година, Ким предприе официална визита в Северна Корея, която беше първата официална среща между лидерите на двете страни в периода след разделянето на полуострова през 50-те години на XX век. По-късно „Политиката на греещото слънце“ стана символ на помирителните усилия на Южна Корея и нейното желание да помогне на Севера. Ким получи Нобеловата награда за мир за тази си инициатива. Роден в семейство на севернокорейски бежанци, Мун е политик, клонящ към лявото, който вярва в политическата естетика и философия. Той настоява, че Южна Корея трябва да играе доминираща роля на Корейския полуостров, изграждайки постоянен мир, чрез диалог и обмен на хора между двете страни и възобновяване на двустранното икономическо сътрудничество. Той е готов да предложи помощ на Северно Корея, за да се даде тласък на икономиката на полуострова. Мун многократно изрази желанието си да посети Северна Корея и да намери механизъм за разрешаване на ядрения въпрос. Фокус", "date": "2018.01.17", "title": "Президентът Мун Дже-ин заслужава шанс да постигне мир на Корейския полуостров"}
{"url": "http://pik.bg/%D0%B7%D0%B0%D0%B2%D1%8A%D1%80%D1%88%D0%B8%D1%85%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%BC%D0%B0%D1%87%D0%BE%D0%B2%D0%B5-%D0%BE%D1%82-%D1%81%D1%83%D1%82%D1%80%D0%B5%D1%88%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D0%BE%D1%82%D0%BA%D1%80%D0%B8%D1%82%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BD%D0%B0-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news720156.html", "text": "Завършиха мачовете от сутрешната програма на Откритото първенство на Австралия за сряда. Ето и някои резултати: Пабло Кареньо Буста – Жил Симон 1:0 сета и отказване на франзуцина заради контузия Андреа Сепи – Йошихито Нишиока 3:0 сета (6:1, 6:3, 6:4) Катерина Бондаренко – Анастасия Павлюченкова 2:0 сета (6:2, 6:3) Елина Свитолина – Катериина Синякова 2:1 сета (4:6, 6:2, 6:1 ) Фокус", "date": "2018.01.17", "title": "Завършиха първите мачове от сутрешната програма на Откритото първенство на Австралия"}
{"url": "http://pik.bg/15-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81-%D0%BF%D0%BE%D0%B1%D0%B5%D0%B4%D0%B8%D1%82%D0%B5-%D0%BD%D0%B0-%D0%B0%D1%83%D1%81%D1%82%D1%80%D0%B5%D0%BB%D0%B8%D1%8A%D0%BD-%D0%BE%D1%83%D0%BF%D1%8A%D0%BD-news720145.html", "text": "15-годишната украинка Марта Костюк се класира за третия кръг на Откритото първенство на Австралия. Тя победи представителката на домакините Оливия Роговска с 6:3, 7:5. Костюк стана най-младата тенисистка, достигнала до трети кръг на турнир от Големия шлем, от 20 години. Украинката, която започна турнира от квалификациите, е 521-а в света, но имаше успехи в Мелбърн и миналата година, когато спечели при девойките. Следващата съперничка на Костюк ще е сънародничката й Елина Свитолина, предава Спортал. Поставената под номер 4 в схемата загуби първия сет срещу Катерина Синякова, но след това показа защо е считана за една от фаворитките за титлата. Тя спечели с 4:6, 6:2, 6:1. Още една украинка се класира за третия кръг. Катерина Бондаренко постигна убедителна победа с 6:2, 6:3 срещу рускинята Анастасия Павлюченкова.", "date": "2018.01.17", "title": "15-годишната сензация продължава с победите на \"Аустрелиън Оупън\""}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BC%D0%B0%D0%B3%D1%8C%D0%BE%D1%81%D0%BD%D0%B8%D0%BA%D1%8A%D1%82-%D1%80%D0%BE%D0%BD%D0%B0%D0%BB%D0%B4%D0%B8%D0%BD%D1%8C%D0%BE-%D0%BA%D0%B0%D0%B7%D0%B0-%D0%BA%D1%80%D0%B0%D0%B9-news720155.html", "text": "Бразилската легенда Роналдиньо окончателно прекратява кариерата си. Потвърждението дойде от неговия брат и личен агент - Роберто де Азис. Той заяви, че няма никакъв шанс бившият ас на Пари Сен Жермен, Барселона и Милан да се завърне на терена професионално. \"Роналдиньо спря с футбола. Край. Възможно е след Мондиал 2018 да организираме нещо голямо, може би през август. Ще организираме събития в Бразилия, Европа и Азия. Естествено, планираме и прощален мач с националния отбор\", заяви братът на магьосника с номер 10 в интервю за Globo\". За последно Роналдиньо се появи в официален двубой през 2015 година с екипа на Флуминензе. В славната си кариерата той е играл още за Гремио, ПСЖ, Барселона, Милан, Фламенго, Атлетико Минейро и мексиканския Керетаро. Гениалният халф е световен шампион със \"селесао\" през 2002 година, а освен това е печелил Купата на конфедерациите (2005) и Копа Америка (1999), предава Спортал. На клубно ниво Роналдиньо е победител в Шампионската лига през 2006 година, двукратен шампион на Испания (2005, 2006), двукратен носител на Суперкупата на Испания (2005, 2006), шампион на Италия (2011) и победител в Копа Либертадорес (2013). През 2005 година бразилецът спечели и \"Златната топка\". В последно време Роналдиньо редовно участва в благотворителни мачове.", "date": "2018.01.17", "title": "ОКОНЧАТЕЛНО! Магьосникът Роналдиньо каза \"край\"!"}
{"url": "http://pik.bg/%D0%B5%D1%81%D0%BF%D1%87-%D0%BD%D0%B0%D0%BB%D0%BE%D0%B6%D0%B8-%D0%B3%D0%BB%D0%BE%D0%B1%D0%B0-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%B7%D0%B0%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B5%D0%BD-%D0%B2%D0%B5%D1%81%D1%82%D0%BD%D0%B8%D0%BA-news720112.html", "text": "Hurriyet. Европейският съд по правата на човека (ЕСПЧ) наложи на Турция глоба в размер на пет хиляди евро за временното закриване на опозиционния вестник \"Евренсел\" през 2001 г., съобщава Съдът постанови, че с действията си турските власти са нарушили свободата на изразяване, в случая - на Февзи Сайгълъ, собственик на \"Евренсел\" по онова време, и на Али Кариташ, редактор на изданието. Двамата журналисти бяха санкционирани, след като местните съдилища ги признаха за виновни по обвинение в нарушаване на закона заради публикуването на имената на двама служители на силите за сигурност, които според \"Евренсел\" са замесени в побоя над журналиста на вестника Метин Гьоктепе, починал от побой в ареста. Прокурорите тогава заявиха, че с разкриването на самоличността на двамата полицейски служители ги е превърнало в \"цели на терористични организации\". Адвокатите на двамата журналисти, които ги представляваха в ЕСЧП, твърдят, че имената на полицаите са били оповестени и преди публикацията във вестника. За смъртта на пребития Гьоктепе бяха съдени 11 полицейски служители. Петима от тях бяха оправдани, а останалите шестима получиха 18-годишни присъди за лишаване от свобода. По-късно те бяха намалени до седем години заради \"добри маниери\" и \"невъзможността да бъде определен реалният нападател\". Признатите за виновни обаче бяха амнистирани след година и осем месеца лишаване от свобода. Фокус", "date": "2018.01.17", "title": " ЕСПЧ наложи глоба на Турция за закриването на опозиционен вестник"}
{"url": "http://pik.bg/%D0%B1%D0%BE%D0%B8%D0%BD%D0%B3-%D0%BF%D0%BE%D0%BA%D0%B0%D0%B7%D0%B0-%D0%B4%D1%80%D0%BE%D0%BD-%D0%BA%D0%BE%D0%B9%D1%82%D0%BE-%D0%B2%D0%B4%D0%B8%D0%B3%D0%B0-%D0%BD%D0%B0%D0%B4-200-%D0%BA%D0%B3-news720150.html", "text": "Американският авиостроителен концерн Boeing представи дрон с товароносимост 225 кг. Според производителя подобни апарати ще променят из основи въздушните превози. Информацията за новия дрон е оскъдна. Машината има 8 ротора и тежи 340 кг. Дълга е 4.6, широка 5.5 и висока 1.2 метра. Продължителността на полета и обсегът не се съобщават. Товарният дрон е разработен от изследователската компания Aurora Flight Sciences, купена от Boeing 4 месеца след старта на разработката. Преди това тя нашумя като партньор на Uber по проект за летящо такси. факти бг", "date": "2018.01.17", "title": "\"Боинг\" показа дрон, който вдига над 200 кг"}
{"url": "http://pik.bg/%D0%B0%D0%BD%D1%82%D1%8A%D0%BD%D0%B8-%D0%B4%D0%B6%D0%BE%D1%88%D1%83%D0%B0-%D1%81%D1%82%D1%8A%D0%BA%D0%BB%D0%B5%D0%BD%D0%B0-%D0%B1%D1%80%D0%B0%D0%B4%D0%B8%D1%87%D0%BA%D0%B0-%D0%B3%D0%BB%D1%83%D0%BF%D0%BE%D1%81%D1%82%D0%B8-news720121.html", "text": "Британецът Антъни Джошуа определи като фалшиви новините, че има слаба брадичка. Това се случи преди битката за титлата в тежката категория на професионалния бокс срещу Джоузеф Паркър, която е на 31 март. 28-годишният боксьор, който държи титлите на версиите - WBA и IBF, влиза в мачът в Кардиф с перфектен рекорд от 20 срещи и 20 победи с нокаут. Шампионът на WBO Паркър е непобедим в 24 срещи, от които 18 с нокаута, а той и щабът му обърнаха внимание на минали събития, в които Джошуа е бил нокаутиран, като любител и професионалист. Джошуа заяви, че ще е необходимо повече от човек, за да го бие и обвини противника си за PR каскадьор. \"Когато говорите за това, че се откажа от себе си и какво сте направили, това е стратегия за продажби. Слуховете, които сте чували, всички те са фалшиви новини. Каквото и да искате да използвате срещу мен, е между вас и вашия лагер\", заяви Антъни Джошуа, цитиран от Спортал.", "date": "2018.01.17", "title": "Антъни Джошуа: Стъклена брадичка!? Глупости!"}
{"url": "http://pik.bg/%D0%B1%D0%B5%D0%B7-%D0%B8%D0%B7%D0%BD%D0%B5%D0%BD%D0%B0%D0%B4%D0%B8-%D0%B2-%D0%BF%D1%80%D0%B5%D0%B8%D0%B3%D1%80%D0%B0%D0%B2%D0%B0%D0%BD%D0%B8%D1%8F%D1%82%D0%B0-%D0%BB%D0%B5%D1%81%D1%82%D1%8A%D1%80-%D0%B8-%D1%83%D0%B5%D1%81%D1%82-%D1%85%D0%B5%D0%BC-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B7%D0%B0-%D1%84%D0%B0-%D0%BA%D1%8A%D0%BF-news720124.html", "text": "Отборите на Лестър и Уест Хем се класираха от втори опит за осминафиналите в турнира за ФА Къп. И двата тима спечелиха преиграванията си от третия кръг, съответно срещу Флийтууд Таун и Карлайл. \"Лисиците\" нямаха проблеми и спечелиха с 2:0, докато \"чуковете\" не можаха да вкарат гол в редовното време и трябваше да чакат до 112-ата минута, когато Рийс Бърк сложи край на надеждите на гостите за сензация. На \"Кинг Пауър Стейдиъм\" Клод Пюел заложи на състав, в който преобладаваха резервите, но те не го разочароваха. В 43-ата минута Ислам Слимани комбинира с Келеши Иеанашо, който откри резултата. Отново ниегериецът беше точен в 77-ата минута след пас на Риад Марез. Първоначално страничният съдия вдигна флага за засада, но след намесата на системата VAR (за първи път в Англия - б. а.) голът бе зачетен. В следващия кръг Лестър ще срещне Питърбро. Уест Хем също беше без основните си футболисти срещу третодивизионния Шроусбъри и това можеше да струва скъпо на лондончани.  В редовните 90 минути гол не падна, а продълженията също вървяха към нулево равенство, но в 112-ата минута Рийс Бърк вкара първия си гол с екипа на \"чуковете\" и ги прати срещу победителя от двойката Борнемут - Уигън. Кардиф Сити не се затрудни като гост на Мансфийлд Таун и спечели с 4:1. Два гола за уелския тим реализира Джуниър Хойлет, предава Спортал. В следващия кръг отборът на Нийл Уорнък ще се изправи срещу Манчестър Сити. Шефилд Уензди спечели с 2:0 срещу Карлайл и ще има за съперник в 4-ия кръг Рединг, който пък преодоля след успех с 3:0 Стивънидж. К. Иеанашо (43) К. Иеанашо (77) Б. Манга (34) Д. Роуз (35) Дж. Хийлет (66) А. Пилкингтън (71) Дж. Хойлет (89) М. Матиаш (28) А. Нухиу (66) Й. Бьодварсон (32) Й. Бьодварсон (44) Й. Бьодварсон (64) 1:0 Р. Бърк (112)", "date": "2018.01.17", "title": "Без изненади в преиграванията, Лестър и Уест Хем продължават за ФА Къп"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B1%D0%B5%D0%BB%D0%B3%D1%80%D0%B0%D0%B4-%D0%BF%D0%BE%D0%BB%D0%B0%D0%B3%D0%B0%D1%82-%D1%86%D0%B2%D0%B5%D1%82%D1%8F-%D0%BF%D1%80%D0%B5%D0%B4-%D1%86%D1%8A%D1%80%D0%BA%D0%B2%D0%B0%D1%82%D0%B0-%D1%81%D0%B2%D0%B5%D1%82%D0%B8-%D1%81%D0%B0%D0%B2%D0%B0-%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%BE%D0%BB%D0%B8%D0%B2%D0%B5%D1%80-%D0%B8%D0%B2%D0%B0%D0%BD%D0%BE%D0%B2%D0%B8%D1%87-news720114.html", "text": "TANJUG. Жителите на Белград носят цветя на площада пред църквата Свети Сава в центъра на града и палят свещи в памет на убития на 16 януари политически лидер на косовските сърби Оливер Иванович, предава сръбската агенция Призивът към белградчани да се съберат пред храма дойде чрез социалните мрежи. На площада дойдоха и представителите на опозицията: бившият президент на Сърбия Борис Тадич и бившият министър на външните работи на страната Вук Йеремич. Политиците бяха начело на прозападното правителство на Сърбия в началото на 2000-те години. Аналогична акция се провежда във втория по големина град на страната Нови Сад. Гражданите се събират на площад Свобода, в близост до Успенската църква, палят свещи и полагат цветя. Там също присъстват представители на политическите партии. По-рано вчера, едновременно няколко опозиционни лидери обвиниха сръбските власти за убийството на Иванович. В обръщение към нацията, президентът на Сърбия Александър Вучич им отговори на своите опоненти, че „няма да им даде да предадат Сърбия, както са направили с Косово“. Фокус", "date": "2018.01.17", "title": "Жителите на Белград полагат цветя пред църквата Свети Сава в памет на Оливер Иванович"}
{"url": "http://pik.bg/%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BE%D0%B1%D0%B5%D1%89%D0%B0-%D0%B4%D0%B0-%D0%BD%D0%B5-%D0%BF%D0%BE%D0%B7%D0%B2%D0%BE%D0%BB%D0%B8-%D0%B8%D0%B7%D0%BD%D0%B8%D0%BA%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2-%D0%B1%D0%B5%D0%B6%D0%B0%D0%BD%D1%81%D0%BA%D0%B8-%D0%BB%D0%B0%D0%B3%D0%B5%D1%80-%D0%B2-%D0%BA%D0%B0%D0%BB%D0%B5-news720109.html", "text": "Reuters. Президентът на Франция Еманюел Макрон заяви във вторник, че няма да позволи изникването на нов бежански лагер в северното френско пристанище Кале и поиска от Великобритания да отговори на френските искания по въпроса за децата без придружител, предава Освен това, френският лидер обеща да предприеме мерки срещу полицаите, които използват прекомерна сила срещу мигрантите, но все пак защити силите за сигурност срещу обвиненията в бруталност, идващи от някои неправителствени и благотворителни организации, определяйки ги като лъжа. „Няма да допуснем завръщане на „Джунглата““, подчерта Макрон по време на реч в Кале, визирайки прякора, даден на палатковия лагер. Франция иска от Великобритания да поеме по-голяма част от финансовата тежест по охраната на общата граница и да приеме повече бежанци. Фокус", "date": "2018.01.17", "title": "Еманюел Макрон обеща да не позволи изникването на нов бежански лагер в Кале"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8%D1%82%D0%B5-10-%D0%B4%D1%80%D0%B5%D0%B1%D0%BE%D0%BB%D0%B8%D0%B8-%D0%BA%D1%80%D0%B5%D1%89%D1%8F%D1%89%D0%B8-%D1%87%D0%B5-%D1%82%D0%BE%D0%B9-%D1%82%D0%B5-%D0%BE%D0%B1%D0%B8%D1%87%D0%B0-news720126.html", "text": "Понякога най-дребните жестове, разкриват най-големите чувства. Ако и ти си задаваш въпроса: \"Обича ли ме той\", виж издайниците, които доказват, че чувствата му не са просто временен интерес. Дори и в най-откритите отношения има хора, които не обичат да говорят за любов. Ако и твоят приятел, както и моят между другото, когато го попитам обича ли ме, отговаря:„Хич“ и се усмихва нежно, обърни внимание на някои моменти, според които можеш да разбереш казва ли ти истината, или ти си неговият най-голям подарък и изненада. 1. Понякога той те гледа така, все едно е спечелил шестица от тотото. И изобщо не е важно, че точно в този момент ти лежиш по пижама на дивана и ядеш чипс, а той с този поглед на влюбено кученце изглежда нелепо. 2. Той ти споделя неща, които не е казвал на никого другиго. Може да има някаква тайна от детството си, или да се страхува от нещо, но все пак е събрал смелост да ти разкаже. 3. Понякога те целува внезапно. А ти, неподозирайки за намерението му, точно в този момент се обръщаш настрани и той ти зашива целувка по врата. Е, какво от това! 4. Той общува добре със семейството ти. Ходи с баща ти на риба, дава съвети на брат ти и говори по мобилния с майка ти, когато ти не си заета да отговориш на повикването й. 5. Той никога не забравя за теб. Дори когато е с приятели, ти изпраща снимки на кучето на Иван, само защото знае, че ти обожаваш тази порода. 6. Вслушва се в мнението ти. Може, когато си е вкъщи, той все още да носи тениската, която не харесваш, но когато е с теб, никога не я слага и за сериозните въпроси – винаги се допитва до теб, преди да вземе решение. 7. Дори да му се случват големи промени, той никога не забравя за теб. Предложили са му друга работа или пътуване? Той не мисли егоистично и ще обсъди вариантите с теб преди да приеме или откаже. 8. Излиза с теб на пазар. Вие не живеете заедно и той да не обича кой знае колко магазините, на него му е приятно да е до теб. А и да ти помогне с торбите. 9. Двамата можете да говорите за всичко. Ти нямаш тайни от него и не виждаш смисъл да го лъжеш за дреболии. Той винаги ще те разбере и подкрепи. 10. Готов е на всичко, само и само да те направи щастлива. Помниш ли момента, когато ти имаше важно представяне, а той предишната вечер трябваше да работи до късно? Но все пак, се постара да се прибере по-рано, направи ти вечеря и те прегърна, за да можеш да си починеш и да си свежа за това твое важно представяне. Виждаш ли... Дори да сбърчва нос и да те дразни с отговор: „Изобщо“, когато чуе въпроса: „Обичаш ли ме“, това не означава, че точно в този момент трябва да му вярваш сляпо. Той те обича. И си личи. Просто отвори очите си за дреболиите, които го показват.", "date": "2018.01.17", "title": "САМО ЗА ДАМИТЕ! 10 дреболии, крещящи, че той те обича"}
{"url": "http://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%BD%D0%B0%D1%80%D0%BA%D0%BE%D0%B7%D0%B0%D0%B2%D0%B8%D1%81%D0%B8%D0%BC%D0%B0-%D0%BC%D0%B0%D0%B9%D0%BA%D0%B0-%D0%B7%D0%B0%D1%81%D0%BD%D0%B5-%D0%BA%D0%B0%D0%BA-%D0%BD%D0%B0%D1%81%D0%B8%D0%BB%D0%B2%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-4-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D1%81%D0%B8-%D0%B4%D0%B5%D1%82%D0%B5-%D0%B8-%D0%BA%D0%B0%D1%87%D0%B8-%D0%B2%D0%B8%D0%B4%D0%B5-news720097.html", "text": "На 20 години затвор осъдиха млада майка, която е насилила сексуално 4-годишното си дете. Присъдата на Кайли Мари Перес беше произнесена от съда миналата седмица. 25-годишната жена се е признала за виновна, по обвинение, че е заснела как докосва гениталиите на 4-годишния си син, а след това е изпратила видеото на своя наркодилър. Бруталните кадри циркулирали в интернет през ноември 2016 година. Видеото е качено от наркодилъра, става ясно от съдебните записи. През септември тази година Перес е сключила споразумение, че ще се признае за виновна за сексуална експлоатация на дете, ако прокурорите отхвърлят допълнителното обвинение за разпространение на детска порнография. Така съдия от федералния съд в окръг Мускингон, Мичиган осъжда 25-годишната майка на две десетилетия затвор. Дилърът на Кайли Перес, 32-годишният Натан Озбърн, е осъден на 37 години затвор за разпространението на шокиращото видео, както и за убеждаването на друга 20-годишна майка да заснеме как насилва сексуално своят син. В доклада на социален работник, изготвен по делото, се съобщава, че Кайли Перес не е сексуално привлечена от деца, а е направила видеото, след като е била принудена от Натан Озбърн, от когото имала зависимост от наркотии и секс.", "date": "2018.01.17", "title": "ШОК И УЖАС! Наркозависима майка засне как насилва сексуално 4-годишното си дете и качи видеото в интернет"}
{"url": "http://pik.bg/%D0%BB%D0%BE%D1%82%D0%B8%D1%82%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%BC%D0%B8%D0%BB%D0%B8%D0%BD%D0%BA%D0%BE%D0%B2%D0%B8%D1%87-%D1%81%D0%B0%D0%B2%D0%B8%D1%87-%D0%BD%D0%B5-%D1%81%D0%B5-%D0%BF%D1%80%D0%BE%D0%B4%D0%B0%D0%B2%D0%B0-news720130.html", "text": "Президентът на Лацио Клаудио Лотито беше категоричен, че халфът Сергей Милинкович-Савич ще остане в отбора. Все повече клубове се интересуват от сръбския национал, а медиите се надпреварват да предполагат срещу какво сума ще го продадат \"орлите\". Лотито обаче заяви, че трансфер на 22-годишния футболист не е на дневен ред. \"Колко струва Милинкович-Савич? Не ме интересува, защото той не е за продан! Сергей е като мен, има същия характер и жертвоготовност. Когато баща му се опитваше да го прати във Фиорентина, а той вече имаше договорка с нас, момчето дойде и ми каза, че иска да играе единствено в Лацио. Това означава много\", заяви Лотито. \"Възможно е да се класираме за Шампионската лига. Преодоляхме трудни моменти и ако останем обединени, ще постигнем целта си\", добави босът на римския клуб, цитиран от Спортал. През сезона Милинкович-Савич има 19 мача и 5 гола в Серия \"А\". Около него кръжат Манчестър Юнайтед и Ювентус, а отскоро се смята, че в битката за подписа му ще се намеси и Пари Сен Жермен. Според слуховете, парижани са готови да извадят оферта за 170 млн. евро.", "date": "2018.01.17", "title": "Лотито предупреди: Милинкович-Савич не се продава"}
{"url": "http://pik.bg/%D1%82%D0%B2%D0%B5%D0%BD%D1%82%D0%B5-%D0%B2%D0%B7%D0%B5-%D1%85%D0%B0%D0%BB%D1%84-%D0%BD%D0%B0-%D0%BF%D1%81%D0%B2-%D0%B0%D0%B9%D0%BD%D0%B4%D1%85%D0%BE%D0%B2%D0%B5%D0%BD-news720134.html", "text": "Крилото на ПСВ Айндховен Адам Махер ще доиграе сезона под наем в Твенте. Той ще работи отново под ръководството на Герт-Ян Вербек, който му беше треньор и в АЗ Алкмаар. Махер спечели две титли с ПСВ, но постепенно загуби титулярното си място и през 2016 година \"филипсите\" го преотстъпиха на Османлъспор. В Турция той вкара само 2 гола, а след завръщането си в ПСВ това лято се оказа излишен, предава Спортал. 24-годишният футболист се появи само веднъж в Ередивизие, при това като резерва за 1 минута. За Купата на Холандия има 2 мача и 2 гола. Твенте е на 16-о място от 18 отбора в холандския елит. Отборът от Еншеде има само 4 победи и е застрашен от изпадане.", "date": "2018.01.17", "title": "Твенте взе халф на ПСВ Айндховен"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%B8%D0%BC%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D0%BA%D0%BE%D1%81%D0%BE%D0%B2%D0%BE-%D0%B8-%D0%BC%D0%B5%D1%82%D0%BE%D1%85%D0%B8%D1%8F-%D0%BD%D0%B0-20-21-%D1%8F%D0%BD%D1%83%D0%B0%D1%80%D0%B8-news720123.html", "text": "TANJUG Президентът на Сърбия Александър Вучич има намерение да посети Косово и Метохия на 20-21 януари, предава сръбската агенция , като се позовава на съобщение от кабинета на сръбския лидер. През идните събота и неделя, Вучич ще посети градовете Косовска Митровица, Грачаница и Лапле-Село, където ще разговаря с косовските сърби. Визитата на президента в указания период потвърди и началникът на отдела за Косово и Метохия при Министерския съвет на Сърбия Марко Джурич. По-рано самият Вучич съобщи за намерението си да посети автономния край Косово и Метохия по време на обръщението си към нацията във връзка с убийството на един от политическите лидери на косовските сърби Оливер Иванович. Иванович беше застрелян във вторник сутринта на излизане от офиса на оглавяваната от него партия „Свобода, демокрация, справедливост“. Вучич вече определи убийството на политика като терористичен акт и нападение над целия сръбски народ. Фокус", "date": "2018.01.17", "title": "Александър Вучич има намерение да посети Косово и Метохия на 20-21 януари"}
{"url": "http://pik.bg/%D1%81%D0%B8%D0%BB%D0%B8%D1%82%D0%B5-%D0%BD%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0%D1%87%D0%B5%D0%BB%D0%BE-%D1%81%D1%8A%D1%81-%D1%81%D0%B0%D1%89-%D1%81%D0%B0-%D0%BE%D0%B1%D1%83%D1%87%D0%B8%D0%BB%D0%B8-120-%D1%85%D0%B8%D0%BB%D1%8F%D0%B4%D0%B8-%D0%B8%D1%80%D0%B0%D0%BA%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%B7%D0%B0-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-news720122.html", "text": "ТАСС. Повече от 120 хиляди военнослужещи от силите за сигурност и Министерството на вътрешните работи на Ирак са преминали подготовка под ръководството на инструктори от оглавяваната от САЩ коалиция за последните две години. Това съобщи на 16 януари на брифинг в Пентагона бригадният генерал Матю Глин, заместник-командващ на операцията Inherent Resolve ( „Непоколебима решимост“ ), която провеждат в Ирак и Сирия коалицията от държави начело със САЩ, предава Само за последните няколко месеца, според думите на генерала, коалицията е организирала боевата подготовка на хиляда сътрудници на иракските сили за сигурност, а през идните няколко седмици подготовката си ще завършат още 500 военнослужещи. Отговаряйки на въпрос за мащабите на операцията срещу терористите от групировката „Ислямска държава“ в Ирак, Глин отбеляза, че все още съществуват отделни клетки на терористите, но те действат несъгласувано. „Съхраняват се отделни клетки на терористите от „Ислямска държава“, които се опитват да създадат нестабилна обстановка в няколко района и населени места“, заяви военният. „Тези остатъци от „Ислямска държава“ са изолирани“, добави той. „Ако се опитат да се обединят или да се прехвърлят в други райони, то силите за сигурност в Ирак ще направят всичко възможно, за да им попречат. Целта е да ги изолираме в тези райони, в които се намират в момента и да им оставим само две възможности: да се предадат или да умрат“. Генерал Глин заяви, че не разполага с точни данни за броя на джихадистите в Ирак и Сирия. „Не отделяме внимание на въпроса за тяхната численост“, обясни той. „Придаваме основно значение на това къде действат и какво предприемат“. В момента, подчерта генералът, „Ислямска държава“ вече няма тази структура, която е имала групировката по-рано. Фокус", "date": "2018.01.17", "title": "Силите на коалицията начело със САЩ са обучили 120 хиляди иракски войници за две години"}
{"url": "http://pik.bg/%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%81%D0%B0%D0%BC%D0%BE-%D0%B7%D0%B0-1-%D0%BE%D1%82-7-%D0%B4%D0%BD%D0%B8-%D1%81%D0%B8-%D1%81%D0%BC%D0%B5%D0%BD%D0%B8-%D0%BB%D1%8E%D0%B1%D0%B8%D0%BC%D0%B8%D1%8F-%D1%87%D0%B5%D1%80%D0%B5%D0%BD-%D0%B1%D0%B0%D0%BD%D1%81%D0%BA%D0%B8-%D0%B8-%D1%82%D0%BE%D0%B2%D0%B0-%D0%B5-%D0%BD%D0%B0%D0%BF%D1%80%D0%B5%D0%B4%D1%8A%D0%BA-news720107.html", "text": "Два чифта къси гащи, 2 бански костюма – червен и черен,  черен потник и черна тениска – това е то. След като феновете започнаха да я подиграват, че ще протърка черния плувен костюм от носене, изненадващо хитовата изпълнителка се показа за 1 ден от 7 и с друг – отново цял бански, червен на цвят и не толкова модерен – точно в неин стил. Не след дълго Преси отново навлече черния, тъй като явно другият не й носи комфорт. Както ви информирахме по-рано пайнерката е на о-в Пукет в компанията на своя любим Павел Лазаров. Двамата са насрочили и дата за сватбата, но я пазят в тайна. Близки до двойката шушукат, че най-вероятно първо ще изчакат бебето да се роди. Преслава не е от коконите, които носят със себе си 4 куфара с тоалети, когато отлитат на почивка в екзотичните страни. Съдейки по дрехите й, с които се показа за 7 дни в Тайланд, най-вероятно е помъкнала багажа си в не много голяма найлонова торбичка, констатира \"ХотАрена\".", "date": "2018.01.17", "title": "Преслава само за 1 от 7 дни си смени любимия черен бански! И това е напредък!"}
{"url": "http://pik.bg/%D0%BE%D1%82%D1%87%D0%B0%D1%8F%D0%BD%D0%B0-%D0%BC%D0%B0%D0%B9%D0%BA%D0%B0-%D0%B8%D0%B4%D0%B2%D0%B0-%D0%BC%D0%B8-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D1%8F-%D0%BC%D1%8A%D0%B6%D1%8A%D1%82-%D0%BC%D0%B8-%D0%B8%D0%B7%D1%87%D0%B5%D0%B7%D0%BD%D0%B0-%D0%B1%D0%B5%D0%B7%D1%81%D0%BB%D0%B5%D0%B4%D0%BD%D0%BE-%D0%BF%D1%80%D0%B0%D1%89%D0%B0%D0%BC-%D0%B4%D1%8A%D1%89%D0%B5%D1%80%D1%8F-%D0%BC%D0%B8-%D0%BD%D0%B0-%D1%83%D1%87%D0%B8%D0%BB%D0%B8%D1%89-news719715.html", "text": "Не издържам, идва ми да се самоубия, с 13-годишната ми дъщеря живеем в мизерия, оцеляваме на ръба без топла храна и жилище. Мъжът ми Кирил изчезна безследно преди 11 години, говори се, че е убит“, разкри личната си драма в редакцията на „Струма“ Румяна Тодорова от Благоевград. 52-годишната благоевградчанка, майка на две деца – 23-годишната Лъчезара и 13-годишната Ерика, няма собствен дом. Тя превъзмогна срама от това какво ще кажат другите и през сълзи разказа за трудната ситуация, в която е изпаднала: Целият ми живот е преминал през трудности, мога да се боря и не обичам да се оплаквам. Израснала съм в Дом майка и дете в Благоевград, никога не съм чакала наготово, но сега наистина съм в безизходица. Майка съм на две деца, по-голямата вече работи и живее самостоятелно, но малката е ученичка в седми клас и се нуждае от моите грижи и средства, а аз нямам. Мъжът ми Кирил Павлов, с когото живеех на семейни начала, изчезна през 2006 година, тогава дъщеричката ни Ерика беше на годинка и половина. С него живеехме също на квартира, той беше обявен за общонационално издирване, до днес от него няма никаква вест, само чуваме слухове, че е убит. Официално издаден документ, че е открит мъртъв, или издаден смъртен акт обаче нямаме и Ерика не получава никакви помощи, единствено 37 лв. детски надбавки. Тя се води, че има баща, а него го няма вече 11 години и това е факт. Работя почасово, не съм регистрирана в Бюрото по труда, поради това от „Социални грижи“ ми отказват помощ за отопление и други средства. От държавата като самотна майка, която отглежда сама детето си, не получавам никакви помощи, може би защото не съм ромка. Живеем на квартира в кв. „Струмско“, нямаме хладилник, защото нямаме храна, която да сложим в него. Ерика ходи на училище без пари, със сандвич с маргарин и сирене, което е от най-евтините. В магазина влизам само 2-3 пъти в месеца, за да купя храна, най-често консерви. За дрехи и други покупки не става и дума. Дъщеря ми знае, че нямаме възможност. Благодарение на добрите ни съседи и познати все още оцеляваме на ръба, според възможностите си, всеки от познатите ни помага с храна или дрехи. Знаете ли с какво се отопляваме – с печка, за която нямаме дърва, слагам всякакви отпадъци, колкото да се затопли въздухът. Готвя на газов котлон, единствената ни храна е супа… Преди време служители ми казаха, че нямам право на общинско жилище, защото съм имала недвижимо имущество – наследствено жилище, но то никога не се е водило на мое име, а на майка ми. Същото жилище отдавна е продадено, съобщавам и адреса, защото това лесно може да се провери: ул. „Хайдукови“ № 68, бл. 2. Преди години станах поръчител на Кирил за потребителски кредити, които взимаше и останаха да ми тежат като задължения. Част от тях успях да погася, въпреки че съм само поръчител. Не мога да живея повече така, за половин година имам задължения към ВиК близо 200 лв., квартирата ми е 100 лв. на месец, трябва да извадя пътническа карта за автобус на Ерика да пътува до училището в центъра, и тя струва 22 лв. месечно, токът за изминалия месец е 45 лв… не мога да свържа двата края. В безизходица съм, не мога да отида да работя в чужбина, защото трябва да се грижа за дъщеря си… Аз съм израснала в Дом майка и дете, не искам да оставя дъщеричката ми да страда както мен, но и не виждам изход, заключи с болка Румяна Тодорова.", "date": "2018.01.17", "title": "ОТЧАЯНА МАЙКА: Идва ми да се самоубия! Мъжът ми изчезна безследно, пращам дъщеря ми на училище с филийка с маргарин (СНИМКИ)"}
{"url": "http://pik.bg/%D0%B1%D0%B0%D1%89%D0%B0-%D0%BD%D0%B0-%D0%B4%D0%B5%D1%82%D0%B5-%D1%83%D0%B1%D0%B8%D1%82%D0%BE-%D0%BF%D1%80%D0%B8-%D0%B0%D1%82%D0%B5%D0%BD%D1%82%D0%B0%D1%82-%D0%BD%D0%B0-%D0%B8%D1%80%D0%B0-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BF%D0%BE%D1%81%D0%BC%D1%8A%D1%80%D1%82%D0%BD%D0%BE-%D0%BD%D0%B0-%D0%B4%D0%BE%D0%BB%D0%BE%D1%80%D0%B5%D1%81-%D0%BE%E2%80%99%D1%80%D0%B8%D1%8A%D1%80%D0%B4%D1%8A%D0%BD-news720095.html", "text": "Бащата на жертва от атентат на ИРА изрази почитта си към Долорес О’Риърдън, благодарейки й за „величествения и реалистичен текст” на песента й „Зомби”, предава в.Индипендънт. През 1993-та година 12-годишният син на Колин Пари, Тим, е убит заедно с 3-годишния Джонатън Бол, когато две бомби заложени от ИРА се взривяват в Уорингтън, Чешър. Нападението вдъхновява О’Риърдън, да напише „Зомби”, като вик срещу насилието, както и в памет на двете невръстни жертви. „Спомням си, че по това време доста бомби се взривяваха в Лондон”, казала Долорес. „Спомням си, че бях на турне в Обединеното кралство по времето, когато детето загина. Бях наистина много тъжна. Тези бомби се взривяваха на произволни места. Всеки можеше да стане жертва, разбирате ли?” „Трудно е да пееш за такова нещо, но когато си млад не мислиш по два пъти за всяко нещо – просто го грабваш, и го правиш. Когато станеш по-възрастен в теб се заражда повече страх и ставаш по-притеснителен”, разказала Долорес пред „Тийм Рок”. Колин Пари разказа пред Би Би Си, че не е знаел за значението на текста на песента, докато О’Риърдън не почина. „Едва вчера открих, че групата й, или самата тя, е композирала песен в памет на събитията от Уорингтън”, каза бащата на жертвата. „Съпругата ми се прибра у дома от полицейското управление, където работеше вчера и ми каза за новините. Включих песента на лаптопа си, изгледах как бандата я изпълнява, видях Долорес и слушах думите”. „Те са, както величествени, така и много реалистични”, продължава Пари. „Събитията в Уорингтън, както много други, които се случиха в Ирландия и Великобритания, засегнаха много семейства по един наистина сериозен начин”. „Да прочетеш думи, написани от ирландска банда по такъв начин, бе много, много силно. „", "date": "2018.01.17", "title": "Баща на дете, убито при атентат на ИРА, благодари посмъртно на Долорес О’Риърдън"}
{"url": "http://pik.bg/%D1%81%D0%B0%D1%89-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B8%D0%B7%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-65-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%BA%D1%8A%D0%BC-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D0%BE%D0%BE%D0%BD-%D0%B7%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8%D1%82%D0%B5-news720108.html", "text": "AFP, цитирана от Фокус. Съединените американски щати внесоха 60 млн. долара в Агенцията на ООН за палестинските бежанци (UNRWA), но същевременно задържаха изплащането на сума на стойност 65 млн. долара, отправяйки призиви към другите държави да плащат повече. Това съобщиха в сряда от Държавния департамент на САЩ, предава \"Необходимо е да се извърши фундаментално преразглеждане на UNRWA, както по начина, по който тя функционира, така и по начина, по който тя се финансира\", заяви говорител на Държавния департамент.", "date": "2018.01.17", "title": "САЩ задържаха изплащането на 65 милиона долара към Агенцията на ООН за палестинците"}
{"url": "http://pik.bg/%D0%B4%D0%B2%D0%B0-%D1%81%D0%BF%D0%BE%D1%80%D0%BD%D0%B8-%D0%B3%D0%BE%D0%BB%D0%B0-%D0%B4%D0%BE%D0%BD%D0%B5%D1%81%D0%BE%D1%85%D0%B0-%D1%82%D0%BE%D1%87%D0%BA%D0%B0-%D0%BD%D0%B0-%D0%BC%D0%BE%D0%BD%D0%B0%D0%BA%D0%BE-%D0%B2-%D0%B4%D0%B5%D1%80%D0%B1%D0%B8%D1%82%D0%BE-%D0%BD%D0%B0-%D0%BB%D0%B0%D0%B7%D1%83%D1%80%D0%BD%D0%B8%D1%8F-%D0%B1%D1%80%D1%8F%D0%B3-news720118.html", "text": "Два спорни гола донесоха точка на Монако в дербито на Лазурния бряг срещу Ница. Двата тима сътвориха зрелищно второ полувреме, а гостите повече заслужаваха победата. \"Орлетата\" направиха пълен обрат с попадения на звездата си Марио Балотели, но в добавеното време Радамел Фалкао се разписа за крайното 2:2. Монако остана на трето място в класирането, а Ница е на шеста позиция, предава Спортал. В следващия кръг тимът на Люсиен Фавър посреща Сент Етиен, а монегаските са домакини на Метц.", "date": "2018.01.17", "title": "Два спорни гола донесоха точка на Монако в дербито на Лазурния бряг"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B8%D1%81%D1%82-%D1%81%D0%BB%D0%B5%D0%B4-%D0%B3%D0%BE%D0%BD%D0%BA%D0%B0-%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BD%D0%B0-%D0%B0%D0%BC-%D0%BC%D0%B0%D1%80%D0%B8%D1%86%D0%B0-news720120.html", "text": "Полицаи стреляха по контрабандист на магистрала Марица. А той се опита да прегази един от униформените. Те причаквали микробуса му на магистралата по сигнал. След кратко преследване и стребла по гумите, микробусът  все пак бил спрян. В него са открити над 2500 стека цигари без бандерол, съобщи Нова тв. По-късно, при обиск в Свиленград полицаите намерили още 3,5 тона дизел, спирт и над 25 000 лева. По случая е арестуван още един мъж.", "date": "2018.01.17", "title": "ЕКШЪН! Задържаха контрабандист след гонка и стрелба на АМ \"Марица\""}
{"url": "http://pik.bg/%D0%BD%D0%BE%D0%B2%D0%BE-20-%D1%81%D1%82%D0%B8%D0%B2%D1%8A%D0%BD-%D1%81%D0%B5%D0%B3%D0%B0%D0%BB-%D1%82%D0%BE%D1%80%D0%BC%D0%BE%D0%B7%D0%B8%D0%BB-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%BA%D0%BE%D0%BB%D0%B5%D0%B6%D0%BA%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%BD%D0%B8%D0%BC%D0%BA%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news720092.html", "text": "Още едно обвинение за сексуален тормоз бе отправено към Стивън Сегал, като този път става дума за събития, разиграли се в България, съобщава BBC. Обвиненията идват от страна на актрисата Рейчъл Грант, която дошла в София през 2002 г. за репетиции за филма \"Излязъл да убива\", в който играе и Сегал. Грант, която по това време била на 26 години, пристигнала в българската столица, за да репетира реплики за филма и била развълнувана от срещата със Сегал, който за нея бил \"герой от детството\". Актрисата твърди, че докато били в стаята и репетирали реплики за филма, режисьорът си тръгнал, след което Сегал насилствено свалил блузата й и я блъснал на леглото, започвайки да се съблича. \"Блъсна ме на леглото и каза: Предполагам, че искаш да видиш интимните ми части\", казва Грант. След като актьорът започнал да разкопчава ципа си, тя избухнала в сълзи и екшън звездата се извинил. Обяснението на Сегал било, че обичал да завързва връзки с колежките си, за да \"подобри химията на екрана\". Впоследствие Грант загубила ролята. \"Когато ти се случи, си засрамен, унизен, не искаш никой друг да знае. Надяваш се прахта да го покрие\", казва актрисата. \"Искам хората да знаят, че е съвсем естествено жертвите на сексуален тормоз да говорят след по-дълго време - след като са имали време да го преодолеят и вече е възможно\", споделя още тя. Самият Сегал отрече обвинението на актрисата. \"Клиентът ни категорично отрича да е имал подобен контакт с г-ца Грант, твърдо отрича всякакво предполагаемо посегателство, както и конкретно посегателство, случило се в София, България през 2002 г.\", пишат адвокатите му в официално изявление по случая.", "date": "2018.01.17", "title": "НОВО 20! Стивън Сегал тормозил сексуално колежка по време на снимки в България"}
{"url": "http://pik.bg/%D0%BB%D1%8E%D0%B1%D0%BE%D0%B2-%D0%BC%D0%B0%D0%B9%D0%BB%D0%B8-%D1%81%D0%B0%D0%B9%D1%80%D1%8A%D1%81-%D0%B8-%D0%BB%D0%B8%D1%8A%D0%BC-%D1%85%D0%B5%D0%BC%D1%81%D1%83%D1%8A%D1%80%D1%82-%D1%81%D0%B5-%D0%B7%D0%B0%D0%BA%D0%B0%D1%87%D0%B0%D1%82-%D1%81%D1%80%D0%B5%D0%B4-%D0%B2%D1%8A%D0%BB%D0%BD%D0%B8%D1%82%D0%B5-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news720086.html", "text": "Майли Сайръс и Лиъм Хемсуърт се насладиха на страхотна ваканция в Австралия, като не пропуснаха да съберат слънчеви лъчи на плажа в залива Байрън. Папараците бяха неотлъчно до двойката и успяха да ги щракнат на семейни обеди, както и сред вълните. Майли показа завидна форма, която бе подчертана от бял бански в две части, а от кадрите е видно, че двойката е прекарала часове в закачки във водата. Като истински кавалер Лиъм дори носи „на конче“ своята любима. В останалото време пък показва завидни умения показвайки забавната си страна – със салта, плуване под вода и изправяйки се пред вълните с Майли на гръб. Местните медии отбелязват, че Сайръс е полагала голяма грижа за кожата си, мажейки се със слънцезащитни лосиони с висок фактор, пише Тялото.бг. За неудовлетворение на феновете на двойката обаче темата за сватбата им бе подмината и този път. Носеха се слухове, че ваканцията им в родината на Лиъм е подготовка за предстояща венчавка.", "date": "2018.01.17", "title": "ЛЮБОВ! Майли Сайръс и Лиъм Хемсуърт се закачат сред вълните (ПАПАРАШКИ СНИМКИ)"}
{"url": "http://pik.bg/%D0%BA%D1%8A%D1%81%D0%BD%D0%B8-%D0%B3%D0%BE%D0%BB%D0%BE%D0%B2%D0%B5-%D1%88%D0%BE%D0%BA%D0%B8%D1%80%D0%B0%D1%85%D0%B0-%D0%B1%D0%BE%D1%80%D0%B4%D0%BE-news720113.html", "text": "Отборът на Бордо живна с победта над Троа (1:0) през уикенда, но днес отново раззочарова феновете си. Жирондинци загубиха с 0:2 у дома от Каен и заемат незавидното 13-о място в класирането, предава Спортал. Головете в двубоя отбелязаха Иван Сантини от дузпа в 89-ата минута и Силвио Роделен в добавеното време. Бившият футболист на Лудогорец Джонатан Кафу не беше в групата на Бордо, а звездата Малколм игра слабо и явно вече мисли за трансфера си в Арсенал, макар че Арсен Венгер отрече да има сделка между двата клуба.", "date": "2018.01.17", "title": "Късни голове шокираха Бордо"}
{"url": "http://pik.bg/%D0%B7%D0%B8%D0%BC%D0%B5%D0%BD-%D0%BA%D0%B0%D0%BF%D0%B0%D0%BD-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D1%87%D0%B5%D1%88%D0%BA%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D0%B8%D0%BB%D0%BD%D0%B8-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D0%B8-news720085.html", "text": "Обилният снеговалеж доведе до десетки катастрофи и затварянето на голяма магистрала в Чехия, предаде Асошиейтед прес. Чешкият хидрометеорологичен институт предупреди, че снегът ще засегне шест от 14-те района на страната, предимно в източната й част. Магистрала Д1, ключов път, свързващ столицата Прага с Източна Чехия, е блокирана на няколко места след множество катастрофи, включително на камиони. Пострадали са най-малко двама души. Местни органи за контрол на движението съобщиха, че днес в Южноморавската област, където се намира град Бърно, са регистрирани около 100 автомобилни катастрофи.", "date": "2018.01.17", "title": "ЗИМЕН КАПАН! Затвориха чешка магистрала заради обилни снеговалежи"}
{"url": "http://pik.bg/a%D1%82%D0%BB%D0%B5%D1%82%D0%B8%D0%BA%D0%BE-%D0%BE%D1%82%D1%80%D1%8F%D0%B7%D0%B0-%D1%81%D1%83%D0%BE%D0%BD%D0%B7%D0%B8-%D0%B7%D0%B0-%D0%B3%D0%B0%D0%BC%D0%B5%D0%B9%D1%80%D0%BE-%D0%B8-%D0%B3%D0%B0%D0%B9%D1%82%D0%B0%D0%BD-news720110.html", "text": "Последният в класирането на Премиър лийг Суонзи удари на камък в опита си да привлече Кевин Гамейро и Николас Гайтан от Атлетико Мадрид. Представители на двата клуба са имали среща, след която е станало ясно, че сделка няма да има. Суонзи се стреми да се подсили в офанзивен план и се надяваше да вземе Гамейро и Гайтан в комплект. Атлетико обаче не държи да се разделя с французина, който се представя стабилно от началото на сезона и вкара важни голове, предава Спортал. Дори след включването на Диего Коща, бившият нападател на Пари Сен Жермен и Севиляполучава минути от Диего Симеоне и ще бъде полезен предвид факта, че \"дюшекчиите\" продължават да се борят на три фронта. Ситуацията с Гайтан е различна. Аржентинецът е твърда резерва и Атлетико му търси купувач. От него се интересуват още два клуба от Англия - Саутхемптън и Уотфорд. Гамейро и Гайтан имат договори до 2020 година. През 2016 година \"лос рохибланкос\" плати за тях общо 55 млн. евро.", "date": "2018.01.17", "title": "Aтлетико отряза Суонзи за Гамейро и Гайтан"}
{"url": "http://pik.bg/%D1%88%D0%BE%D0%BA-%D0%BC%D1%8A%D1%80%D1%82%D1%8A%D0%B2-%D0%B3%D0%BE%D1%82%D0%B2%D0%B0%D1%87-%D0%BD%D0%B0%D0%BC%D0%B5%D1%80%D0%B5%D0%BD-%D0%B2-%D1%82%D0%BE%D0%B0%D0%BB%D0%B5%D1%82%D0%BD%D0%B0%D1%82%D0%B0-%D0%BD%D0%B0-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news720072.html", "text": "Тялото на мъртъв мъж бе намерено в тоалетната на детска градина в Москва. Инцидентът е станал на улица \"Изюмская\". Правоохранителните органи изясняват причината за смъртта на мъжа, който работел в кухнята на детското учреждение, съобщава РЕН.тв. Следи от насилие по тялото не са открити.", "date": "2018.01.17", "title": "ШОК! Мъртъв готвач намерен в тоалетната на детска градина "}
{"url": "http://pik.bg/%D0%BA%D0%B0%D0%BD%D1%86%D0%BB%D0%B5%D1%80%D1%8A%D1%82-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%BF%D0%BE%D0%B5%D1%82%D0%B0%D0%BF%D0%BD%D0%BE-%D1%81%D0%BD%D0%B5%D0%BC%D0%B0%D0%BD%D0%B5-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BE%D1%82-%D1%80%D1%83%D1%81%D0%B8%D1%8F-%D0%BF%D1%80%D0%B8-%D0%BF%D1%80%D0%BE%D0%B3%D1%80%D0%B5%D1%81-news720117.html", "text": "ТАСС. Канцлерът на Австрия Себастиян Курц смята за целесъобразно постепенното снемане на атнируските санкции при прогрес в прилагането на Минските споразумения. Това заяви той в интервю пред немското издание Frankfurter Allgemeine Zeitung, публикувано във вторник, предава „Европейският съюз трябва да настоява за прогрес около украинския конфликт и в реализацията на минските споразумения. Ако има прогрес, то ще бъде желателно да се отменят санкциите една по една, за да, както предложи навремето Франк-Валтер Щайнмайер, когато беше начело на Министерството на външните работи на ФРГ, създадем стимули за по-нататъшен прогрес“, заяви Курц. Според неговите думи, „в дългосрочна перспектива, мир в Европа може да има само с Русия“ в качевството на партньор, а не в качеството на опонент. Но това не трябва да означава, че ЕС може да „си затваря очите за нарушенията в международното право“. Фокус", "date": "2018.01.17", "title": "Канцлерът на Австрия подкрепи идеята за поетапно снемане на санкциите от Русия при прогрес в прилагането на Минските споразумения"}
{"url": "http://pik.bg/%D0%B4%D0%B8%D0%BD%D0%B0%D0%BC%D0%BE-%D0%BC%D0%BE%D1%81%D0%BA%D0%B2%D0%B0-%D0%B8%D0%B7%D0%B1%D0%B8%D1%80%D0%B0-%D0%BC%D0%B5%D0%B6%D0%B4%D1%83-%D0%BC%D0%B8%D1%88%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%BE%D0%B2-%D0%B8-%D1%80%D1%83%D1%81%D0%BA%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BE%D1%82-%D0%B1%D1%83%D0%BD%D0%B4%D0%B5%D1%81%D0%BB%D0%B8%D0%B3%D0%B0%D1%82%D0%B0-news720140.html", "text": "Шефовете на Динамо (Москва) се разбраха с колегите си от Кьолн за трансфера на защитника Константин Рауш. Според информацията на \"Kicker\", \"козлите\" ще получат 2 млн. евро за правата на 27-годишния футболист. Самият Рауш е настоял да смени Бундеслигата с руското първенство, за да увеличи шансовете си да играе на Мондиал 2018. Той е роден в Русия, но през 1996 година семейството му емигрира в Германия, предава Спортал. През октомври бранителят дебютира за националния тим в контролата срещу Южна Корея и попада в сметките на селекционера Станислав Черчесов за световните финали. През настоящия сезон Рауш е резерва в Кьолн, като има 12 мача и 1 асистенция в Бундеслигата. Той се включи силно в двубоя срещу Борусия (Мьонхенгладбах)през уикенда, когато подаде за победния гол в добавеното време. Динамо иска и българския национал Михаил Александров, но според руските медии \"бяло-сините\" ще привлекат само един измежду него и Рауш, който също действа основно като ляв бек.", "date": "2018.01.17", "title": "Динамо (Москва) избира между Мишо Александров и руски национал от Бундеслигата"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%BF%D0%BE%D0%BB%D1%83%D0%B4%D1%8F-%D0%B4%D1%8A%D0%B6%D0%B4-%D0%B0-%D0%BF%D0%BE%D1%81%D0%BB%D0%B5-%D1%81%D0%BD%D1%8F%D0%B3-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%B2-%D1%87%D0%B5%D1%82%D0%B8%D1%80%D0%B8-%D0%BE%D0%B1%D0%BB%D0%B0%D1%81%D1%82%D0%B8-%D1%81%D0%B5-%D0%BE%D1%87%D0%B0%D0%BA%D0%B2%D0%B0%D1%82-%D0%BF%D0%BE%D0%BB%D0%B5%D0%B4%D0%B8%D1%86%D0%B8-news720149.html", "text": "Такава е прогнозата за времето на Националния институт по метеорология и хидрология (НИМХ), съобщи за Агенция „Фокус” дежурният синоптик Георги Цеков. Атмосферното налягане е по-ниско от средното за януари; през деня още ще се понижава, а вечерта ще започне да се повишава. Над Черноморието облачността ще е значителна, с по-съществени разкъсвания в часовете преди обяд. Вечерта на места ще завали дъжд, предимно слаб. Максималните температури ще са от 8-10° в северните, до 12-14° в южните райони. Температурата на морската вода е около 8°. Вълнението на морето ще е 2 бала. Днес от северозапад облачността ще се увеличава и вплътнява и около обяд ще започнат валежи предимно от дъжд, които до края на деня ще обхванат цялата страна, а в Предбалкана и високите полета на Западна България ще преминат в сняг. През деня ще духа слаб юг-югозападен вятър, който вечерта ще се ориентира от запад-северозапад и значително ще се усили. Максималните температури ще са в широки граници: от 2-3° в северозападните райони и тези с трайна мъгла, до 12-14° на места в Източния Предбалкан и югоизточните райони. В планините ще духа умерен, по билата и откритите части – силен запад-югозападен вятър и с него температурите ще се повишат. Облачността ще се увеличава и около обяд ще започнат валежи от сняг, в ниските части – от дъжд. Максималната температура на височина 1200 метра ще е около 7°, на 2000 метра – около 0°.", "date": "2018.01.17", "title": "ВРЕМЕТО ПОЛУДЯ! Дъжд, а после сняг в цялата страна! В четири области се очакват поледици"}
{"url": "http://pik.bg/%D0%B5%D1%81-%D0%B8%D1%81%D0%BA%D0%B0-%D0%BF%D1%80%D0%B5%D0%B7-2030-%D0%B3-%D0%B4%D0%B0-%D0%BC%D0%BE%D0%B6%D0%B5-%D0%B4%D0%B0-%D1%80%D0%B5%D1%86%D0%B8%D0%BA%D0%BB%D0%B8%D1%80%D0%B0-%D0%B2%D1%81%D0%B8%D1%87%D0%BA%D0%B8-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%B8-news720136.html", "text": "Европейският съюз представи плановете си до 2030 г. всички пластмасови опаковки в Европа да могат да бъдат рециклирани и постепенно да премахнат пластмасите за еднократна употреба като чаши за кафе, информира БГНЕС. Стратегията, обявена от Европейската комисия, следва решението на Китай да забрани вноса на чужди продукти, които да бъдат рециклирани, включително огромни количества от Европа. \"Комисията има за цел да увеличи рециклирането на пластмаси и всички пластмасови опаковки да бъдат повторно използвани или рециклируеми до 2030 г.\", съобщи изпълнителният орган. Предложенията й също така имат за цел да създадат възможности за бизнес, като трансформират начина, по който пластмасовите продукти се проектират, произвеждат и рециклират в Европа. Първият вицепрезидент на Еврокомисията Франс Тимерманс заяви: \"Трябва да спрем навлизането на пластмаси в нашата вода, нашата храна и дори в нашите тела. Единственото дългосрочно решение е да се намалят пластмасовите отпадъци чрез рециклиране и повторно използване на повечето. Китайското решение несъмнено е голямо предизвикателство, но нека да превърнем това предизвикателство във възможност\".", "date": "2018.01.17", "title": "ЕС иска през 2030 г. да може да рециклира всички пластмаси"}
{"url": "http://pik.bg/%D0%BE%D0%BF%D0%B0%D1%81%D0%BD%D0%B0-%D0%B6%D0%B5%D0%B3%D0%B0-%D0%B7%D0%B0-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BD%D0%B0-a%D1%83%D1%81%D1%82%D1%80%D0%B5%D0%BB%D0%B8%D1%8A%D0%BD-%D0%BE%D1%83%D0%BF%D1%8A%D0%BD-news720105.html", "text": "тенис Опасно горещо ще бъде времето в Мелбърн по време на първата седмица от турнира от Големия шлем Australian Open, предупреждават метеоролози. Докато в понеделник и вторник температурите не бяха шокиращи - средно 21 и 26 градуса по Целзий съответно, то в сряда се очакват максимални такива до 31, а четвъртък и петък ще бъде наистина опасно горещо - между 38 и 40 градуса. Това са данни на метеоролога от световно известната компания AccuWeather, но са подкрепени и от Австралийското метеорологично бюро. Григор Димитров ще играе в сряда втория си мач от турнира и той ще се проведе около 10 часа българско време, но в Мелбърн ще е 19:00, когато започва вечерната сесия. Димитров ще избегне голямата жега утре, защото по време на втория му мач се очакват температури от порядъка на 26-27 градуса, но ако евентуално играе в петък, ще чувства идентична горещина в сутрешните часове, а вечерната сесия ще се проведе при очакващи се дори над 40 градуса. Официалният сайт на Australian Open обяви, че по всяко време срещата може да бъде прекъсната, заради високите температури, а решението за това се взима от съдията на стола. Обикновено ако температурата надвиши 40 градуса, мачът се прекъсва, но това може да стане и по данни от друг показател - т.нар. WetBulb Globe Temperature. Той взима предвид стреса от горещината при излагане на директна слънчева светлина, както може да се случи на кортовете в Мелбърн. Освен температурата, той отчита и влажността на въздуха, скоростта на вятъра, ъгъла на слънчевата светлина и наличността на облаци - ако по този показател се надвишат 32.5 градуса по Целзий, мачовете също ще бъдат прекратявани, предава Спортал. Този индекс се използва и от метеорологичните компании, за да калкулират “истинското усещане” на температурата, което може да не е същото като реалната такава. Съобщава се също, че през уикенда се очаква значително понижаване на температурите и дори дъжд в неделя.", "date": "2018.01.17", "title": "Опасна жега за Григор Димитров на Aустрелиън Оупън "}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BD%D0%B0%D1%82%D0%BE-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%81%D0%BA%D0%BE%D0%BF%D0%B8%D0%B5-%D0%B4%D0%BD%D0%B5%D1%81-news720157.html", "text": "Генералният секретар на НАТО Йенс Столтенберг пристига на двудневно посещение в Македония в сряда. По обяд, той ще се изкаже пред депутатите в парламента на Македония. Очаква се генералният секретар на Алианса да се срещне с президента на страната Георги Иванов, с премиера Зоран Заев, както и с министрите на външните работи и отбраната Никола Димитров и Радмила Шекеринска, с лидера на опозицията Християн Мицковски и с лидерите на всички други политически партии. В рамките на посещението е предвидена съвместна пресконфернция на Столтенберг с премиера Заев в четвъртък от 16 часа в пресцентъра на парламента. Посещението на генералният секретар съвпада с интензифицирането на усилията за разрешаване на спора за името на Македония между Скопие и Атина, което е пречка пред македонската интеграция в НАТО и ЕС. Столтенберг ще пристигне в Македония в сряда, когато в Ню Йорк трябва да се проведе срещата между посредника Матю Нимиц и делегациите на Македония и Гърция, оглавени съответно от Васко Наумовски и Адемантиос Василакис. Фокус", "date": "2018.01.17", "title": "Генералният секретар на НАТО пристига на посещение в Скопие днес"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D0%B4%D0%B5%D0%B1%D0%B0%D1%82%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BF%D0%BE%D0%B4%D1%85%D0%B2%D0%B0%D0%BD%D0%B0%D1%85%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BE%D1%89%D0%B5-%D0%B2-%D0%BA%D1%83%D0%BB%D0%BE%D0%B0%D1%80%D0%B8%D1%82%D0%B5-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news720169.html", "text": "Подготвили сме 9 страници мотиви за вота на недоверие. Това е синтeзиран вариант, а всички наши мотиви ще се чуят по време на дебатите. Вотът на недоверие е озаглавен \"Неспособност на правителството на Бойко Борисов в борбата с корупцията\". Това заяви пред Нова телевизия в кулоарите на парламента депутатът от БСП Таско Ерменков във връзка с предстоящото внасяне на вота на недоверие в парламента. \"Искаме българите да живеят достойно и ако има случаи на корупция с представители на БСП, ние няма да покрием тези случаи\", увери той. \"Нашият вот е едно предупреждение към управляващите, защото е възможно много скоро те да получат вот на недоверие от хората, което ще доведе до нелицеприятни сцени по време на европредседателството\", категоричен е Ерменков. Мануил Манев от ГЕРБ е категоричен, че за момента няма никакви факти около вота на недоверие. \"Обикновено тези дълги заглавия и дълги мотиви са чист популизъм. За сега говорим единствено за общи приказки\", отсече той. \"Този вот не може да бъде оправдан по никакъв начин. Няма основания за него. Още повече че корупцията е най-висока по време на мандатите на БСП и ДПС\", заяви Искрен Веселинов от Обединени патриоти. \"Подходът на БСП е вреден за институциите и една отговорна опозиция не трябва да си го позволява\", допълни той. \"Това е един безсмислен вот, той не може да бутне правителството и няма аргументирани мотиви\", категоричен е Искрен Веселинов.", "date": "2018.01.17", "title": "ГОРЕЩИ ДЕБАТИ! Депутати подхванаха вота на недоверие още в кулоарите на парламента"}
{"url": "http://pik.bg/%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%BF%D0%BE%D0%B7%D0%BD%D0%B0%D0%B2%D0%B0%D0%BB-%D0%BB%D0%B8%D1%87%D0%BD%D0%BE-%D0%BE%D0%BB%D0%B8%D0%B2%D0%B5%D1%80-%D0%B8%D0%B2%D0%B0%D0%BD%D0%BE%D0%B2%D0%B8%D1%87-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B5-%D0%B4%D0%B5%D0%BB%D0%BE-%D0%BD%D0%B0-%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%B8-%D1%81%D1%8A%D1%80%D0%B1%D0%B8-news720166.html", "text": "Нараниха Сърбия в сърцето и спряха нейния път към Европа. Това коментира по Нова телевизия журналистът Николай Кръстев, който познавал лично убития сръбски политик в Косово. По думите му разстрела на Оливер Иванович е не само политически, но показва каква е нестабилността в северната част на Косово. Според журналиста контрабандата там е на високо ниво и се прекарват незаконно много стоки през границата. Той припомни, че само за последните 2 години в региона има 27 запалвания на коли и близо 30 убийства. Николай Кръстев посочи, че простреляния политик е един човек, който можеше да направи много за конфликта в региона. „Той имаше врагове, не беше долюбван особено в Белград“, заяви журналистът. Той допълни, че политикът водил доста умерена политика и предлагал диалог. Често обаче е бил виждан като предател на сръбската идея на Косово. Интерес за покушението му вероятно имат „от Русия през Сърбия“. Вероятно убийството е извършено от радикално настроените сърби. „Аз не вярвам, че косовските албанци са го убили“, заяви журналистът. Той припомни, че е имало опит да се нападне дома на политика преди няколко месеца. И в тази връзка журналистът изрази мнение, че службите за сигурност е трябвало да бъдат много по-внимателни към него. „По всички закони на криминалистиката всичко е било потулено, за да няма следи“, коментира още Николай Кръстев.", "date": "2018.01.17", "title": "Журналист, познавал лично Оливер Иванович: Убийството е дело на радикални сърби"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%80%D0%B0%D0%B7%D0%BF%D0%B8%D1%82%D0%B8%D1%82%D0%B5-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D1%81%D0%B0%D1%80%D0%B0%D1%84%D0%BE%D0%B2%D0%BE-news720159.html", "text": "Делото за атентата в Сарафово от лятото на 2012 година трябва да тръгне в Специализирания наказателен съд. Предстоят разпити на свидетели, които се отлагат вече няколко пъти. По делото са внесени граждански искове за над 200 милиона лева. Припомняме, че при атентата на летището в Сарафово загинаха петима израелци след взрив до туристически автобус. Бомбата отне живота и на българския шофьор Мустафа Кьосов. 35 бяха ранените. Подсъдими са Мелиад Фара и Хасан Ел Хадж Хасан, които все още се издирват от Интерпол. Обвинението смята, че те са помогнали на атентатора Мохамед Хасан Ел Хюсейни, който също загина при взрива.", "date": "2018.01.17", "title": "Започват разпитите по делото за атентата в Сарафово"}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%BD%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D1%80%D0%B5%D0%B4-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news720163.html", "text": "В 10:00 ч. наше време премиерът Бойко Борисов ще представи приоритетите на българското председателство на Съвета на Европейския съюз в Европейския парламент (ЕП) в Страсбург. В началото първата за годината пленарна сесия в Страсбург Естония, която ни подаде щафетата, отново получи висока оценка за професионализма си. Брекзит продължава да е най-горещата европейска тема и днес ще напомня предстоящите сложните преговори по време на българското председателство. В този контекст, премиерът Борисов ще представи приоритетите за следващите шест месеца: - бъдеще на Европа и младите хора; - европейска перспектива за Западните Балкани; - сигурност и стабилност в Европа; - цифрова икономика и умения на бъдещето. Около обяд се очаква обща пресконференция на председателя на Европейския парламент Антонио Таяни с българския премиер. Въпросите към тях вероятно ще подскажат очакванията към страната ни и от страна на европарламента, и на европейската преса.", "date": "2018.01.17", "title": "Бойко Борисов представя приоритетите на председателството пред Европарламента"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B4%D0%BE%D0%B6%D0%B8%D0%B2%D1%8F%D1%85%D0%BC%D0%B5-45-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D1%81%D0%B5-%D0%BE%D0%BC%D1%8A%D0%B6%D0%B8-%D0%B7%D0%B0-%D0%BF%D1%80%D0%B8%D0%B7%D1%80%D0%B0%D0%BA-%D0%BD%D0%B0-%D0%BF%D0%B8%D1%80%D0%B0%D1%82-%D0%BF%D0%BE%D1%87%D0%B8%D0%BD%D0%B0%D0%BB-%D0%BF%D1%80%D0%B5%D0%B4%D0%B8-%D1%82%D1%80%D0%B8-%D0%B2%D0%B5%D0%BA%D0%B0-news720164.html", "text": "45-годишна жена се омъжи за призрак на пират, починал преди три века, съобщава езоройтер.ру. Звучи невероятно, но британката Аманда Тиг облякла бяла рокля и се врекла в любов към своя невидим любим Джек. Тя обаче чувствала неговото присъствие. Тя споделя, че не я безпокои въпроса дали е мъртъв. Британката споделя, че се е срещнала със своя избраник през 2014-та. Тя почувствала присъствието му и с помощта на спиритическа дъска Уиджа, той й разказал за себе си. Джек бил мъртъв от 1700 г. Духът му обаче бил жив. Той попитал Аманда дали може да се бори за сърцето й. Постепенно призракът успял да я накара дори да се влюби в него.", "date": "2018.01.17", "title": "И ТОВА ДОЖИВЯХМЕ! 45-годишна жена се омъжи за призрак на пират, починал преди три века"}
{"url": "http://pik.bg/%D1%81%D1%83%D0%BF%D0%B5%D1%80-%D0%BD%D0%BE%D0%B2%D0%B8%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%B7%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-%D0%B4%D0%BE%D1%85%D0%BE%D0%B4%D0%B8%D1%82%D0%B5-%D1%89%D0%B5-%D1%81%D0%BA%D0%BE%D1%87%D0%B0%D1%82--news720177.html", "text": "В областта на труда и социалните въпроси по време на европредседателството в София са предвидени 23 събития. Има няколко конференциии на високо ниво, на които ще поставим въпроси като бъдещето на труда и инвестициите в човешкия капитал след изтичането на програмния период до 2020 г. Това каза в сутрешния блок на БНТ министърът на труда и социалната политика Бисер Петков. \"Основният приоритет в нашата област е прилагането на европейския стълб за социални права, добави той. В сърцевината на европейската политика е кохезионната политика и затова българската позиция е, че тази политика и сближаването трябва да продължи. Трябва да има една конвергенция на сближаване на доходите в отделните държави с изпреварващ растеж в България. Надявам се, че Европа ще продължи да сближава държавите членки, заяви социалният министър. България залага на подобряване на качеството на работната сила. Утре ще бъде разгледан националния план за заетостта, като със 71 млн. лв. се предвижда финансиране на държавни мерки в тази посока, защото в сферата на заетостта се очертава дефицит и на количество, и на качество\", посочи Бисер Петков. \"Прогнозите са, че доходите ще продължават да растат през 2018 г. Като вземем предвид 10%-то нарастване на минималната работна заплата, по-високите заплати в сектори като здравеопазване и сигурност, както и нагласите на работодателите в частния сектор да увеличават заплатите – всичко това ще доведе до едно значително повишение на доходите през тази година\", коментира министърът на труда и социалната политика.", "date": "2018.01.17", "title": "СУПЕР НОВИНА! Социалният министър хвърли бомба за заплатите! Тази година доходите ще скочат значително"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B6%D0%B5%D1%81%D1%82%D0%BE%D0%BA%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D0%B6-%D1%81-%D0%BD%D0%B0%D0%B9%D0%BB%D0%BE%D0%BD-%D0%BD%D0%B0-%D0%B3%D0%BB%D0%B0%D0%B2%D0%B0%D1%82%D0%B0-news720221.html", "text": "Ужасяващо убийство е извършено във Врачанско, съобщава \"Булнюз\". Труп на мъж е бил открит в дома му, като най-вероятно той е бил задушен, тъй като главата му била в найлонова торбичка. Жертвата на жестокото престъпление е 50-годишният Едуард Тодоров от козлодуйското село Бутан. Тялото му е намерено в дома му към 18.30 часа вчера от негов познат. Той се отбил в дома му да го види, но останал вцепенен от гледката, която се разкрила пред очите му. Неговият авер лежал проснат на земята в една от стаите, като главата му била напъхана в плик. Освен това той имал и голяма рана на темето. От полицията във Враца потвърдиха случая и заявиха, че в момента се прави аутопсия. Едва след като стане ясно становището на съдебните медици ще бъде съобщена информация по случая. Криминалисти все още извършват огледи на местопроизшествието. Едуард е живеел сам, не работел и често е злоупотребявал с алкохола, разказаха жители на селото. Вечерта преди убийството той бил на гости на свой приятел до към полунощ, след което си тръгнал. След като не го видял през деня, другарят му по чашка отишъл до дома му да го види, но се натъкнал на трупа му.", "date": "2018.01.17", "title": "ОТ ПОСЛЕДНИТЕ МИНУТИ! Жестоко убийство във Враца! Откриха мъж с найлон на главата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D1%85%D0%B0-%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4-%D0%B1%D0%BE%D1%81%D0%B0-%D1%8E%D0%BB%D0%B8%D1%8F%D0%BD-%D0%B2%D0%B8%D0%B4%D1%80%D0%B0%D1%82%D0%B0-news720217.html", "text": "48-годишен мъж е бил прострелян късно снощи в апартамент във Велико Търново, съобщиха от МВР за агенция ПИК. По информация на нашата медия става въпрос за Юлиян Мирчев-Видрата, който е един от най-големите кримигерой в областта. Сигнал за стрелбата е подаден в 23.10 часа. Веднага на място са изпратени полицейски екипи, които са установили, че 48-годишният мъж е прострелян. Той е откаран в болница и настанен за лечение без опасност за живота. По случая е образувано досъдебно производство. Очаква се от прокуратурата да излязат с повече подробности по случая.", "date": "2018.01.17", "title": "ИЗВЪНРЕДНО! Простреляха ъндърграунд боса Юлиян Видрата"}
{"url": "http://pik.bg/%D1%81%D0%BB%D0%BE%D0%B2%D0%B5%D1%81%D0%BD%D0%B0-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B8-%D0%BF%D0%B0%D1%82%D1%80%D0%B8%D0%BE%D1%82-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D0%BD%D0%B0%D1%82%D0%B0-%D0%B2%D0%BE%D0%B5%D0%BD%D0%BD%D0%B0-%D1%81%D0%BB-news720167.html", "text": "Какво е доброволната военна служба –, за това спориха в ефира на Би Ти Ви Юлиан Ангелов от Обединените патриоти, инициатори на нейното въвеждане, и спортният журналист Едуард Папазян, известен специалист по всичко. „Това е част пот програмата на Обединени патриоти, според които е редно българската държава да бъде защитавана от българската армия. Това може да са млади хора, които имат желание и отговарят на психическите и физическите изисквания”, коментира Ангелов. „Доброволната военна служба е като Обединени патриоти, оксиморон някакъв. И сега всеки може да се запише доброволно в армията, доброволна и платено”, коментира Папазян. В момента имаме 5500 души недокомплект в българската армия, трябва да направим нещо. Говорим доброволната военна служба да е между 6 и 9 месеца. В момента договорите на професионалният войници са 3-годишни, добави Ангелов. Направете договорите на професионалните войници 6 месеца и готово, беше предложението на Папазян. Изискванията за професионални войници са много големи, коментира Ангелов по въпроса за недоколмплекта. И вие очаквате тези с по-малките изисквания да защитават държавата, попита Папазян.", "date": "2018.01.17", "title": "СЛОВЕСНА ПРЕСТРЕЛКА! Журналист и патриот се хванаха за гушите заради доброволната военна служба"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%BA%D1%88%D1%8A%D0%BD-%D0%B2-%D1%80%D1%83%D1%81%D0%B5-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-news720211.html", "text": "Въоръжен грабеж е извършен около 2 часа тази нощ на бензиностанция на главен път Плевен - Русе, в района на Тотлебен, предава Нова телевизия Двама маскирани с пистолети са заплашили служителя в бензиностанцията и са взели оборота.", "date": "2018.01.17", "title": "ИЗВЪНРЕДНО! Екшън в Русе! Въоръжени ограбиха бензиностанция"}
{"url": "http://pik.bg/%D0%BF%D1%81%D0%B8%D1%85%D0%B0%D1%80-%D1%81%D0%B8-%D0%BF%D0%BE%D0%B4%D0%BF%D0%B0%D0%BB%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%81%D0%BD%D0%B8%D0%BC%D0%BA%D0%B8-news720196.html", "text": "Извънредна ситуация изправи на нокти врачани, живеещи в жилищен комплекс „Дъбника“. Психично болен техен комшия за пореден път ги изплаши посред нощ. Този път неуравновесеният мъж е запалил апартамента си в блок №22, съобщава \"Булнюз\". 40-годишният Петър от години тормози съседите си във вход \"Ж\" на жилищната сграда. Той живее сам в апартамента на майка си на 5-тия етаж. Първоначално жената се грижила за него, но заради агресивното му поведение вдигнала ръце и се изнесла при дъщеря си, която има собствено жилище в града. Преди около месец живеещи в блока се оплакаха в редакцията на медията ни от непрестанен тормоз и призоваха отговорните органи да си свършат работата и да го изпратят за лечение в специализирана институция. По думите им неуравновесеният врачанин се разхожда чисто гол по етажите в блок, крещи и изхвърля предмети, блъска по вратите на хората посред нощ. На всичкото отгоре той редовно уринира където му падне и дори се изхожда в общите части. Последната изцепка на болния човек обаче е поставила в реална опасност всички, живеещи в блока. Към 3.30 часа снощи се е запалила газова бутилка от отоплителен уред, оставен в средата на хола на Петър. Във времето, когато е избухнал пожарът, стопанинът не е бил у дома си. Изглежда той е включил печка, след което е тръгнал на някоя от своите среднощни разходки. Докато съседите усетили дима, пожарът вече се бил разпрострял из цялото жилище. Той е унищожил мебели, покъщнина и е опушил стените на апартамента. Нанесени са щети и в коридора на етажа. Хората, които живеят около Петър, са категорични, че няма да чакат да стане най-лошото и настояват мъжът да бъде настанен за постоянно в специализирана институция, за да може да си отдъхнат и да спят спокойно.", "date": "2018.01.17", "title": "Психар си подпали апартамента във Враца (СНИМКИ)"}
{"url": "http://pik.bg/%D0%BF%D1%80%D0%B8%D0%B5%D1%85%D0%B0-%D0%BD%D0%B0-%D0%BF%D1%8A%D1%80%D0%B2%D0%BE-%D1%87%D0%B5%D1%82%D0%B5%D0%BD%D0%B5-%D0%B7%D0%B0%D0%BA%D0%BE%D0%BD%D0%B0-%D0%BD%D0%B0-%D0%BF%D0%B5%D0%B5%D0%B2%D1%81%D0%BA%D0%B8-%D0%B8-%D0%B9%D0%BE%D1%80%D0%B4%D0%B0%D0%BD-%D1%86%D0%BE%D0%BD%D0%B5%D0%B2-%D0%B7%D0%B0-%D0%BA%D1%82%D0%B1-news720215.html", "text": "Законопроектът за изменение и допълнение на Закона за банковата несъстоятелност на Пеевски, Цонев и Хамид мина на първо четене. \"За\" бяха 96 депутати, 10 гласуваха \"против\" и 37 се въздържаха. „Няма да покриваме с парите на народа грабежите на разбойници. Целият български народ знае какво е станало и, че това е корупция“, каза по време на дебата Румен Гечев от БСП. Йордан Цонев от ДПС му отвърна, че цената на фиска, която българският народ плати преди е по-висока. „Един лев да върнем, ще си струва. Аз твърдя, че ще върнем. Никому не вменяваме никаква вина“, подчерта Цонев. Председателят на Правната комисия Данаил Кирилов запита защо трябва да се повтарят елементарни факти и обстоятелства. „КТБ беше поставена под особен надзор през юли 2014 г. По това време имаше друг парламент, имаше друго управляващо мнозинство, което управляваше повече от година и половина. Какво стана с тая година и половина, къде бяха тогава държавните институции, регулатори и органи. Какво предприеха през тази година и половина. Предупреждавахме за всички тези рискове“, заяви още Кирилов. Спас Гърневски, пък нарече Румен Гечев академик по фалиране на банки.", "date": "2018.01.17", "title": "Приеха на първо четене закона на Пеевски и Йордан Цонев за КТБ"}
{"url": "http://pik.bg/%D0%B7%D0%B0%D1%89%D0%BE-%D0%BE%D0%B3%D0%BD%D1%8F%D0%BD-%D0%B4%D0%BE%D0%BD%D0%B5%D0%B2-%D0%B5-%D1%82%D0%BE%D0%BB%D0%BA%D0%BE%D0%B2%D0%B0-%D0%B8%D0%B7%D0%BD%D0%B5%D1%80%D0%B2%D0%B5%D0%BD-news720229.html", "text": "\"Редно ли е Европейската комисия да рекламира медии бухалки?\", пита сайтът \"Клуб Зет\", собственост на подсъдимия  лекарствен олигарх Огнян Донев. Поводът е интервю на еврокомисаря Димитрис Аврамопулос в \"Монитор\" на Делян Пеевски. Въпросът на \"Клуб Зет\" e повече от нахален. Търсят сметка от някакъв човек - все едно еврокомисар или не, защо е предпочел да говори пред определена медия. А не, примерно, пред друга, пред \"правилната\", според техните разбирания и интереси. Защо \"Монитор\" да е \"бухалка\", а \"Клуб Зет\" не? Защо пред \"Монитор\" не може да се говори, а пред \"Клуз Зет\", \"Дневник\", \"Медиапул\" може? По формалната логика е далеч по-дискредитиращо за един европейски политик да дава интервюта в медии на подсъдими лица. И Донев, и Иво Прокопиев са такива. Ама те били подсъдими, защото главният прокурор е на \"къса каишка\" при Пеевски и се саморазправя с неговите врагове. Да де, но това го твърдите вие, откъде накъде трябва да ви вярваме, да се доверяваме на тезите ви, да приемаме априори, че сте носители на абсолютната и сюблимирана истина? Статията в \"Клуб Зет\" е показателна за всеобщата нервност, обзела напоследък тъй наречения грантоядно-либерално-протестърски кръг. Нервност покрай европредседателството и дипломатическите успехи на Борисов по света, които българофобите приемат за лично крушение. Понеже номерата и доносите им в Европа вече не минават, те решават да размахат пръст и на Брюксел. Някакви от същия кръг дори тези дни предложили да се обмисля варианта за \"БГexit\". За какво ни бил този Европейски Съюз, той само легитимирал мафията, ерго Борисов и Пеевски, захранвал ги със субсидии, вместо немедленно да врътне някой превратче и да назначи за служебен премиер Христо Иванов. Плюс Радан Кънев за главен прокурор, а генерал Атанасов - шеф на ДАНС. Тогава да видиш какъв живот... Отвъд мечтанията обаче реалността за психодесните става все по-горчива. Баналните им протести по жълтите павета срещу втория лифт в Банско не компенсират мрачната депресия, обладала мишите им сърца. Помнете ми думата, следващият рубеж е да гракнат с цяло гърло по Еврокомисията. Дори с риска да се обезпаричат съвсем. Тези момчета вече няма какво да губят, алтернативата е да влязат в затвора за стотици милиони укрити данъци и далавери при приватизацията.", "date": "2018.01.17", "title": "Защо Огнян Донев е толкова изнервен"}
{"url": "http://pik.bg/%D0%BD%D0%BE%D0%B2%D0%B8-%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-%D0%B2-%D1%81%D0%B2%D0%B8%D1%89%D0%BE%D0%B2-%D0%B6%D0%B5%D0%BD%D0%B8%D1%82%D0%B5-%D0%B1%D0%B8%D0%BB%D0%B8-%D1%81-%D0%BF%D1%81%D0%B8%D1%85%D0%B8%D1%87%D0%BD%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-news720187.html", "text": "Двете жени, държани под ключ от майка си в дома им в Свищов, имали психически проблеми, разказаха съседи на семейството пред Bulgaria ON AIR. За последно те са виждали момичетата преди около 3-4 години, а тяхната майка разказвала на всички, че живеят и работят в София. \"Вероятно се е срамувала от поведението на дъщерите си\", сподели Янка Манчева, тяхна съседка, която  е познавала семейството като добро, а децата им израстнали заедно. \"През 2009 година се върнах от Испания, където живеех за кратко и оттогава до 2011 година поддържахме контакти, дори им ходех на гости. Тогава и обаче забелязах, че едното момиче не е добре психически, но предполагах, че е нещо временно, дължащо се на преумора\", отбеляза Янка Манчева. Тя разказа, че е виждала по-малката сестра да си говори сама и да прави странни жестове. В края на миналата седмица съседи са подали сигнал към социалните служби и полицията в Свищов. Те забелязали, че жената купува голямо количество хранителни продукти, а в същото време живее сама. След подадения сигнал полицията е направила проверка и е открила двете безпомощни жени на 33 и 34 години. Били държани в една от стаите на къщата. Според властите изглеждали много зле и били неадекватни. При разпита майката заявила, че дъщерите не са излизали по собствено желание. Тя е задържана, а психично болните жени ще бъдат настанени в специализиран дом.", "date": "2018.01.17", "title": "Нови шокиращи подробности за Къщата на ужасите в Свищов: Жените били с психични проблеми"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%BA%D1%8A%D0%BC-%D0%BD%D0%B8%D0%BD%D0%BE%D0%B2%D0%B0-%D0%B2%D0%BD%D0%B0%D1%81%D1%8F-%D1%82%D0%BE%D0%B7%D0%B8-%D0%B2%D0%BE%D1%82-%D0%B7%D0%B0-%D0%B4%D0%B0-%D1%8F-%D0%B4%D0%B0%D0%B4%D0%B0%D1%82-%D0%BF%D0%BE-%D0%BD%D0%BE%D0%B2%D0%B8%D0%BD%D0%B8%D1%82%D0%B5-%D0%B4%D0%BE-%D0%B1%D0%BE%D1%80%D0%B8%D1%81%D0%BE%D0%B2-news720237.html", "text": "\"Получаваме един обречен вот на недоверие. Той няма да успее първо заради недостига на гласове, а защото България бележи най-добрите си икономически показатели\". Това зяви депутатът от ГЕРБ Тома Биков. По думите му БСП направили много лош ход с този вот и ще понесат своите последствия. \"Аз обаче подозирам, че г-жа Нинова внася този вот на недоверие днес, за да може да я дадат по новините довечера, редом до премиера Бойко Борисов, който днес има реч в европейския парламент\", заяви още Биков.", "date": "2018.01.17", "title": "ПЪРВО В ПИК TV! Тома Биков към Нинова: Внася този вот, за да я дадат по новините до Борисов"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B8-%D0%BD%D0%B0-%D0%B3%D0%B5%D1%80%D0%B5%D0%BD%D0%B0---%D0%BC%D0%B0%D1%80%D1%81%D0%B5%D0%BB%D0%B8%D0%BD%D1%8C%D0%BE-%D0%B2%D0%B8%D0%B4%D0%B5%D0%BE-news720199.html", "text": "Левски готви сензационен трансфер. \"Сините\" са на път да уредят така желания нов голмайстор, който може да дойде от първенството на Индия. Пред преминаване на \"Герена\" е бразилецът Марселиньо. Кариоката в момента е част от отбора на Пюн Сити, като в 8 мача е вкарал 6 попадения. Футболистът се разписа преди две седмици срещу тима на Димитър Бербатов - Керала Бластърс. Марселиньо е на 30 години. Таранът играе силно с ляв крак, какъвто футболист иска Делио Роси. Той може да се подвизава и по левия фланг на атаката. Италианецът е дал зелена светлина на трансфера, като преговорите между двата клуба вече са стартирали, пише \"Кота спорт\". Договорът на бразилеца е до март, когато приключва местното първенство. Нападателят стана голмайстор на миналия шампионат в Индия с екипа на Делхи Динамос с 10 попадения. Марселиньо прекарва голяма част от кариерата си в Гърция - играл е за Каламата, Ксанти и Атромитос. Бил е част още от Банияс от ОАЕ, както и от италианския Катания. В родината си е играл за Анаполис и Авай. Припомняме, че една от големите звезди в родния шампионат е Марселиньо, подвизаващ се за Лудогорец. Интересно е дали \"сините\" ще атакуват лидерската позиция на \"орлите\" в класирането с друг Марселиньо...", "date": "2018.01.17", "title": "Трансферна сензация! И на \"Герена\" - Марселиньо!? (ВИДЕО)"}
