{"url": "https://pik.bg/%D0%B8%D0%B7%D0%B2%D1%8A%D0%BD-%D0%BF%D1%80%D0%BE%D1%82%D0%BE%D0%BA%D0%BE%D0%BB%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D1%80%D0%B0%D0%B7%D0%B1%D1%83%D0%BD%D0%B8-%D0%B4%D1%83%D1%85%D0%BE%D0%B2%D0%B5%D1%82%D0%B5-%D0%BF%D0%BE%D0%B4%D0%BA%D1%8A%D1%81%D0%B8-%D1%80%D0%BE%D0%BA%D0%BB%D0%B8%D1%82%D0%B5-%D1%81%D0%B8-news777669.html", "text": "Меган Маркъл се появи с черна рокля над коляното по време на събитие в театър \"Виктория Палъс\". Тя реши да наруши кралския протокол, носейки модел на марката „Judith and Charles“. Херцогинята присъства на мюзикъла \"Хамилтън\" в Лондон, организиран от благотворителната организация на съпруга й Хари. Парите, събрани от спектакъла, ще отидат за подпомагане на болни от ХИВ деца и младежи в Южна Африка. След края на мюзикъла принц Хари разчупи обстановката като се качи на сцената и запя част от песента \"You'll Be Back\", с което вдигна публиката на крака. После заедно със съпругата си поздрави Лин-Мануел- създателят на \"Хамилтън\" и неговата трупа. Всички се събраха, за да си направят обща снимка за спомен. Припомняме, че по-рано тази година херцогът и херцогинята на Съсекс нарушиха протокола като се целунаха по време на благотворителен турнир по поло в Уиндзор. За разлика от Уилям и Кейт, двамата често биват уловени от папараците да се държат за ръце. Сподели:", "date": "2018.09.01", "title": "ИЗВЪН ПРОТОКОЛА! Меган Маркъл разбуни духовете, подкъси роклите си"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%BF%D0%B0%D0%BB%D0%B8-%D1%81%D0%B5-%D0%B2%D0%BB%D0%B0%D0%BA-%D0%BA%D1%80%D0%B0%D0%B9-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news777702.html", "text": "Пожар във вагон на товарен влак в района на Старозагорското село Плоска Могила е възникнал днес следобед. Сигналът  е подаден малко след 15,00 часа, съобщи за Радио Стара Загора Михаил Михов, началник група \"Оперативен център\" в Регионална дирекция \"Пожарна безопасност и защита на населението\": “ Няма пострадали, единствено материални загуби от товара, който е превозвал. Към момента се водят оперативно-следствените действия и тепърва ще се изяснят и причините, ще бъдат и назначени съответните експертизи. Локализиран е пожарът, което означава, че всички предпоставки за неговото разпространение са прекратени. Остава да се доизгасят тлеещите огнища“. Веднага на място са изпратени два пожарни автомобила с 6 човека личен състав. Вагонът е бил натоварен с ПДЧ плоскости. До пристигането на пожарникарите, служителите на БДЖ са разкачили товарния вагон от композицията и са го придвижили до спирката на Плоска могила. Взети са всички мерки по обезопасяване. След спиране на напрежението по контактната мрежа започват действията на пожарникарите. Към момента пожарът е локализиран. Няма пострадали хора, изясняват се причините. Сподели:", "date": "2018.09.01", "title": "ИЗВЪНРЕДНО! Запали се влак край Стара Загора"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD%D0%B0-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B0-50-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B8%D1%80%D0%B0%D0%BA-%D0%B8-%D0%BF%D0%B0%D0%BA%D0%B8%D1%81%D1%82%D0%B0%D0%BD-news777667.html", "text": "„Нова ТВ“, цитирана от \"Фокус\". Полицията на Босна и Херцеговина в нощта между петък и събота е открила 50 мигранти от Афганистан, Ирак и Пакистан, скрити в товарен влак, който е влязъл от Сърбия, предава македонската електронна медия Мигрантите били спрени край Зворник. По време на полицейското претърсване, част от тях са избягали към Сърбия, докато останалите, които били заловени от полицията, били върнати в Сърбия от страна на босненските власти. Сподели:", "date": "2018.09.01", "title": "Полицията в Босна и Херцеговина е задържала 50 мигранти от Афганистан, Ирак и Пакистан"}
{"url": "https://pik.bg/%D1%86%D1%8F%D1%80-%D0%B7%D0%B0-%D1%81%D1%82%D0%B0%D0%B2%D0%B8%D1%82%D0%B5-%D0%B5%D1%82%D0%BE-%D0%BA%D0%B0%D0%BA-%D0%BF%D0%BE%D0%BC%D0%B0%D0%B3%D0%B0-%D0%B6%D0%B5%D0%BB%D0%B0%D1%82%D0%B8%D0%BD%D1%8A%D1%82-news777591.html", "text": "Здравните експерти подчертават, че голямо влияние върху появата на болки в гърба, краката и ставите има неправилната стойка на тялото. Ако страдате от такива, рецептата с желатин е спасението за вас. Трябват ви 100 грама от продукта. Смесете две пълни супени лъжици желатин (5 g) с една четвърт чаша студена вода и оставете сместа да пренощува извън хладилника. Желатинът ще се превърне в желе. Сутринта изпийте от сместа или разбъркайте с нещо, което ви харесва (например сок, кисело мляко или чай). Желатинът помага при болки в ставите, болки в гърба, болки в краката и шията и след 7 дни от лечението ситуацията ще се подобри значително. Терапията трябва да продължи един месец и след половин година да се повтори още веднъж. По този начин ще възстановите естественото смазване на ставите. Защо е желатинът толкова добър за опорно-двигателната система? Той е природен продукт, прост белтък, получаващ се при частична хидролиза на колагена от животински кости или хрущяли, варени във вода. Последните изследвания показват, че желатинът е изключителна биологично активна храна, която регенерира тъкани и органи и влияе директно на имунната система. Желатинът съдържа още фосфор, калций и сяра. Именно на това се дължат неговите неподозирани свойства да укрепва тъканите на тялото, които изграждат мускулите, ставите, кожата, но и органите като сърце и очи. Сподели:", "date": "2018.09.01", "title": "ЦЯР ЗА СТАВИТЕ! Ето как помага желатинът"}
{"url": "https://pik.bg/%D0%B0%D0%BA%D1%86%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%B1%D0%BB%D0%B8%D0%B7%D0%BE-3-%D0%BA%D0%B3-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D1%82%D1%8E%D1%82%D1%8E%D0%BD-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news777623.html", "text": "Служители на реда откриха нелегален тютюн в магазин за филтри във Враца, съобщиха от полицията, цитирани от „Булнюз“. В 11:30 часа на 31 август (петък) е била извършена полицейска проверка в магазина, стопанисван от А.А. от областния град. В хода на акцията били открити седем запечатани плика със ситно нарязан тютюн с общо тегло 2,8 кг без български акцизен бандерол. Сподели:", "date": "2018.09.01", "title": "Акция! Откриха близо 3 кг нелегален тютюн в магазин във Враца"}
{"url": "https://pik.bg/%D0%BE%D1%82%D0%BA%D1%8A%D0%B4%D0%B5-%D1%81%D0%B5-%D0%B8%D0%B7%D0%B2%D1%8A%D0%B4%D0%B8%D1%85%D0%B0-%D1%82%D0%BE%D0%BB%D0%BA%D0%BE%D0%B2%D0%B0-%D0%BF%D0%BE%D0%BA%D0%BB%D0%BE%D0%BD%D0%BD%D0%B8%D1%86%D0%B8-%D0%BD%D0%B0-%D1%84%D0%B0%D1%88%D0%B0%D0%B3%D0%B0%D1%82%D0%B0-%D0%B4%D0%B6%D0%BE%D0%BD-%D0%BC%D0%B0%D0%BA%D0%BA%D0%B5%D0%B9%D0%BD-%D1%83-%D0%BD%D0%B0%D1%81-news777674.html", "text": "Откъде се извъдиха толкова поклонници на сенатор Джон Маккейн у нас? Това е някакво изкопаемо, динозавър от Студената война. Изтъкан от комплекси, защото така и не успя да се класира за Белия дом. Въпреки цялата си сълзливо-героична биография на пленник. И заради тези комплекси постоянно правеше напук на своите, заигравайки се периодически с \"врага\" от Демократическата партия - я Клинтън, я Обама. На такива им викаха навремето по партийному \"ренегати\". Не знам републиканците защо го търпяха, при положение че постоянно се проваляше в предизборните кампании. Сега до последно твореше мръсотии на Тръмп, от гроба почти. От лошотия, от инат, колкото и да се преструваше, че е принципен. Другият му изпитан номер бе професионалната русофобия, избиваща понякога в кресчендо, в патология дори. Сигурно защото съветски пилот бе свалил безславно самолета му над Ханой...Пак комплекси. Прилича ми на герой на Копола от \"Апокалипсис сега\" или на Оливър Стоун от \"Взвод\". От ония, отрицателните герои, имам предвид, дето избиваха виетнамци на килограм под звуците на Вагнер. Същински фашага бе Маккейн, лека му пръст. Единственият му досег с България беше, когато нахлу в кабинета на Орешарски и му нареди да спре \"Южен поток\". И онзи, \"левият\" премиер, излъчен от социалистите, козирува и се подчини. Тогава ли цялата психодясна общност у нас го заобича толкова всеотдайно? Добре, но човекът си беше отявлен екстремист, какво е общото му с либерализма... Българските либерали не са ли закърмени с емблемата на пацифизма - \"Коса\" на Форман? Как би бил експониран идолът им Маккейн в подобен контекст? Сподели:", "date": "2018.09.01", "title": "Откъде се извъдиха толкова поклонници на фашагата Джон Маккейн у нас?"}
{"url": "https://pik.bg/%D0%BB%D0%B0%D0%B2%D1%80%D0%BE%D0%B2-%D0%B2-%D1%81%D0%B0%D1%89-%D1%81%D0%B5-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%BE%D1%87%D0%B8%D1%82%D0%B5-%D0%BF%D1%80%D0%B5%D0%B4-%D1%80%D1%83%D1%81%D0%BE%D1%84%D0%BE%D0%B1%D0%B8%D1%82%D0%B5-news777624.html", "text": "Властите в САЩ се опитват да си затварят очите пред действията на русофобите и това положение не може да се нарече нормално, каза днес руският външен министър Сергей Лавров в интервю по телевизионния канал \"Русия 1\", цитиран от ТАСС. \"Няма съмнение, че в САЩ има немалко политици, включително и действащи, и сътрудници на (сегашната) администрация, които напълно съзнават ненормалността на създалото се положение, при което всеки ход се преценява с оглед на това как на него ще реагират русофобите, - отбеляза Лавров. - Смятам, че това е просто печална страница от американската история.\" Отговаряйки на въпрос би ли искал да разговаря с държавния секретар на САЩ след поредния цикъл от санкции, той посочи, че \"не за това става дума\". \"Искаме или не искаме, харесва ли ни или не, това все пак ни е работата. Длъжни сме да работим с всички колеги, каквито и проблеми да възникват в отношенията\", каза Лавров. \"Не сме от тези страни, които застават в позата на \"обиден\" - щом сте казали за нас нещо не съвсем правилно, то, видите ли, няма да разговаряме. Това не е нашият метод. Ние винаги оценяване принципно действията на нашите партньори, когато сме несъгласни с тях. Но никога не затръшваме вратата\", подчерта руският външен министър. Сподели:", "date": "2018.09.01", "title": "Лавров: В САЩ се затварят очите пред русофобите"}
{"url": "https://pik.bg/%D1%81%D0%B8%D0%BB%D0%B5%D0%BD-%D1%82%D1%80%D1%83%D1%81-%D1%83%D0%B4%D0%B0%D1%80%D0%B8-%D1%8F%D0%BF%D0%BE%D0%BD%D0%B8%D1%8F-news777705.html", "text": "Земетресение с магнитуд 5.6 по скалата на Рихтер е регистрирано край Бонинските острови, Япония, показва справка на интернет страницата на . Земетресението е регистрирано в 00:43 часа местно време на 2 септември (18:43 часа българско време) на дълбочина от 458 км. Епицентърът е на 791 км южно от град Шидзоука и на 831 км южно от град Йокохама. Засега няма данни за жертви и материални щети и не се съобщава за опасност от цунами. Сподели:", "date": "2018.09.01", "title": "Силен трус удари Япония"}
{"url": "https://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0%D1%85%D0%B0-%D0%BD%D0%B8-%D0%B7%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%BE-%D1%81%D0%B5%D0%B3%D0%B0-%D0%BE%D1%81%D1%8A%D0%B7%D0%BD-news777635.html", "text": "„ТВ 21“, цитиран от \"Фокус\". Вицепремиерът и министър на отбраната на Македония Радмила Шекеринска заяви в събота, по време на традиционната международна конференция „Дубровник форум“, че подкрепя позицията на министъра на външните работи на България Екатерина Захариева, предава скопският телевизионен канал „Напълно се съгласявам със Захариева“, заяви Шекеринска пред присъстващите на форума, „че много ни критикуваха за договора с България, но сега гражданите от двете страни смятат, че това е гаранция за стабилност“. „Няма замразени конфликти, а само замразени решения“, добави тя. По време на обръщението си Екатерина Захариева поздрави и своите колеги от Македония и Гърция, Никола Димитров и Никос Коцияс, за подписването на договора за името и пожела успех на предстоящия форум. Форумът в Дубровник беше открит от хърватския премиер Андрей Пленкович, а във фокуса на дискусиите е необходимостта Европа да стане по-силна и да се справи с миграцията, нарастването на популизма и заплахата за нейните основни ценности. Сподели:", "date": "2018.09.01", "title": "Македония подкрепи Екатерина Захариева: Критикуваха ни за договора с България, но сега осъзнаха, че той носи стабилност"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%B5%D1%88%D0%B0%D0%B2%D0%B0-%D1%81%D0%B5-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%BF%D1%80%D0%B5%D0%B4-%D0%BD%D1%84%D1%81%D0%B1-%D1%81%D0%B8%D1%82%D1%83%D0%B0%D1%86%D0%B8%D1%8F-news777703.html", "text": "Преди час започна разширено заседание в Слънчев бряг на ръководството на ПП НФСБ, където трябва да се вземе важно решение за бъдещето на коалицията с ГЕРБ, съобщава \"Флагман\". В залата влязоха председателят на НФСБ и вицепремиер в настоящото правителство Валери Симеонов и тримата му заместници Данчо Хаджиев, Валентин Касабов и Борис Ячев. След тях започнаха да влизат регионални координатори на НФСБ, както и народните представители от партията в коалицията Обединени патриоти. Работата на разширеното заседание на Изпълнителния комитет тече доста напрегнато. Симеонов отказа категорично коментар защо пази мълчание вече цяло денонощие за причините, поради които се налага извънредно да събира актива. От вчера се знае само, че той крайно обиден на премиера Бойко Борисов за взетото от него еднолично решение трима от министрите да подадат оставки. „Въпросите, които ще обсъдим, са сериозни. Намираме в ситуация на усложнена политическа обстановка – в началото на започващата есенна сесия на парламента, в която предстои да се гледат законопроекти, чието бъдеще към момента ни се вижда неясно“, заяви Симеонов. Той подчерта само, че тази вечер ще се вземат решения, които предстои да бъдат гласувани от Националния политически съвет на партията. „Събрал съм голяма част от актива, за да чуя мнението на всеки, искам да знам какви са настроенията по места, за да не сбъркаме в преценката си“, каза той в обръщение към присъстващите в началото на заседанието. От заседанието отсъстват двама народни представители Йордан Апостолов, който бил в чужбина и Росен Иванов, възпрепятстван да пътува от Видин поради важни семейни причини. Сподели:", "date": "2018.09.01", "title": "ИЗВЪНРЕДНО! РЕШАВА СЕ СЪДБАТА НА КАБИНЕТА! Валери Симеонов със силни думи пред НФСБ: Ситуацията е тежка, да не сбъркаме"}
{"url": "https://pik.bg/%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D1%81%D0%B4%D0%B5%D0%BB%D0%BA%D0%B0-%D0%B2-%D1%81%D0%B2%D0%B5%D1%82%D0%B0-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%B7%D0%B0-%D0%BD%D0%BE%D0%B5%D0%BC%D0%B2%D1%80%D0%B8-news777634.html", "text": "Reuters, цитиран от \"Фокус\". Министърът на търговията на Сингапур Чан Чун Син заяви в събота, че споразумението за най-голямата търговска сделка в света трябва да бъде сключено по време на среща на върха на лидерите от държавите-участници, което ще се проведе в Сингапур през ноември, шест години след като преговорите започнаха, предава Наречено „Регионално обхватно икономическо партньорство“, търговското споразумение включва десетте членки на Асоциацията на държавите от Югоизточна Азия, Австралия, Индия, Япония, Южна Корея, Нова Зеландия и втората по големина икономика в света, Китай. Сделката не включва САЩ, които в момента са в търговски спор с Китай и се оттеглиха от друго широкообхватно международно търговско споразумение през 2017 година, наречено „Транс-тихоокеанското партньорство“. От Белия дом обявиха в петък, че американският президент Доналд Тръмп ще пропусне събирането на лидерите в Сингапур през ноември. Запитан от Reuters, след среща на регионалните министри на икономиката, дали страните-участници ще работят върху постигането на споразумение навреме за срещата на върха през ноември, Чан Чун Син заяви: „Да. Стремим се към постигането на онова обхватно споразумение, онзи крайъгълен камък… когато лидерите се срещнат в края на годината“. Въпреки това, той поясни, че все още не е сигурно дали финалното споразумение ще бъде подписано. „Колкото до следващата фаза на работата, веднъж щом стигнем до този крайъгълен камък, ще имаме ясна идея… Все още е твърде рано да се каже“, заяви Син. Сподели:", "date": "2018.09.01", "title": "Споразумението за най-голямата търговска сделка в света се подготвя за ноември"}
{"url": "https://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D0%B5-%D0%B2%D0%B0%D0%B6%D0%BD%D0%BE-%D0%B8-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%BE-%D0%BC%D1%8F%D1%81%D1%82%D0%BE-%D0%B2-%D1%81%D0%B2%D0%B5%D1%82%D0%B0-%D0%B8-%D0%B5%D1%81-news777662.html", "text": "България зае важно и стратегическо място в света и ЕС. Това каза министърът на Българското председателство на Съвета на ЕС Лиляна Павлова, която участва в 11-ия летен университет на МГЕРБ под мотото „Само истината, НЕ на фалшивите новини“ в к.к. „Св. Св. Константин и Елена“ . Лиляна Павлова запозна младежите с приноса и ползите от първото Българско председателство на съвета на ЕС. Тя отбеляза, че точно преди една година обществото ни е било залято с фалшиви новини, като една от темите е била предстоящото председателство. „Нещата започнаха да ескалират, опозицията се възползваше от всеки повод, като един от фокусите беше ремонтът на НДК. Интересно беше внушението, което се насажда след повтарянето на една лъжа. Те започнаха да правят внушения и да поставят цели, които категорично нямат нищо общо с председателството - да влезем в Шенген, в еврозоната, да увеличим брутния вътрешен продукт, допълвайки ги с теми като безработица, заетост. Това беше едно от големите предизвикателства, с които стратирахме“, добави Лиляна Павлова. Тя посочи, че месеците на подготовка са били в няколко направления – да се менажира потокът от фалшиви новини, председателството да се подготви политически, организационно и логистично, както и да се сведат очакванията до реалистичните. „Имахме и индиректни цели. Важна индиректна цел, която успяхме да постигнем, бе да променим имиджа на България. Това е една от големите цели, които към днешна дата мога да кажа, че е постигната. Постигнахме целта да променим коренно и трайно имиджа на България, усещането за това какъв е потенциалът на България, което изглеждаше почти немислимо и заради фалшивите новини, и заради политическата ситуация“, добави Лиляна Павлова. В лекцията си Лиляна Павлова подчерта, че страната ни е доказала, че може да налага темите на деня и да ги отстоява, за което са били необходими сериозни усилия. „Анализирахме много идеи, правихме проучвания, защото трябваше да намерим темата, с която България да бъде запомнена и то в сложна геополитическа обстановка – новият вид политика на президента на САЩ, която отрича наложени правила, за които години наред държавни лидери са се борили, ситуацията в Близкия изток, бежанската криза и брекзит. Темата, която лично премиерът наложи, бе Западните Балкани. Решението беше тежко, рискът, който премиерът пое, беше голям. Успяхме за една година, след тежки дипломатически формални и неформални преговори, да я наложим, да влезе в дневния ред и сега тази тема е препотвърдена от всички. Имаме пълна приемственост и от следващите председателства. Всички са повече от убедени, че ако интеграцията на Западните Балкани не е факт, би било пагубно за Европа. Така, както Балканите имат нужда от Европа, така и Европа има нужда от Балканите. Това са нови възможности за инвестиции в пътна инфраструктура, енергийна инфраструктура, образователна инфраструктура“, заяви Лиляна Павлова. Според нея това ще направи Европа по-стабилна и по-сигурна. Сподели:", "date": "2018.09.01", "title": "Лиляна Павлова:  България зае важно и стратегическо място в света и ЕС"}
{"url": "https://pik.bg/%D0%B4%D0%B8%D0%B2-%D0%B5%D0%BA%D1%88%D1%8A%D0%BD-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D1%82%D1%83%D1%80%D1%86%D0%B8%D1%8F-%D0%BF%D1%80%D0%BE%D1%81%D1%82%D0%B0%D0%BA-%D1%81-%D0%B1%D0%BC%D0%B2-%D0%B3%D0%B0%D0%B7%D0%B8-%D0%B1%D1%80%D0%B5%D0%BC%D0%B5%D0%BD%D0%BD%D0%B8-%D0%B8-%D0%B4%D0%B5%D1%86%D0%B0-%D0%B7%D0%B0-%D0%B4%D0%B0-%D0%B8%D0%B7%D0%BF%D1%80%D0%B5%D0%B2%D0%B0%D1%80%D0%B8-%D0%BE%D0%BF%D0%B0%D1%88%D0%BA%D0%B0%D1%82-news777722.html", "text": "Невиждан по своя характер екшън се разиграва в момента на 2 км преди българската граница на ГКПП Малко Търново, съобщи флагман. „При жега от над 33 градуса чакаме реда си, за да се приберем от Турция в България вече близо 1 час. Намирахме се на 2 км преди граничния пункт. Заради бавното придвижване на автомобилите някои от пътниците – предимно малки деца и майки бяха отвън. В този момент БМВ с регистрация А 399* НК изведнъж подкара с мръсна газ, напусна опашката и хукна напред по празната срещуположна лента. Обстановката се взриви. Водачите на другите автомобили започнаха да натискат клаксони, тези които бяха в по-предни позиции, препречиха пътя му. Баварецът обаче успя да измине около 200 м напред, създавайки опасна ситуация да смачка някое дете или пътник от автомобил, разхождащ се наоколо“ Настояваме Гранична полиция и МВР да си свършат работата в този случай. Ако сме цивилизована държава, подобни нагли прояви трябва да се наказват бързо и адекватно, мутрите се качиха на главите ни. Всички се възхитихме от смелостта на трие млади жени , разказва свидетелят. След като блокирали устрема на немското возило, 3 млади жени – едната в напреднала бременност, а другите – майки на малки деца са се качили на предния му капак и в този вид, конвоиран и от останалите коли, бургаският отворко е бил докаран до ГКПП Малко Търново. , каза очевидец. Нашият читател се притеснява, че нахалникът може да си измисли причина, поради която се е налагало да изпревари всички останали. Това обаче нямало да бъде вярно, тъй като поведението му първоначално – като изразни средства и жестикулация били крайно неприемливи, ако е нормален човек в извънредно положение. Сподели:", "date": "2018.09.01", "title": "Див екшън на границата с Турция! Простак с БМВ гази бременни и деца, за да изпревари опашката (СНИМКА)"}
{"url": "https://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%83%D1%81%D0%BF%D0%BE%D0%BA%D0%BE%D0%B8-%D0%BD%D1%8F%D0%BC%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%BA%D1%80%D0%B8%D0%B7%D0%B0-news777719.html", "text": "Това заяви пред журналисти във Велинград председателят на Народното събрание Цвета Караянчева. Думите ѝ са по повод подадените оставки на министрите Валентин Радев, Николай Нанков и Ивайло Московски заради трагедията край Своге. Караянчева е на посещение във Велинград, където днес и утре с тържества се отбелязва 70-годишнината от създаванетео на курорта, както и 10 години от обявяването му за СПА столица на Балканите. Според нея това е начинът да се понесе политическа отговорност. \"Ние сме отговорни политици и когато от нас се изисква да бъдем политически отговорни, го правим\", обясни председателят на парламента. По думите ѝ в момента правителството е стабилно, но няма нищо лошо да се правят корекции в кабинета. „По този начин се дава възможност да се освободи и напрежение, което се е натрупало в обществото\", смята Караянчева. Тя изрази надежда след заседението, което ще проведе коалиционният съвет, всички различия да бъдат изгладени. „Програмата на коалиционното правителство е ясна и категорична и имаме своя времеви порядък, в който да изпълним пълен мандат в конфигурацията, в която се намираме в момента\", коментира още председателят на парламента. Не мисля, че има политическа криза в страната. Сподели:", "date": "2018.09.01", "title": "Караянчева успокои: Няма политическа криза"}
{"url": "https://pik.bg/%D0%BE%D1%82-%D0%B4%D1%83%D0%BD%D0%B0%D0%B2-%D0%B4%D0%BE-%D0%B1%D0%B0%D0%BB%D0%BA%D0%B0%D0%BD%D0%B0-%D1%81%D1%8A%D0%B1%D0%B8%D1%80%D0%B0-%D0%BD%D0%B0%D0%B4-2000-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B8-%D0%B2-%D0%B3%D1%80%D0%B0%D0%B4-%D0%B1%D0%BE%D1%80%D0%BE%D0%B2%D0%BE-news777627.html", "text": "Повече от 2000 изпълнители ще си дадат среща по време на единайсeтото издание на фолклорния фестивал \"От Дунав до Балкана\", което се организира днес и утре в град Борово, област Русе. Това съобщи председателят на читалище \"Искра 1898\" в града Мариана Минева. На сцената ще се изявят деца, младежи, жени и мъже от 65 населени места от 13 области в България. Участниците са разпределени в 17 категории. Публиката ще види и чуе 36 индивидуални изпълнители от четири- до 80-годишна възраст, както и 62 групи за обработен фолклор и хорове. На сцената ще излязат групи за автентичен и изворен фолклор, мъжки певчески групи, танцови състави и клубове. Ще има разказвачи и представяне на обичаи, както и шест ревюта на национални костюми с над 150-годишна история. Минева обясни, че фестивалът дава възможност за изява и на хора в неравностойно положение, като шест групи ще се състезават за награда \"Устрем\". Изпълнителите ще бъдат оценявани от жури с председател народната певица Илияна Найденова. Осигурен е и награден фонд. Фестивалът е част от програмата за празника на община Борово и се организира под патронажа на кмета Валентин Панайотов. Единайсетото издание е посветено на 120 години от създаването на читалищната дейност в града. Сподели:", "date": "2018.09.01", "title": "\"От Дунав до Балкана\" събира над 2000 изпълнители в град Борово"}
{"url": "https://pik.bg/%D0%BD%D0%B0%D0%B4%D0%B5%D0%B6%D0%B4%D0%B0-%D1%81%D0%BF%D1%80%D1%8F%D1%85%D0%BC%D0%B5-%D0%B4%D0%B0-%D1%82%D0%B5%D0%B3%D0%BB%D0%B8%D0%BC-%D0%B1%D1%8A%D1%80%D0%B7%D0%B8-%D0%BA%D1%80%D0%B5%D0%B4%D0%B8%D1%82%D0%B8-news777619.html", "text": "За първи път от три години насам изтеглените бързи кредити отчитат спад, като взетите такива заеми са с почти 226 млн. лв. по-малко от края на юни миналата година, отчита банковата статистика. В края на юни вземанията по кредити на дружествата, специализирани в кредитиране, са 2,429 млрд. лв. (2,4% от БВП), докато преди година бяха 2,655 млрд. лв. (2,7% от БВП). Спадът е с 8,5% на годишна база. Сподели:", "date": "2018.09.01", "title": "НАДЕЖДА! Спряхме да теглим бързи кредити"}
{"url": "https://pik.bg/%D0%BF%D0%B0%D1%82%D0%BB%D0%B0%D0%B4%D0%B6%D0%B0%D0%BD%D0%B8%D1%82%D0%B5-%D0%B1%D0%BE%D1%80%D1%8F%D1%82-5-%D0%B2%D0%B8%D0%B4%D0%B0-%D1%80%D0%B0%D0%BA-news777648.html", "text": "Патладжаните притежават редица полезни свойства. Препоръчва се те да се консумират, преди да узреят напълно, т.е. да придобият тъмнолилав цвят. Тогава те стават безвкусни, целулозата им загрубява и дори губят част от лечебните си качества. Благодарение на съединение от типа SRG те са и своеобразно профилактично средство срещу рак на матката, на мозъка, на шийката на матката, на гърдата и на пикочния мехур. Преимуществото на този зеленчук е голямото съдържание на минерали и витамини при минимум калории. Например 80 г от него съдържат само 20 калории, но с тях си осигуряваме 3 г целулоза, 1 г белтък, калий, витамин К и витамин С. Те притежават още големи количества антиоксиданти – веществата, които ни помагат да защитим организма си от увреждания, предизвикани от вредните вещества, известни като свободни радикали. Тези зеленчуци са особено богати на антоциани. Това вещество осигурява необичайния им цвят. Проучване показва, че един от антоцианите, който се съдържа в патладжаните и се нарича насунин, създава ефективна защита на клетките от специфични увреждания. Освен това те намаляват риска от сърдечни заболявания, подсилват сърцето и намаляват нивото на лошия холестерол. Малко известно, но сигурно е, че лилавият зеленчук контролира нивото на захар в кръвта и така намалява риска от диабет. Това свойство се дължи на полифенолите в него. Хората с наднорменно тегло, които искат да отслабнат, ще се зарадват определено, защото учени установиха неотдавна, че патладжаните подпомагат този процес, тъй като засищат за продължително време. Така, когато човек е хапнал от тях, не огладнява часове наред. Сподели:", "date": "2018.09.01", "title": "Патладжаните борят 5 вида рак"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B6%D0%BE%D1%80%D0%B6-%D0%B3%D0%B0%D0%BD%D1%87%D0%B5%D0%B2-%D1%81-%D0%B1%D0%BE%D0%B4%D0%B8%D0%B3%D0%B0%D1%80%D0%B4-%D1%81%D0%BB%D0%B5%D0%B4-%D0%B8%D0%BD%D1%84%D0%B0%D1%80%D0%BA%D1%82%D0%B0-news777611.html", "text": "Седмици преди да навърши 79 години, Жорж Ганчев получи инфаркт в центъра на София, но за щастие медицинският екип пристигнал в „златния“ първи час и успял да го спаси. Въпреки че шоуменът с политически амбиции близо седмица бе под лекарско наблюдение в столичната болница „Света Екатерина“, а преди години по същата причина му бяха поставени 5 стента, в момента се чувствал добре. „Аз нося на бой, но имах брутален момент. Даже бях на границата на клиничната смърт около 2 часа“, споделя Ганчев за здравословните си неволи. Все пак Жорж спазвал препоръките на лекарите за живот без стрес и натоварване и приемал няколко вида лекарства, които да го държат в кондиция. След случката обаче не смеел да напуска дома си без придружител. Тъй като съпругата му Валентина Шишкова, по-известна като Шуши, нямала възможност непрекъснато да бъде плътно до него, а и се страхувала сърдечният пристъп да не го покоси повторно в нейно присъствие, Ганчев си наел бодигард. Мускулестият младеж управлявал личния му автомобил, придържал го, когато ходел на по-дълги разстояния, и му помагал да върши всекидневните си задачи срещу солидна заплата. „Позволявам си даже да ме води на ресторант въпреки състоянието ми. Разхождаме се. Но внимавам и не се натоварвам. Прибрахме се и почувствах умора. Но човек трябва да си движи. Хванах и китарата вчера и онзи ден. С музиката вече разбираш, че си земен“, разказва бохемът. Неприятната случка все пак развалила плановете на Жорж и Шуши за лятна почивка в любимото им Резово, където плажуват от години, а кардиолозите категорично забранили на многократния кандидат за президент да се излага на пряка слънчева светлина и му препоръчали да избягва жегите. Така за първо лято колоритната двойка се озовала в планината, а не край морския бряг. Сподели:", "date": "2018.09.01", "title": "САМО В ПИК И \"РЕТРО\"! Жорж Ганчев с бодигард след инфаркта"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%84%D0%B0%D0%BB%D1%88%D0%B8%D0%B2%D0%B8-%D0%BC%D0%B5%D0%B4%D1%81%D0%B5%D1%81%D1%82%D1%80%D0%B8-%D0%BB%D0%B5%D0%BA%D1%83%D0%B2%D0%B0%D1%82-%D0%BF%D0%BE-%D0%B4%D0%BE%D0%BC%D0%BE%D0%B2%D0%B5%D1%82%D0%B5-news777650.html", "text": "Анонимен сайт в интернет изпраща фалшиви медицински сестри в домовете на болни. Въпросната интернет платформа се рекламира като национален портал за медицински услуги, като на нея има списък с жени, представени за медицински сестри, готови да изпълняват здравни услуги срещу заплащане. Профилите на част от тях са със снимки, публикувани са и тарифите на услугите, които извършват, но се оказва, че единственото условие за регистриране на кандидатка за работа е да изпрати по  банков път 59 лева. Срещу тях обявата се публикува за 3 месеца. Изискване за предоставяне на диплома, която да гарантира, че лицето може да изпълнява заявените в рекламата услуги, няма. На платформата не са посочени за обратна връзка нито телефони, нито имена на управителя и екипа. Сподели:", "date": "2018.09.01", "title": "ВНИМАНИЕ! Фалшиви медсестри лекуват по домовете"}
{"url": "https://pik.bg/%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D1%80%D0%B0%D0%BD%D0%B8-17-%D0%B4%D1%83%D1%88%D0%B8-%D0%B8-%D1%83%D0%B1%D0%B8-%D0%B5%D0%B4%D0%B8%D0%BD-%D1%81%D0%B8%D1%80%D0%B8%D0%B5%D1%86-news777738.html", "text": "Anadolu Agency, цитирана то \"Фокус\". Взрив на кола-бомба причини смъртта на един човек и рани други 17 в северния сирийски град Азаз, предава Бомбата е избухнала в близост до сградата на местния съвет в града, причинявайки материални щети на околните сгради и превозни средства. \"Един човек беше убит и още 17 бяха ранени при взрива\", каза Халед Катиб, говорител на на Белите каски – хуминатирна органиизация, функционираща в районите, контролирани от опозиционните сили в Сирия. Никой не е поел отговорност за бомбеното нападение. През април подобна атака в района причини смъртта на поне 10 цивилни граждани. Сподели:", "date": "2018.09.01", "title": "Кола-бомба рани 17 души и уби един сириец"}
{"url": "https://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D1%82%D1%80%D1%83%D0%B4%D0%BD%D0%BE-%D0%B5-%D0%B4%D0%B0-%D1%81%D0%B5-%D0%BD%D0%B0%D0%BC%D0%B5%D1%80%D0%B8-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%BA%D0%BE%D1%81%D0%BE%D0%B2%D0%BE-news777664.html", "text": "Президентът на Сърбия Александър Вучич заяви в събота, че вече става все по-ясно, че ще бъде трудно да се стигне до каквото и да е решение за Косово, предава скопската електронна медия „Нова ТВ“. „Ние ще продължим да предлагаме мир и компромисно решение и да търсим онова, което е възможно, реално, справедливо и рационално за сръбския народ и сръбската държава“, заяви Вучич по време на откриването на Жежелевия мост в Нови Сад, където гост беше и еврокомисарят Йоханес Хан. Според думите на сръбския президент, „тези в Сърбия, които търсят ‚нищо‘ и се надяват, че Сърбия получава ‚едно голямо нищо‘, трябва да продължат да се радват, защото всичко е насочено към успеха на Сърбия по въпроса с Косово“. „Когато чуете за какво се застъпват хърватският премиер Андрей Пленкович, председателят на Съвета на министрите на Босна и Херцеговина Денис Звиздич и някои други, тогава на всички сърби и граждани на Сърбия е ясно кой се бори за запазване и отстояване на нашите национални и държавни интереси“, добави сръбският президент. Той заяви, че е очаквал политическите му опоненти в Сърбия да организират празненства заради изявленията на отделни официални лица от Европа и Албания, че границите няма да се променят, но според него те са забравили да кажат, че това се отнася само за границите на независимо Косово. „Те умишлено работиха за целостта на независимо Косово и само се правиха, че привидно защитават нашите държавни и национални интереси. Това представлява голям проблем за нас“, заключи Вучич. Сподели:", "date": "2018.09.01", "title": "Александър Вучич: Трудно е да се намери решение за Косово"}
{"url": "https://pik.bg/%D0%B9%D0%BE%D1%85%D0%B0%D0%BD%D0%B5%D1%81-%D1%85%D0%B0%D0%BD-%D0%BE%D1%82%D0%B8%D0%B4%D0%B5-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%BA%D1%8A%D0%BC-%D0%B5%D1%81-news777632.html", "text": "„Плюс Инфо“, цитиран от \"Фокус\". Европейският комисар по разширяването и политиката на добросъседство Йоханес Хан по време на срещата си в събота с министър-председателя на Сърбия Ана Бърнабич е разговарял за бъдещите стъпки в присъединяването на Сърбия към Европейския съюз, за диалога Белград-Прищина, както и за други теми, предава скопското електронно издание Хан написа в социалната мрежа „Туитър“, че е имал „много добра“ среща със сръбския премиер. Той добави, че са разговаряли за „предстоящите стъпки в присъединителните преговори на Сърбия, диалога между Белград и Прищина, върховенството на закона, както и преразглеждането на конституцията в областта на правосъдието“. „Приветствам създаването на съвместна работна група за медийна стратегия“, написа още еврокомисарят. Той пристигна в Белград в петък вечерта и се срещна със сръбския президент Александър Вучич. В събота те ще присъстват на откриването на мост в Белград, в чието изграждане ЕС е вложил 30 милиона евро. Сподели:", "date": "2018.09.01", "title": "Йоханес Хан отиде в Белград заради присъединяването на Сърбия към ЕС"}
{"url": "https://pik.bg/%D0%B8%D0%BD%D1%84%D0%BB%D0%B0%D1%86%D0%B8%D1%8F%D1%82%D0%B0-%D0%B5-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D1%81%D0%BF%D0%B0%D0%B4%D0%BD%D0%B0-%D0%B4%D0%BE-2-%D0%BF%D1%80%D0%B5%D0%B7-%D0%B0%D0%B2%D0%B3%D1%83%D1%81%D1%82-news777652.html", "text": "Инфлацията в еврозоната спадна до 2% през август, показват данните, тъй като високите цени на петрола леко се понижиха. Евростат посочва, че потребителските цени в блока на единната валута от 19 държави са по-ниски от регистрираните 2,1% през юли, като инфлацията остава според целта на Европейската централна банка (ЕЦБ) близо до или по-ниска от 2,0%. Инфлацията е в съответствие с прогнозите и потвърждава очакванията, че мащабната стимулираща програма на ЕЦБ за цените в еврозоната ще приключи през декември. Евростат заяви също, че безработицата в еврозоната остава стабилна през юли с 8,2%, най-ниска от ноември 2008 г. и по-ранните етапи на финансовата криза. Безработицата в 28-те държави-членки на Европейския съюз е спаднала до 6,8%. Безработицата в региона спада постоянно, като през септември 2016 г. тя падна под символичния праг от 10,0%. Въпреки това, тя все още е по-висока от нивото преди глобалната финансова криза, когато достигна 7.5%. Сред 19-те страни с единна валута, най-ниските нива на безработица през юли бяха регистрирани в Германия от 3,4%, според Евростат. Най-висок е процентът в Гърция, която току-що излезе от болезнената си програма за спасяване, от 19,5% през май, според последните налични данни. Това е рязък спад от 20,0% само месец преди това. Сподели:", "date": "2018.09.01", "title": "Инфлацията е еврозоната спадна до 2% през август"}
{"url": "https://pik.bg/%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%86%D0%B5%D0%BB%D1%82%D0%B0-%D0%BD%D0%B8-%D0%B5-%D0%B4%D0%B0-%D1%81%D0%BC%D0%B5-%D0%BF%D0%BE-20-%D1%85%D0%B8%D0%BB%D1%8F%D0%B4%D0%B8-%D0%BD%D0%B0-%D0%B2%D1%81%D0%B5%D0%BA%D0%B8-%D0%BC%D0%B0%D1%87-news777642.html", "text": "Феновете на Левски, след дълго време на дрязги по между си, са на път да се обединят в името на любимия отбор. Привържениците разпространиха интересна декларация по този повод, като си поставиха за цел на всеки мач да има по 20 хиляди души. Феновете заявяват, че няма да позволят на никой да съсипва Левски и ако се наложи може да стигнат до жълтите павета. \"Съединението прави силата. Този девиз стои на сградата на Народното събрание в центъра на София. В днешните времена у нас, в които често се натъкваме на отчуждение и озлобление, тази стара житейска истина е болезнено актуална. Тя важи и за любимия ни клуб – Левски. Една институция, храм, смисъл на живота. Когато влезеш в този храм, виждаш две икони – Апостола и Гунди. Добре е да са замисляме, когато правим нещо, свързано с клуба на сърцето, че те ни гледат горе от небето. С тях ни гледат онези наши дядовци и бащи, които не са сред нас, и които са ни възпитали в любов към футболния клуб Левски. А на някои от нас са ни хвърлили и пъпа на „Герена“. Там е футболното светилище, на което трябва да сме единни. Иначе няма как да оцелее нашата любов. Затова и ние, група левскари, които не спираме да страдаме от скорошните неудачи на любимия отбор, които се превръщат застрашително в рецидив (слаба игра, неспособност да се побеждава в решителни мачове, изоставане от конкурентите в първенството, треперене до последните секунди, изпускане на „спечелени“ мачове – като финала за Купата със Славия, честа смяна на треньори, огромно текучество на футболисти и най-вече бездушие), решихме следното: На първо време всички групи под мотото на Левски в социалната мрежа Фейсбук да се обединим, въпреки различията си. Решихме да координираме действията и политиката на всяка една група към една обща цел- да приканим всички фенове да отидат на стадиона! Там да продължаваме да дискутираме, като в същото време подкрепяме отбора. Така ще помогнем на клуба и на себе си. Целта ни е- всеки мач по 20 000 на „Герена“ независимо от представянето на отбора! От това по-голямо задължение за футболисти и ръководство – здраве му кажи. Кой държи най-обичания клуб в България на командно дишане? Кой го е страх от най-многобройната публика в България?Ако е вярно, че всички ръководители в последните години са поставени лица с цел клубът ни да бъде унищожен, какъв по-ясен ясен знак от този, че няма да позволим това да се случи! Какво би попречило на тези 20000 да стигнат дори до жълтите павета? Винаги сме претендирали, че сме различни от едни други привърженици, които оставиха клубът си да умре. Така ли е наистина? Различни ли сме? Ще оставим ли клубът ни в тези тежки времена? Сега е момента да го покажем! В този момент се обръщаме, към всеки един от вас не, като член на група, не като фен, а като брат, като част от нашето семейство, защото левскарите, винаги сме били семейство. Нужно е всеки един от нас да осъзнае, колко силни можем да бъдем стига да сме единни. Постигнем ли тази цел, това ще бъде не само прецедент в българската футболна история, но и ясно послание, че няма да оставим нашият клуб! А като сме 20000 на следващите 10 мача и всеки даде по 10 лв (грубо казано) за билет, може да се събере един фонд, който клубът да използва като сигурен финансов лост – най-вече за децата в школата, селекция,за подобрения по стадиона, за инициативи, които ще възпитат „синята“ любов в следващите поколения. Защо да чакаме някого с вълшебното куфарче? А и защо трябва да оставяме тима с постоянна подкрепа само от около 1000-2000 души? Защо трябва да си скубем косите и да ругаем някой си, който е проклел отбора да не вземе трофей? Всъщност ние проклинаме клуба, като не сме до него. Ние сме главният коректив. Ние трябва да ходим с децата, приятелките, съпругите си. Да покажем, че Левски е едно семейство! Да се върнем на стадиона, както го направихме във финала за Купата със Славия? Няма как подобно отношение да не даде резултат. Но трябва гласът ни да е един!!! И той да се извиси със „Само Левски!“ Не аз, ти, те… Левски е един! Сподели:", "date": "2018.09.01", "title": "Феновете на Левски: Целта ни е да сме по 20 хиляди на всеки мач"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D0%BD%D0%B8%D0%B3%D0%B8-%D0%BF%D0%BE%D0%BF%D1%8A%D0%BB%D0%BD%D0%B8%D1%85%D0%B0-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D1%87%D0%BD%D0%B8%D1%8F-%D1%84%D0%BE%D0%BD%D0%B4-%D0%BD%D0%B0-%D0%BD%D0%BE%D0%B2-%D0%BA%D1%83%D0%BB%D1%82%D1%83%D1%80%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%B2-%D0%B1%D0%B5%D0%BB%D0%B3%D0%B8%D1%8F-news777625.html", "text": "Български книги, преведени на английски, са допълнили библиотечния фонд на новия културен център \"Утопия\" в побратимения с Габрово белгийски град Аалст. Книгите са подарени от община Габрово по време на едноседмичен младежки обмен по европейската програма \"Еразъм\", състоял се в Аалст в края на август. Това съобщи Меглена Златева от общината. Дарението включва две книги за историята на страната ни, които обхващат периода от създаването на българската държава до времето на демократичните промени и прехода. Те са писани от български историци, археолози, изследователи и университетски преподаватели. Другите книги представят български обичаи и празници, габровските черкви, двата парка край Габрово - национален и природен. Сред книгите е и пътеписът \"До Чикаго и назад\" от Алеко Константинов, чрез който белгийските читатели ще се докоснат до българската литературна класика, обясни Златева. Тя посочи, че това е начало на дарителска книжовна инициатива, чрез която българската култура и история ще станат по-познати, близки и осъзнати за хората в побратимения град Аалст. Сподели:", "date": "2018.09.01", "title": "Български книги попълниха библиотечния фонд на нов културен център в Белгия"}
{"url": "https://pik.bg/%D0%B3%D0%B5%D0%BE%D1%80%D0%B3-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-news777653.html", "text": "Политическата обстановка е достатъчно турбулентна и трябва да бъдем адекватни в способността си да противодействаме на фалшивите новини. Това заяви председателят на МГЕРБ и зам.-министър на външните работи Георг Георгиев по време на откриването на летния университет на Младежи ГЕРБ, който тази година се провежда под мотото „Само истината, не на фалшивите новини“. „В ГЕРБ има политици, които въплъщават разбирането за морала и за това как да се произвежда качествен политически продукт и със своя личен пример всекидневно ни показват как да израстваме”, категоричен бе Георг Георгиев и благодари на ръководството на партията и на фондация „Ханс Зайдел”, с чиято подкрепа се провежда Летният университет. Специални благодарности председателят на МГЕРБ изказа и към кмета на морската столица и областен координатор на ГЕРБ Иван Портних и варненската организация, която за 11-ата поредна година е домакин на форума. „Най-доброто противодействие на фалшивите новини е човек да бъде добре информиран, да има знания, за да разбира процесите и взаимовръзките и това, което се цели с тях”, заяви на свой ред пред участниците Богдан Мирчев, представител на фондация „Ханс Зайдел” в България. По думите му фалшивите новини предизвикват негативен ефект често дори само чрез бомбастичното си заглавие. „Затова разпознаването им е изключително полезно за личностното развитие на младите хора”, подчерта Мирчев. „Фалшивите новини играят важна роля, когато говорим за политическо противопоставяне, защото са част от инструментариума да се разклати властта. Такъв подход използват популистите и в Европа”, каза евродепутатът от ГЕРБ/ЕНП Емил Радев, който също приветства участниците в Летния университет. „Изказвайте своето мнение, говорете истината, разобличавайте фалшивите новини, защото те рушат доверието в политическата класа”, обърна се към младежите българският евродепутат. Той сподели с присъстващите, че се завръща от Рига, където е бил част от мисия на Специалната комисия за данъчни престъпления, данъчни измами и избягване на данъци на ЕП. „Запознахме се с мерките, предприемани в Латвия за борба срещу прането на пари вследствие на фалита на третата по големина латвийска банка ABLV Bank през февруари. Важно е да знаете, че ЕС действа изключително адекватно и за да няма проблеми като този, като възникналия със застрахователна компания у нас, относно случаите на несъстоятелност се предприемат законодателни, които ще се разгледат от евродепутатите още през есента”, поясни Емил Радев. Сподели:", "date": "2018.09.01", "title": "Георг Георгиев с тежък коментар за фалшивите новини"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%BE%D1%86%D0%B8%D0%BE%D0%BB%D0%BE%D0%B7%D0%B8-%D1%81-%D1%82%D0%B5%D0%B6%D0%BA%D0%B8-%D0%BF%D1%80%D0%BE%D0%B3%D0%BD%D0%BE%D0%B7%D0%B8-%D0%B7%D0%B0%D0%B4%D0%B0%D0%B2%D0%B0%D1%82-%D1%81%D0%B5-%D0%BE%D1%89%D0%B5-%D1%81%D0%BC%D0%B5%D0%BD%D0%B8-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B1%D1%81%D0%BF-%D0%BD%D1%8F%D0%BC%D0%B0-%D0%B4%D0%B0-%D1%81%D0%BF%D0%B5%D1%87%D0%B5%D0%BB-news777733.html", "text": "Смяната на трима министри е опит да се успокои напрежението в обществото, обясниха социолози, съобщи Би Ти Ви. Имената на новите министри тепърва ще станат ясни след разговори с коалиционните партньори. Председателят на Парламентарната група на ГЕРБ Цветан Цветанов няма да оглави министерството на вътрешните работи – той е зает с партийна дейност.фЗасилва се очакването за още рокади. По неофициална информация с постовете могат да се разделят поне двама министри, според социалозите. Ситуацията с три оставки наведнъж не е безпрецедентна – в края на 90-те години тогавашният премиер Иван Костов смени 10-има министри в един и същи ден. След промените в три министерства е време за анализи. Според социолога Кольо Колев се създава усещане за нестабилност, като са възможни и предсрочни избори. „Мнозинството, което управлява е доста крехко, то има двама човека повече, което успява да го крепи”, казва Колев. Според него БСП няма да спечелят от ситуацията. „Има огромно търсене на политическа алтернатива извън основните политически играчи. Ако не се появят нови може да има реанимация на малките политически играчи”, допълва той. Социолозите са в очакване на нови трусове във властта и нови смени на министри. „Има няколко фактора, които подсказват, че ще има смени и в други министерства, като правосъдието заради проблема с търговския регистър”, смята Даниел Смилов от Центъра за либерални стратегии. Според Смилов БСП трудно се възприема като алтернатива на ГЕРБ заради скандала с бизнесмена Бенчо Бенчев и Димитър Желязков, познат като Митьо Очите. Сподели:", "date": "2018.09.01", "title": "ГОРЕЩА ТЕМА! Социолози с тежки прогнози: Задават се още смени на министри, БСП няма да спечелят от сегашната ситуация"}
{"url": "https://pik.bg/%D0%BD%D0%BE%D0%B2-%D0%B7%D0%B0%D0%BA%D0%BE%D0%BD-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D0%B1%D1%80%D0%B0%D0%BD%D0%B8-%D0%B8-%D0%BD%D0%B0%D1%80%D0%B3%D0%B8%D0%BB%D0%B5%D1%82%D0%B0-%D0%BD%D0%B0-%D0%B7%D0%B0%D0%BA%D1%80%D0%B8%D1%82%D0%BE-news777655.html", "text": "Ако бъдат приети промените в Закона за здравето, те ще забранят употребата на наргилета на закрито. Сегашният вариант на документа забранява единствено тютюнопушенето на закрито. Това каза за пред радио \"Фокус\" Йорданка Илиева, завеждащ Кабинет за отказване от тютюнопушене в Регионалната здравна инспекция във Велико Търново. Тя уточни, че тече обсъждането на проект за промяна в закона, като се разширяват тютюневите изделия, които ще са забранени на закрито. „Вече няма да е забранено само тютюнопушенето, а ще е забранено и пушенето на тютюневи изделия. Според дефиницията тези изделия са всички, които могат да се консумират и са съставени дори частично от тютюн. От това се разбира, че в обхвата попадат и електронните цигари, както модерните напоследък бездимни тютюневи изделия“, обясни Илиева. „Също така забраната ще се разшири и върху популярните най-вече сред младите наргилета“, коментира експертът. Ако промените бъдат приети, това ще се случи най-рано през септември. Сподели:", "date": "2018.09.01", "title": "Нов закон може да забрани и наргилета на закрито"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%82%D1%80%D0%B5%D0%B9%D1%81-%D1%81%D0%B2%D0%BE%D0%B3%D0%B5-%D1%81%D0%BA%D0%BB%D0%BE%D0%BD%D0%B8-%D0%B4%D0%B0-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0-%D1%83%D1%87%D0%B0%D1%81%D1%82%D1%8A%D0%BA%D0%B0-%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0-news777713.html", "text": "Не се работи единствено в участъка на пътния инцидент. Работата на него ще започне веднага след завършване на процесуално-следствените работи и Агенция \"Пътна инфраструктура\" получи разрешение от разследващите органи. Както вече стана известно след катастрофата с автобус, при която загинаха 17 души, през последните месеци АПИ 5 пъти е пращала предписания на компанията да отстрани различни дефекти, тъй като пътят е бил в гаранция, но до действия така и не се е стигнало. Отговорът на „Трейс груп” бе, че са спазвали договора си с Агенцията. Междувременно жители на Своге обаче започнаха серия от ежедневни протести, какъвто имаше и днес, и се заканиха, че докато не бъде започнат ремонт на пътя между града и София, те няма да спрат с демонстрациите си. Сдружение \"Трейс Своге\" отстранява констатираните дефекти по път II-16 Своге - София, съобщават от Агенция \"Пътна инфраструктура\". Сподели:", "date": "2018.09.01", "title": "ЕКСКЛУЗИВНО! \"Трейс Своге\" склони да ремонтира участъка на смъртта"}
{"url": "https://pik.bg/%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B8%D1%80%D0%B0%D1%82-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-%D0%B1%D0%B0%D1%89%D0%B0-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BE%D1%82-%D0%BF%D0%B5%D1%82%D1%80%D0%B8%D1%87-news777697.html", "text": "По спешност карат в \"Пирогов\" бащата на общинския съветник Янко Панев, пострадал пожар край Петрич. Този следобед се запалили ниви край петричкото село Кърналово. 80-годишният мъж има нива в близост до пламналата местност и отишъл да гаси пожара, но огнените езици го погълнали набързо, съобщава \"Струма.бг\". Той бе транспортиран в болница с обгаряния по лицето и крайниците. Сподели:", "date": "2018.09.01", "title": "Транспортират по спешност в \"Пирогов\" баща на общински съветник от Петрич"}
{"url": "https://pik.bg/%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D1%81%D1%82%D0%B0%D0%BD%D0%B0-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B1%D0%B8%D1%80%D0%B5%D0%BD%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D1%8F-news777654.html", "text": "Любопитни факти за пивопроизводството, специални технологии на приготвяне на бирата и неразказвани досега моменти от историята на „Загорка“ бяха само някои от акцентите на 3-тия медиен тур от Националната бирена академия. Инициативата на Съюза на пивоварите в България (СПБ) се е заела с важната задача да разкрие в реална производствена среда през какви специфични процеси преминава пивото, за да се получи крайният продукт. „С посещенията по пивоварните, Съюзът на пивоварите иска прозрачно и на популярен език да покаже не само традициите в производството, но и значението на иновациите, знанията и уменията, които са ключови да произвеждаме в България бира с отлични качества. За първите 6 месеца на тази година капиталовите инвестиции на членовете на Съюза на пивоварите вече са 26 милиона лева “- коментира Ивана Радомирова, изпълнителен директор на СПБ. По време на посещението в „Загорка“ журналистите, участници в Националната бирена академия, бяха запознати „на живо“ със стъпките в производствения процес и спецификите на основните суровини, влагани в пивото - малц, хмел, вода и пивни дрожди (т.нар. бирена мая). Всяка една от съставките на бирата има своята особеност, която според специфичната пивоварна рецептура, в хода на технологичния процес, формира характера на различните марки и видове бири. Съставките на пивото са напълно естествени, като всяка една от партидите на суровините е придружена от сертификат за качество, който удостоверява техния произход, чистота и съответствие с определени изисквания, които са регламентирани от световно признати стандарти. Уникалния вкус на всяка бира зависи и от водата, с която се произвежда. Сподели:", "date": "2018.09.01", "title": "Стара Загора стана домакин на Националната бирена академия"}
{"url": "https://pik.bg/%D0%B2%D0%B8%D1%81%D1%88-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BE%D0%B1%D1%8F%D0%B2%D0%B8-%D1%87%D0%B5-%D1%81%D0%B0%D1%89-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B0%D1%82-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%BE%D1%80%D1%8A%D0%B6%D0%B8%D1%8F-%D0%B7%D0%B0-%D1%83%D0%BA%D1%80%D0%B0%D0%B9-news777597.html", "text": "Бившият посланик на Съединените щати в НАТО Кърт Волкър, който в момента е специален пратеник в Украйна заяви пред „Гардиън“, че Вашингтон е готов да увеличи продажбата на оръжия в Украйна за военноморските и военновъздушните сили на страната, за да се защитят от източните сепаратисти, подкрепяни от Русия, съобщава БНР. Кърт Волкър каза, че все още има голяма пропаст между Съдинените щати и Русия по въпроса как да бъдат разположени  умиротворителните сили на ООН, за да се сложи край на 4-годишната война. Той прогнозира, че Владимир Путин ще изчака до президентските и парламентарни избори в Украйна догодина преди да преосмисли позицията си в преговорите. Волкър обаче твърди, че този път времето не е на страната на Путин. Висшият дипломат изтъква, че прозападните и антируските чувства в Украйна се засилват с всеки изминал месец. И допълва, че администрацията на Доналд Тръмп е напълно готова да направи следваща крачка като снабди украинската армия с много по-модерни оръжия, отколкото вече доставените противотанкови ракети през април. „Всяка седмица загиват войници, защитавайки собствената си страна и е съвсем естествено Украйна да подсилва армията си, да търси помощ и други страни да й я предоставят“, посочва Волкър. Изданието припомня, че през май американският конгрес е одобри 250 милиона долара военна помощ за Украйна през 2019 година. Сподели:", "date": "2018.09.01", "title": "Висш американски дипломат обяви, че САЩ са готови да увеличат продажбата на оръжия за Украйна"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%B5%D1%88%D0%BA%D0%B0-%D1%80%D0%BE%D0%B1%D0%B5%D0%B2%D0%B0-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D1%81%D0%B8-%D0%B8-%D1%81%D0%BF%D0%BE%D1%80%D1%82%D0%B0-%D0%BD%D0%B5-%D1%81%D1%8A%D0%BC-%D1%81%D0%B5-%D0%BE%D1%82%D0%BA%D0%B0%D0%B7%D0%B0%D0%BB%D0%B0-%D0%BE%D1%82-%D0%BF%D1%80%D0%BE-news777638.html", "text": "Нешка Робева слиза от спортната сцена. Тя е подала оставка като треньор на немския национален отбор заради влошено здраве. Това съобщи легендарната треньорка на страницата си във Фейсбук. (ВИЖ ОЩЕ ПО ТЕМАТА) ПИК се свърза с гранд-дамата на родната художествена гимнастика и узна точно какво е състоянието й и дали наистина напуска професията. - А, не! Не съм казала, че се отказвам от професията. Само подадох оставката си като треньор на националния отбор на Германия, защото наистина здравословното ми състояние не позволяваше да бъда пълноценна на поста си. А аз не съм човек, който ще взима пари от болнични, без да прави това, за което е нает. Проблемите ми са свързани със зрението, но за радост вече имам голямо подобрение. - Аз не съм спирала да работя с български деца. В Германия ми бяха разрешили да взимам деца от нашата страна и да работя с тях. Но след като зрението ми се влоши, реших, че е най-добре да се върна у нас, да събера сили и тогава да започна нещо ново. - (Смее се) Истината е, че от месец насам тя е главното ми занимание. Тук живея без телевизия и радио, а само с книгите си. Това време ми даде да разбера, че те изключително много са ми липсвали през последните години. Но и ме зареди с много положителна енергия. Дори лекарката ми изрази голямо учудване от бързото ми възстановяване. Но аз зная каква е причината - това е българската природа и българската аура. Те ми помагат изключително много и за моята преклонна възраст, мога да кажа, че вече се чувствам добре и заредена с положителна енергия, а здравословното ми състояние се подобрява бързо. Сподели:", "date": "2018.09.01", "title": "САМО В ПИК! Нешка Робева с първи коментар за здравето си и спорта: Не съм се отказала от професията"}
{"url": "https://pik.bg/%D0%B4%D1%8A%D1%80%D0%B2%D0%BE%D1%82%D0%BE-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D0%BF%D1%80%D0%B8%D0%B2%D0%BB%D0%B8%D1%87%D0%B0-%D0%BF%D0%B0%D1%80%D0%B8%D1%82%D0%B5-%D0%BA%D1%8A%D0%BC-%D0%B4%D0%BE%D0%BC%D0%B0-news777599.html", "text": "Растението красула, по-познато като дървото на живота, привлича парите към дома. Според източното учение фън шуй трябва само да го засадите вкъщи и финансовото ви състояние ще се промени към по-добро. Дори и да не вярвате, всички знаем, че положителното мислене води към случването на хубави неща. Много полезно при това е да подсилвате мислите си с действия, които да ви напомнят за желанията и мечтите. Това ще увеличи вероятността от промени в живота към по-добро многократно. Даже и шарката на листата на красулата напомня цвета на прясно отпечатани доларови банкноти, отбелязват специалисти. Освен това растението влияе благоприятно на човешкия организъм. То допринася за доброто функциониране на мозъка и повишава физическата активност на лицето, което го притежава – това се дължи на факта, че големите му сочни листа съдържат етерични масла. Препоръчително е да поставите растението на работния плот: след известно време ще забележите, че работата ви носи повече удовлетворение и пари. За да влязат парите в къщата, направете специален ритуал. Преди засаждането на дървото в саксия поставете на дъното й 6 монети и си представете себе си като успешен, здрав, богат човек. Когато го поливате, си представяйте тази картина редовно възможно най-ясно. Ако вече притежавате дървото вкъщи, може просто да заровите монетите в пръстта. Още по-добре ще е да завържете няколко червени кончета с монети на клоните. Красулата ще расте добре в малко по-голяма саксия – важно е растението да получава много светлина. Идеалният цвят саксия за това магическо растение е червено или бордо, може още кафяво, черно, злато или сребро. Сподели:", "date": "2018.09.01", "title": "Дървото на живота привлича парите към дома"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%B8-%D1%81%D0%BA%D1%8A%D1%82%D0%B0%D0%BD%D0%B8%D1%82%D0%B5-%D0%BF%D0%B0%D1%87%D0%BA%D0%B8-%D1%81-%D0%BC%D0%B8%D0%BB%D0%B8%D0%BE%D0%BD%D0%B8-%D0%BD%D0%B0-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2%D0%B8---%D0%B0%D0%B2%D1%82%D0%BE%D0%BF%D0%B0%D1%80%D0%BA%D1%8A%D1%82-%D0%BD%D0%B0-%D1%85%D0%BE%D1%82%D0%B5%D0%BB%D0%B8%D0%B5%D1%80%D0%B8%D1%82%D0%B5-%D0%BA%D0%B0-news777633.html", "text": "Над 10 милиона евро са открили в хотелите, офиси и жилища на семейство Арабаджиеви разследващите. Сподели:", "date": "2018.09.01", "title": "ПЪРВО В ПИК! Ето ги скътаните пачки с милиони на Арабаджиеви - автопаркът на хотелиерите като от филм (ВИДЕО/СНИМКИ)"}
{"url": "https://pik.bg/%D0%B0%D0%BA%D1%86%D0%B8%D1%8F-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%BD%D0%BE%D1%89%D0%BD%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D1%82%D0%B0%D0%BA%D1%81%D0%B8%D1%82%D0%B0%D1%82%D0%B0-news777602.html", "text": "Нощни проверки на такситата в Бургас започнаха по искане на общински съветници заради оплаквания за надписани сметки и отказани курсове, съобщи БТВ. От 20 проверени таксита в града снощи 5 са с нарушения, установи съвместна проверка на Автомобилната администрация и полицията. Най-често става въпрос за изтекло удостоверение за таксиметрова дейност, липса на документ за психологическа годност, некоректно попълнени пътни книжки. Някои шофьори пък се оказаха с по няколко нарушения. Сподели:", "date": "2018.09.01", "title": "Акция! В Бургас започнаха нощни проверки на такситата"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B0%D0%B9%D1%82%D1%8A%D1%82-%D0%BD%D0%B0-%D0%BD%D0%BE%D0%B8-%D1%81%D0%B5-%D1%81%D1%80%D0%B8%D0%BD%D0%B0-news777659.html", "text": "Сайтът на НОИ изчезна Сайтът на Националния осигурителен институт се срина. При отваряне на страницата на сайта излиза надпис грешка на английски език. Причината за инцидента не е ясна. Националният осигурителен институт управлява средствата на държавното обществено осигуряване. Както е известно, неотдавна се срина и сайтът на Търговския регистър, което доведе до политически нападки на най-високо ниво. Сподели:", "date": "2018.09.01", "title": "ИЗВЪНРЕДНО! Сайтът на НОИ се срина"}
{"url": "https://pik.bg/%D1%81%D0%B8%D0%BC%D0%B5%D0%BE%D0%BD-%D0%B4%D1%8F%D0%BD%D0%BA%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%BD%D0%B0%D0%B9-%D1%81%D1%82%D0%B0%D0%B1%D0%B8%D0%BB%D0%BD%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news777661.html", "text": "Пред младежите той изнесе лекция на тема „Българската икономика – по пътя нагоре“. Дянков посочи три ключови фактора, които са важни за развитието на инвестициите и са показателни, че в страната ни има добри условия за бизнес. Това съобщиха от пресцентъра на ПП ГЕРБ. „Първото условие е политическата стабилност. Тя дава дългосрочни перспективи”, изтъкна Дянков и даде пример с голям немски инвеститор, който планира да мести фабриката си от Румъния в България. „Честата смяна на правителства с различни политики в северната ни съседка прави условията там трудно предвидими. За последните 10 години там са се сменили близо 15 финансови министри, а у нас – двама в постоянни правителства и двама във временни. България е политически най-стабилната държава на Балканите”, увери Дянков. Като второ важно условие за привличането на чуждестранни инвестиции той посочи ниските данъци и стабилния валутен курс. „Имаме най-ниските данъц в Европа, а благодарение на валутния борд нямаме никакви съмнения какъв ще е курсът на лева спрямо еврото след 3 месеца или 3 години например”, подчерта финансовият експерт пред младежите. Той категорично опроверга притесненията в обществото ни, че ако България въведе еврото, цените ще се повишат. „У нас това е невъзможно. Чисто аритметично не може да стане, тъй като не сме с плаващ валутен курс. Ниските данъци и стабилността на лева също рязко ни отличават от държавите в нашия регион”, отбеляза Симеон Дянков. По думите му третият показател за ръст на инвестициите са възможностите за разширяване на пазара. „Това задължително изисква да се изгражда по-добра инфраструктура и да се развиват връзките със съседните държави”, убеден е Дянков и допълни, че усилията на правителството да подобри инфраструктурата и предприетите мерки за развитието й в северната част на страната ни са безспорна предпоставка за икономически растеж. Заедно с младежите бяха дискутирани и теми, анализирани в книгата на Симеон Дянков и Андерс Аслунд „Накъде върви Европа”. „Когато говорим за конкурентоспособност и привличане на инвестиции, трябва да разглеждаме не само условията в България, а и България като част от ЕС”, отчете още Дянков, който продължава да работи активно в областта на финансите и преподава в лондонското училище по икономика. Възможностите България да привлича чуждестранни инвеститори бяха във фокуса на дискусията, организирана на Летния университет на МГЕРБ във Варна с бившия финансов министър Симеон Дянков. Сподели:", "date": "2018.09.01", "title": "Симеон Дянков: България е политически най-стабилната държава на Балканите"}
{"url": "https://pik.bg/%D0%B8%D1%80%D0%B0%D0%BD-%D0%B4%D0%BE%D1%81%D1%82%D0%B0%D0%B2%D1%8F%D1%82-%D0%B2-%D1%81%D0%B8%D1%80%D0%B8%D1%8F-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-news777603.html", "text": "ТАСС Иран има намерение да снабдява сирийската армия с изтребители и ПВО-системи собствено производство, предава Според наличната информация става дума за най-новия изтребител „Коусар“ и за зенитно-ракетен комплекс „Бавар-373“, който по технически характеристики е близък до руските ЗРК С-300. Датите на предполагаемите доставки и обемите им не се уточняват. Няма официален коментар от Дамаск или от Техеран. Миналата седмица министърът на отбраната на Иран Амир Хатами посети Дамаск, където проведе преговори със своя сирийски колега Али Абдала Аюб. Двамата подписаха договор за разширяване на военно-техническото сътрудничество. Изтребителят „Коусар“ бе за първи път демонстриран на 21 август 2018 г. Той пада към четвърто поколение изтребители и е първият самолет, който е напълно разработен и произведен на територията на Иран. Комплексът „Бавар 373“ е също напълно изготвен в Ирак и е за първи път представен през 21 август 2016 г. Очаква се да бъде въведен в експлоатация до края на тази година. Сподели:", "date": "2018.09.01", "title": "Иран доставят в Сирия изтребители собствено производство"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BD%D0%BE%D0%B2-%D0%B0%D1%80%D0%B5%D1%81%D1%82-%D0%B7%D0%B0-%D0%B2%D0%B0%D0%BD%D0%BA%D0%BE-1-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F%D1%82-%D1%80%D0%B0%D0%BF%D1%8A%D1%80-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D1%81-10-%D0%B6%D0%B5%D0%BD%D0%B8-%D0%BA%D0%B0%D0%BC%D0%B5%D1%80-news777636.html", "text": "Иван Главчев, известен повече като Ванко 1, отново влиза в затвора! Скандалния пловдивски рапър, който само преди няколко месеца се отби през ареста заради шофиране в нетрезво състояние, този път ще бъде в изолатора за поне два месеца. В началото на годината, точно 10 лета, след като напусна пловдивската тъмница след мегаделото за трафик на жени, Иван Главчев бе спипан от патрул на КАТ-София да шофира след спиртна почерпка из Студентски град. Пловдивчанинът бе осъден набързо на 3 месеца от Софийския районен съд, но излежа присъдата си в под Тепетата, тъй като там е адресната му регистрация. Този път обаче Главчев няма да лежи по адресна регистрация. А и изобщо не е за жалене поради простата причина, че Ванко влиза в ареста напълно доброволно и в компанията на поне десетина жени. Къде е карцерът, който Главчев ще обитава, защо майстори вгорчиха живота на бременната Деси Банова, как Волен Сидеров глези жена си - бившата депутатка Деница, къде Луиза Григорова развя задни части и още звездни клюки - гледайте сега в \"Жълтите новини\":. Сподели:", "date": "2018.09.01", "title": "ЕКСКЛУЗИВНО В ПИК TV! Нов арест за Ванко 1! Пловдивският рапър зад решетките с 10 жени, камери го следят денонощно - само в \"Жълтите новини\""}
{"url": "https://pik.bg/%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D1%81-%D0%BA%D0%B0%D0%BC%D1%8A%D0%BD%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BD%D0%B0-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B0-%D1%84%D0%B8%D1%80%D0%BC%D0%B0-%D0%BA%D1%80%D0%B0%D0%B9-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news777584.html", "text": "Кола на охранителна фирма е била замеряна с камъни в землището на град Козлодуй, съобщиха от МВР във Враца, цитирани от „Булнюз“. В 23:10 часа на 31 август (петък) на телефон 112 в районното управление в Козлодуй бил получен сигнал от охранител във фирма, охраняваща земеделски площи и землището на града. Той заявил, че по-рано този ден при изпълнение на служебните си задължения с автомобил на фирмата някой го е нападнал в царевичен блок в землището. Счупили се двете странични стъкла на колата. Охранителят не можал да даде описание на лицата. По случая е образувана преписка. Сподели:", "date": "2018.09.01", "title": "Атакуваха с камъни автомобил на охранителна фирма край Козлодуй"}
{"url": "https://pik.bg/%D0%BE%D1%82-%D0%BA%D1%80%D0%B5%D0%BC%D1%8A%D0%BB-%D0%B7%D0%B0%D1%8F%D0%B2%D0%B8%D1%85%D0%B0-%D1%87%D0%B5-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B7%D0%B0%D1%85%D0%B0%D1%80%D1%87%D0%B5%D0%BD%D0%BA%D0%BE-%D0%B5-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-%D0%BA%D0%BE%D1%8F%D1%82%D0%BE-%D0%BF%D0%BE%D0%B4%D0%BA%D0%BE%D0%BF%D0%B0%D0%B2%D0%B0-%D0%BC%D0%B8%D1%80%D0%B0-news777590.html", "text": "Прессекретарят на Кремъл Дмитрий Песков заяви, че убийството на лидера на самопровъзгласилата се Донецка Народна Република Александър Захарченко е провокация, която ще подкопае постигнатото с посредничеството на Запада споразумение за примирие, предаде  „Франс Прес“, циитрана от „Фокус“. „Това без съмнение е провокация“, заяви Песков. Според него „смъртта на Захарченко със сигурност ще доведе до напрежение в региона и ще подкопае Минските споразумения\", постигнати с помощта на Франция и Германия, през 2015 г. Сподели:", "date": "2018.09.01", "title": "От Кремъл заявиха, че убийството на Александър Захарченко е провокация, която подкопава мира"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-30-%D0%BB%D0%B5%D0%BA%D0%B0%D1%80%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D0%B8%D0%BD%D0%B4%D0%B8%D1%8F-news777588.html", "text": "Най-малко 30 лекари са пострадали при катастрофа с автобус в индийския щат Махарашатра, съобщава агенция „Синхуа“, като се позовава на информация от местната полиция. Шофьорът на автобуса е загинал. Според информацията, лекарите пътували от Мумбай за Аурангабад за участие в медицинска конференция, когато се стигнало до инцидента. „Произшествието е станало, когато автобусът, превозващ група лекари, се е ударил в други транспортни средства на пътя в Ахмеднагор в петък през нощта“, се посочва в съобщението на полицията. Шофьорът на автобуса е загинал в резултат на удара. Пострадалите са били настанени в болници. По информация на полицията, някои от пострадалите са в тежко състояние. Полицията е започнала разследване на инцидента. Сподели:", "date": "2018.09.01", "title": "Най-малко 30 лекари са пострадали при катастрофа с автобус в Индия"}
{"url": "https://pik.bg/%D0%BF%D1%83%D1%81%D0%BA%D0%B0%D1%82-%D0%BD%D0%BE%D0%B2%D0%BE%D1%82%D0%BE-%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81%D1%80%D0%B5%D1%89%D1%83-%D0%B1%D0%B5%D1%80%D0%BE%D0%B5-news777621.html", "text": "Мачът е от 21:00 часа на стадион \"Виваком Арена Георги Аспарухов\", а в разширения състав попадна и новото попълнение Богдан Вашчук. Група от 20 футболисти определи треньорът на Левски Славиша Стоянович за днешния домакински мач от седмия кръг на Първа лига срещу Берое. Ето и цялата група на Левски: Сподели:", "date": "2018.09.01", "title": "Пускат новото попълнение на \"Левски\" срещу Берое"}
{"url": "https://pik.bg/%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BA%D0%B8%D1%88%D0%B8%D0%BD%D0%B5%D0%B2-%D0%B8%D1%81%D0%BA%D0%B0%D1%82-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D0%BC%D0%BE%D0%BB%D0%B4%D0%BE%D0%B2%D0%B0-%D0%B8-%D1%80%D1%83%D0%BC%D1%8A%D0%BD%D0%B8%D1%8F-news777628.html", "text": "РИА Новости, цитирана от \"Фокус\". Привържениците на обединението между Молдова и Румъния са се събрали на митинг на централния площад в Кишинев, предава Пред сградата на правителството са се събрали около 1000 души, развяващи знамената на Румъния и на Молдова. Полицията е мобилизирала сили за осигуряването на сигурността по време на събитието. „Единствената цел на нашия манифест е декларацията за обединението. Няма да си тръгнем, докато не я получим от парламента“, заяви един от организаторите на митинга Джеордже Симион. Според него митингът ще носи мирен характер и няма други цели и идеи, освен обединението между двете държави. „Трябва да извършим обединение през 2018 г. Не са ни нужди избори, за да не изпуснем възможността“, допълни организаторът. Сподели:", "date": "2018.09.01", "title": "Масови протести в Кишинев, искат обединение между Молдова и Румъния"}
{"url": "https://pik.bg/%D0%BA%D1%80%D1%8A%D0%B2-%D0%BD%D0%B0-%D0%BF%D1%8A%D1%82%D1%8F-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news777637.html", "text": "ОДМВР-Пловдив. 30-годишен мъж е починал след катастрофа между селата Шишманци и Белозем, съобщи В 03.00 часа тази сутрин между селата Шишманци и Белозем лек автомобил „Мерцедес“ се блъснал в дърво. На път за болницата 30-годишният шофьор е починал. Причините са в процес на установяване. По случая е образувано досъдебно производство от РУ-Раковски. Сподели:", "date": "2018.09.01", "title": "КРЪВ НА ПЪТЯ! Млад мъж загина при тежка катастрофа край Пловдив"}
{"url": "https://pik.bg/%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D1%81%D0%B0-%D0%BB%D0%B8%D0%BA%D0%B4%D0%B8%D0%B2%D0%B8%D1%80%D0%B0%D0%BD%D0%B8-%D0%B4%D0%B2%D0%B0%D0%BC%D0%B0-%D0%BA%D0%BE%D0%BC%D0%B0%D0%BD%D0%B4%D0%B8%D1%80%D0%B8-%D0%BD%D0%B0-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-news777595.html", "text": "Двама високопоставени командири на радикалното движение „Талибан“ са били ликвидирани при авиоудари в югоизточната част на Афганистан, в провинция Забул, съобщава агенция „Синхуа“, цитирана от РИА Новости. Агенцията се позовава на началника на полицията на провинцията Мохамад Мустафа Майар. По данни на агенцията, изтребител на коалицията под командването на САЩ е извършил атака по укритие на талибаните в предградие на град Калат в петък. Двамата командири на талибаните Муллах Асад и Муллах Сангари са били унищожени. Още няколко души са пострадали. Сподели:", "date": "2018.09.01", "title": "В Афганистан са ликдивирани двама командири на талибаните"}
{"url": "https://pik.bg/%D0%BD%D1%83%D1%80-%D0%BE%D1%82-%E2%80%9E%D1%81%D0%B5%D0%B3%D0%B0-%D0%B8-%D0%B7%D0%B0%D0%B2%D0%B8%D0%BD%D0%B0%D0%B3%D0%B8%E2%80%9C-%D0%B7%D0%B0%D1%80%D1%8F%D0%B7%D0%B0%D0%BD%D0%B0-%D0%BF%D1%80%D0%B5%D0%B4-%D0%BE%D0%BB%D1%82%D0%B0%D1%80%D0%B0-news777574.html", "text": "Бившият полузащитник на „Арсенал“ Месут Йозил и тази година няма да мине под венчило със звездата от турския сериал „Сега и завинаги“ Амине Гюлше. Красавицата, която е Мис Турция 2014, е позната на българските зрители като Нур от хитовата сага. Турските медии непрекъснато спекулират относно брака между двамата, като преди време дори предвидиха, че сватбената церемония ще бъде в дворец от 19. век в Швеция, където бившата моделка е живяла доста години с родителите си. Тържеството уж бе насрочено за началото на тази година, след това датата се измести за лятото, но и до ден днешен двамата продължават да избягват въпроса за несъстоялата се сватба. Когато се сгодиха, Йозил и Гюлше казаха, че пиршеството ще струва поне 1 милион турски лири. Наскоро самата Нур окончателно посече сватбените мераци на медиите край Босфора. „Дата за сватба няма. Ние не мислим за това сега. Нашите взаимоотношения се движат в тази посока, но все още нямаме намерение да се венчаем“, коментира 24-годишната Амине. Каква е причината за отлагането на събитието, не е ясно, въпреки че двамата продължават да живеят заедно на семейни начала. Според турските таблоиди семейството на Йозил, макар и поевропейчено, не одобрявало любовната му авантюра с красавицата и именно родителите на футболиста го спъвали да пристъпи към олтара. Ако все пак го направел през главите им, щели да настояват за строг предбрачен договор, за да са сигурни, че Гюлше няма да се опита да присвои богатството му. Любимият на Нур, който е роден от Гелзенкирхен, но е от турски произход, притежавал огромно имение в Лондон, оценявано на 10 милиона паунда. Йозил разполагал още с частен киносалон в дома си, а замъкът му бил с шест спални и десет други помещения. Бившият халф на „Арсенал“ купил триетажното имение преди две години. До него се стигало само по частен път, строго охраняван от въоръжени гардове. Сподели:", "date": "2018.09.01", "title": "Нур от „Сега и завинаги“ зарязана пред олтара"}
{"url": "https://pik.bg/%D0%B1%D0%BB%D0%B8%D0%B7%D0%BE-200-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D0%B3%D0%B0%D1%81%D1%8F%D1%82-%D0%BF%D0%BB%D0%B0%D0%BC%D1%8A%D1%86%D0%B8%D1%82%D0%B5-%D0%B2-%D1%80%D0%B0%D1%84%D0%B8%D0%BD%D0%B5%D1%80%D0%B8%D1%8F%D1%82%D0%B0-%D0%B2-%D0%B8%D0%BD%D0%B3%D0%BE%D0%BB%D1%89%D0%B0%D1%82-news777651.html", "text": "Близо 200 пожарникари се опитват да загасят пожара, избухнал след експлозия в рафинерия в баварския град Инголщат, Южна Германия, съобщава АФП. Ранени са най-малко 8 души, като трима от тях са със сериозни изгаряния. Причините за избухването на взрива все още не са ясни. Съоръжението, собственост на компанията „Байернойл” е разположено край брега на река Дунав. Взривната вълна от експлозията, която е станала в 05:30 часа местно време, е била усетена на разстояние от няколко километра. Според данни на полицията взривът е станал в сектора за производство на втечнен газ. Близо 1800 души от разположените в съседство градчета Вохбург и Иршинг са евакуирани като предпазна мярка. Те са настанени в сградите на местни училища до потушаването на пламъците. Над съоръжението се издига гъст облак черен токсичен дим. Затова властите призоваха хората, живеещи в радиус от 20 километра около мястото на инцидента да „държат прозорците на домовете си затворени и да не излизат навън, освен ако не е абсолютно необходимо”. „Байернойл” има две рафинерии в Бавария, в които работят 790 служители. Компанията преработва петролни продукти за производството на бензин, дизел и домакински газ, както и битум. Годишно в рафинериите се преработват около 10,3 милиона тона суров петрол. Сподели:", "date": "2018.09.01", "title": "Близо 200 пожарникари гасят пламъците в рафинерията в Инголщат"}
{"url": "https://pik.bg/24-%D0%B1%D0%B5%D0%B6%D0%B0%D0%BD%D1%86%D0%B8-%D0%BE%D1%82-%D1%81%D0%B8%D1%80%D0%B8%D1%8F-%D0%B1%D1%8F%D1%85%D0%B0-%D1%81%D0%BF%D0%B0%D1%81%D0%B5%D0%BD%D0%B8-%D0%BA%D1%80%D0%B0%D0%B9-%D1%8E%D0%B3%D0%BE%D0%B8%D0%B7%D1%82%D0%BE%D1%87%D0%BD%D0%B8%D1%8F-%D0%B1%D1%80%D1%8F%D0%B3-%D0%BD%D0%B0-%D0%BA%D0%B8%D0%BF%D1%8A%D1%80-news777596.html", "text": "24 бежанци от Сирия бяха спасени край югоизточния бряг на Кипър  в късния следобед на 31 август, съобщи БНР С тях Кипър постави своеобразен „рекорд” - това е четвъртата група мигранти, която пристига в страната в четири поредни дни, от 29 до 31 август. Бежанците се превръщат в един от сериозните проблеми на Кипър, алармира правителството в Никозия. 16-те възрастни и 8-те деца под 8-годишна възраст са били изтеглени на брега в кипърския град Агия Напа, а от полицията са започнали разследване на условията, при които тяхната лодка се е озовала в района. Само за четирите последни дни на август четири групи бежанци са влезли на територията на страната. Две от тях идват по море, а две - от окупираните територии, пресичайки буферната зона между северната и южната част на острова, като в последните месеци тези нелегални преминавания през демаркационната „зелена” линия зачестяват. Република Кипър е „рекламирана” от турските трафиканти като „идеална дестинация” за бежанците като най-близката част от ЕС и вече е установен контрабанден канал за прехвърлянето на хора от Сирия към Кипър през Турция, констатират кипърските власти след проведените разследвания на пристигналите през това лято бежански групи. Над 15 000 кандидати за убежище, най-вече сирийци, вече са в Кипър. Между 2002 г. и 2017 г. страната е предоставила международна закрила на около 10 000 чужденци, по-голямата част от които са сирийци. Според официалната европейска статистика, през 2017 г. Кипър е на второ място в ЕС, след Гърция, по брой търсещи убежище мигранти на 1 милион население – 5 235 души, което е ръст от 56% спрямо предишната година. За първото полугодие на тази година 2 435 души са подали молби за международна закрила на територията на страната, което е увеличение с над 40%. Кипър е достигнал границите на възможностите си за нови пристигащи мигранти, заяви по-рано тази седмица министърът на вътрешните работи Константинос Петридис. Правителството в Никозия изразява голямата си заграженост и настоява за разработването на единна всеобхватна политика на ЕС за справяне с увеличените миграционни потоци. Сподели:", "date": "2018.09.01", "title": "24 бежанци от Сирия бяха спасени край югоизточния бряг на Кипър"}
{"url": "https://pik.bg/%D1%85%D0%B8%D1%82-%D0%B5%D1%82%D0%BE-%D0%BA%D0%B0%D0%BA-%D0%BE%D1%81%D1%8A%D0%BC%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BD%D0%B0-%D0%BF%D0%B0%D1%80%D0%BA%D0%B8%D0%BD%D0%B3-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news777559.html", "text": "На необичайна гледка се натъкнаха тази сутрин ранобудни варненци, съобщава „Петел“. На паркинг на улица „Хаджи Димитър” във Варна цял автомобил е бил облепен с... цветни листчета. Не е ясна причината, нито авторът на този „арт”-проект, но коментарите във „Фейсбук“ веднага заваляха. „Забавно е, но едва ли ще е толкова забавно за собственика да разлепи всичко това”, коментират под поста. Снимка: Петел.бг Сподели:", "date": "2018.09.01", "title": "Хит! Ето как осъмна автомобил на паркинг във Варна (СНИМКА)"}
{"url": "https://pik.bg/%D0%B0%D0%B3%D0%B5%D0%BD%D1%82-007-%D1%81%D1%82%D0%B0%D0%BD%D0%B0-%D1%82%D0%B0%D1%82%D0%BA%D0%BE-%D0%BD%D0%B0-%D0%BC%D0%BE%D0%BC%D1%87%D0%B5%D0%BD%D1%86%D0%B5-news777604.html", "text": "Актрисата Рейчъл Вайс роди момиченце и приятелите им казват, че със съпруга й Даниъл Крейг са много щастливи, съобщи Контактмюзик. Рейчъл Вайс има 12-годишен син Хенри от бившия си годеник, режисьора Дарън Аронофски. Даниъл Крейг има 26-годишна дъщеря Ела от бившата си съпруга Фиона Лаудън. Двамата актьори са женени от 2011 г. и живеят в Ню Йорк. Когато Рейчъл Вайс обяви, че е бременна, приятелите им казаха, че това е най-естествената стъпка за тях. Рейчъл Вайс е на 48 години, а Даниъл Крейг - на 50. \"Те се възхищават един на друг и искат да поддържат семейния си живот вълнуващ. Тя е независима, бракът им е солиден. Да имат дете, е най-естественото желание\" - каза близък на семейството. Рейчъл Вайс е споделяла, че не е мислела, че някога ще се омъжи, докато не е срещнала Даниъл Крейг. Двамата актьори се стараят да държат личния си живот далече от любопитните погледи. Сподели:", "date": "2018.09.01", "title": "Агент 007 стана татко на момченце"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BB%D0%B0%D0%B4%D0%BA%D0%B0%D1%80%D1%8F%D1%82-%D0%B8%D0%B2%D0%B0%D0%BD-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%BE%D0%B2-%D0%BD%D0%B0%D0%BF%D1%80%D0%B0%D0%B2%D0%B8%D1%85-%D1%82%D0%BE%D1%80%D1%82%D0%B0%D1%82%D0%B0-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-news777617.html", "text": "Майстор-сладкарят Иван Александров, който сътвори втората по значимост торта за сватбата на Меган Маркъл и Принц Хари на 19 май, се завърна за кратко в София. На родна земя братът на актьора Владо Карамазов застана пред камерата на ПИК TV за първото си тв интервю след кралското събитие на годината, в което разказа за всичко най-любопитно около създаването на 5-етажния сладкарски шедьовър. \"Когато Дебора Бонети, председател на Асоциацията на чуждестранните журналисти, ми се обади за събитието, за мен не беше нещо уау, а по-скоро нормална поръчка. Разбира се, за престиж си заслужаваше. Нейното предложение бе да направя 400 кроасана с не знам колко малки пасти... Аз казах: \"Не!\" Тръгнахме да мислим какво друго да направя. Предложих да е сватбена торта, с бъз и лимон. Не бях сигурен дали ще мога да поема поръчката, тъй като за тази дата трябваше да направя още 8-10 торти за рождени дни и за руски олигарси, на които не можех да им се обадя и да им кажа: \"Съжалявам, не мога да ви направя тортите\". Трябваше да помисля как да съчетая нещата и дали ще мога да вместя кралската торта\", разказва пред \"Жълтите новини\" Иван. Всъщност, най-любопитното е, че тортата за 600-те журналисти и ВИП-гости от цял свят, е \"облечена\" със захарно тесто, произведена от България. \"Аз бях малко скептичен, но реших да експериментирам. Резултатът се хареса на журналистите, които дори определиха моята торта като по-красива от тази на Меган и Хари\", признава още Александров. . Не е тайна, че освен Иван, и брат му Карамазов има диплома за сладкар. Неговата фиксидея била да завърши НАТФИЗ, но записал ТОХ-а в \"Банкя\" само и само да избута нещо, каквото и да е, преди да кандидатства в театралната академия. \"Нашите искаха да го правят хладилен техник. Но аз го убеди да дойде при мен, а той избута на мои лаври. Аз на всичките обирах овациите с тортите, а за него казваха \"Ей, как може да не си малко като брат ти\". В сладкарството от брат ми нищо не ставаше\", смее се Иван. Защо преди години, когато напуска София и се установява в Лондон, на сладкаря му се приискало да се самоубие, кои са най-богатите му клиенти, имал ли е гафове с тортите - тези и още любопитни теми, гледайте в цялото интервю на Иван Александров за \"Жълтите новини\": Сподели:", "date": "2018.09.01", "title": "ЕКСКЛУЗИВНО В ПИК TV! Сладкарят Иван Александров: Направих тортата за сватбата на Принц Хари и Меган с българско тесто - само в \"Жълтите новини\""}
{"url": "https://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%80%D1%83%D1%81%D0%B8%D1%8F-%D0%BE%D0%B1%D1%8F%D0%B2%D0%B8-%D1%87%D0%B5-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BC%D1%83-%D0%BD%D1%8F%D0%BC%D0%B0-%D0%B4%D0%B0-%D0%B7%D0%B0%D1%82%D0%B2%D0%B0%D1%80%D1%8F-%D0%B2%D1%80%D0%B0%D1%82%D0%B8%D1%82%D0%B5-%D0%B7%D0%B0-%D0%B4%D0%B8%D0%B0%D0%BB%D0%BE%D0%B3-%D1%81%D1%8A%D1%81-%D1%81%D0%B0%D1%89-news777607.html", "text": "Руският външен министър Сергей Лавров заяви, че страната му няма да затваря вратите за диалог със САЩ, съобщи РИА Новости, цитирана от „Фокус“. Според него, в самия Вашингтон има достатъчно политици, които разбират ненормалността на настоящите отношения между двете държави. „Трябва да работим с всички колеги, каквито и проблеми да има в отношенията – заяви Лавров. - Не сме сред тези страни, които застават в позата на „обидени“. Това не е нашият метод за действие. Винаги принципиално оценяваме действията на нашите партньори, когато те не са съгласни с нас. Но ние никога не затваряме вратата“. Първият дипломат на Русия отбеляза още, че няма съмнения, че в „САЩ има немалко политици, при това действащи и сътрудници на администрацията, които напълно осъзнават ненормалността на настоящото положение, когато всяка крачка се проверява как ще реагират на нея русофобите“. „Смятам, че това е просто печална страница в американската история“, заключи Лавров. Сподели:", "date": "2018.09.01", "title": "Външният министър на Русия обяви, че страната му няма да затваря вратите за диалог със САЩ"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%BF%D1%80%D0%B5%D1%82%D1%8A%D1%80%D0%BF%D1%8F%D1%85%D0%B0-%D0%BE%D0%B3%D1%80%D0%BE%D0%BC%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B7%D0%B0-20-%D0%B3%D0%BE%D0%B4%D0%B8%D0%BD%D0%B8-%D0%BD%D0%BE-%D1%82%D1%80%D1%8F-news777609.html", "text": "Балканите претърпяха огромна промяна само за две десетилетия и продължаваме по пътя на евроатлантическата интеграция, но не бива да забравяме, че трябва да отстояваме демократичните ценности всеки ден. С тези думи вицепремиерът и министър на външните работи Екатерина Захариева се обърна към участниците в 13-ото издание на Дубровнишкия форум - една от най-авторитетните платформи за обмяна на мнения между дипломати и политици в региона, съобщиха от пресцентъра на Министерството на външните работи, цитирани от „Фокус“. Тази година мотото на срещата е “Засилване на устойчивостта”, а темите, които участниците обсъждат са предизвикателствата пред региона, свързаността и борбата с фалшивите новини. В приветствието си Захариева припомни, че само за две десетилетия 4 държави от региона са станали членове на ЕС, други две са със статут на кандидати и водят преговори, две страни получиха зелена светлина за започване на преговори, Косово скоро ще получи визова либерализация, а Босна и Херцеговина отговори на въпросника на Европейската комисия и напредва към получаването на статут на страна-кандидат. Българският първи дипломат даде пример и с договора за приятелство, сътрудничество и добросъседство с Република Македония. “Само за пет месеца от сключването му търговията ни се увеличи с 12%, а туристите - с 10%.”, посоми министър Захариева. Тя поздрави своите колеги Никола Димитров и Никос Кодзияс за сключването на договора за името на Република Македония и пожела успех на референдума в Скопие. “Постигнахме всичко това, защото всички искаме да сме част от най-демократичния съюз на света, но не бива да забравяме, че трябва да се борим за демокрацията всеки ден”, изтъкна Захариева. Вицепремиерът и министър на отбраната на Република Македония Радмила Шекеринска подкрепи думите на Захариева. “Напълно съм съгласна с Екатерина - много ни критикуваха в началото за договора с България, но сега гражданите и на двете ни държави смятат, че той е гаранция за стабилност. Няма замразени конфликти, има замразени решения”, каза пред аудиторията Шекеринска. Председателят на парламента на Хърватия Горан Яндрокович поздрави “нашите български приятели” за успехите по време на Председателството по отношение на Западните Балкани. Главният преговарящ на ЕС по оттеглянето на Обединеното кралство Мишел Барние пък призова да се спазва мотото на Българското председателство на Съвета на ЕС - “Съединението прави силата”. В приветствието си към форума Екатерина Захариева постави акцент и върху свързаността на Балканите, тъй като това изискват и гражданите и бизнеса на страните в региона. По отношение на фалшивите новини тя изтъкна, че е нужно да се борим с тях чрез образоване на аудиторията, тъй като днес имаме много лесен достъп до информация, но понякога този факт може да се превърне от достижение на демокрацията в заплаха за нея, тъй като често сме свидетели на манипулации на общественото мнение. Хърватският премиер Андрей Пленкович постави темата за миграцията и призова решенията да се вземат в баланс между националните интереси и солидарността. Сподели:", "date": "2018.09.01", "title": "Вицепремиерът Екатерина Захариева: Балканите претърпяха огромна промяна за 20 години, но трябва да се борим за демокрацията всеки ден"}
{"url": "https://pik.bg/%D1%81%D0%B0%D1%89-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%BE%D1%82-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D0%BE%D0%BE%D0%BD-%D0%B7%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B8%D1%82%D0%B5-%D0%B1%D0%B5%D0%B6%D0%B0%D0%BD%D1%86%D0%B8-news777550.html", "text": "Съединените щати вече няма да финансират агенцията на ООН за палестинските бежанци, съобщиха от Държавния департамент, цитирани от “Асошиайтед Прес“ и БНР. Досега Белият дом осигуряваше почти 30 процента от общия бюджет на Агенцията. Американците настояват за реформиране на начина, по който Агенцията се управлява. През 2016 г. Съединените щати дариха 355 милиона долара на Агенцията, която осигурява здравеопазване, образование и социални услуги за палестинците на Западния бряг, в ивицата Газа, Йордания, Сирия и Ливан Решението орязва 290 милиона долара. Сподели:", "date": "2018.09.01", "title": "САЩ се отказват от финансирането на Агенцията на ООН за палестинските бежанци"}
{"url": "https://pik.bg/%D0%BE%D0%B3%D1%80%D0%BE%D0%BC%D0%BD%D0%B8-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B8%D1%8F-%D0%BD%D0%B0-%D0%BF%D1%8A%D1%82%D1%8F-%D0%B7%D0%B0-%D0%B3%D1%8A%D1%80%D1%86%D0%B8%D1%8F-%D1%81%D0%BB%D0%B5%D0%B4-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news777579.html", "text": "Изключително натоварен е трафикът към Гърция след Благоевград, съобщи БТВ, позовавайки се на кореспондента си в региона. Според информацията, на места колите буквално са спрели. По информация от преминаващи границата при ГКПП „Кулата” се чака дълго. Въпреки че режимът за преминаване е облекчен, проверяващите не могат да смогнат. Бавно се преминава и през граничния пункт Илинден – Ексохи. Сподели:", "date": "2018.09.01", "title": "Огромни задръствания на пътя за Гърция след Благоевград"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D0%BD%D0%B5-%D1%81%D0%B8-news777576.html", "text": "Премиерът Бойко Борисов коментира и случая с бащата на президента Румен Радев и разкри, че заради него е паднала главата на вътрешния министър Валентин Радев. Причината е, че е станало ясно, че той не контролира хората си, полицаите са работили лошо при описване на катастрофата, а за капак им е влиял лидер от БСП в региона - Михаил Лисков. „Миналата седмица ме питаха медиите, гледах видеото от камерите, действията на полицаите, другите участници не ме интересуват. 45 минути мърлява работа, идва една патрулка, чуди се, идват други, отиват си. Отиват после на оперативка с един случайно попаднал, как пък лидер на БСП попадна случайно там? След това разбирам, че и на събор се е ходило на други ден\", каза Борисов, визирайки факта, разкрит от ПИК, че президентът Румен Радев е бил в Славяново и Харманли ден след катастрофата с баща му, която бе потулена. Припомняме, че цяла седмица инцидентът бе крит, а после стана ясно, че протоколите не отговарят на записите от камерите и инвалидът е изкаран виновен, че се е блъснал в мерцедеса на Георги Радев, въпреки че именно той е навлязъл в кръговото, без да спази предимството на инвалидната триколка (ВИЖТЕ В ОЩЕ ПО ТЕМАТА). \"Министър Радев като не може да си контролира хората – оставка, а в същото време ги вика друг на оперативка. Накрая полицията изкара невинния виновен, ама той пък нямал претенции. Е, това ме връща връща през 90-те години“, заяви още Борисов. Премиерът заяви, че в понеделник ще има среща с лидерите на Обединени патриоти, за да обсъдят новите кандидатури за министерствата. Борисов коментира и тежката тема за фалшивите новини и как лично той беше замесен. „Пускат една новина и после я наслагват. Първо имах имение в Лос Анджелис, никога не съм ходил там, после дъщеря ми летяла там с „Бугати“, а тя милата лежи в нас бременна в 8-мия месец, после диаманти имах, та не беше остров в Гърция, та къща в Испания, какво ли не беше. Обвиниха ме, че предаване от Нова телевизия съм свалил, нито искам да ги видя, нито да ги чуя – Бог ми е свидел. Хващат някакви сайтчета там, някоко човека и почват с компромати и фалшиви новини“, разказа Борисов, а цялата зала избухна в смях от съчиненията. Сподели:", "date": "2018.09.01", "title": "ПЪРВО В ПИК! Премиерът Борисов за катастрофата с бащата на Румен Радев: Министър Радев не си контролира хората, а човек на БСП. Мърлява работа, а те си ходили на събор на другия ден (ВИДЕО/ОБНОВЕНА)"}
{"url": "https://pik.bg/%D1%84%D0%B0%D0%B1%D1%80%D0%B8%D0%BA%D0%B0-%D0%B7%D0%B0-%D0%BF%D1%80%D0%B5%D1%80%D0%B0%D0%B1%D0%BE%D1%82%D0%BA%D0%B0-%D0%BD%D0%B0-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%B0-%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%BA%D1%80%D0%B0%D0%B9-%D0%BB%D0%B5%D1%85%D1%87%D0%B5%D0%B2%D0%BE-news777549.html", "text": "Пластмаса, каучук и други отпадъци от Северозапада ще бъдат преработвани в нова фабрика край  Лехчево, съобщава „Конкурент“. Инсталацията за сепарирането ще бъде монтирана в съществуваща вече сграда, наета от фирма. Технологията включва раздробяването на пластмасата до чипс, сепарация, измиване, сушене, пресяване и получаване на гранули, годни за повторна употреба. Не се предвижда използването на опасни химични вещества, не се очаква вредно въздействие върху околната среда, гарантират инвеститорите. Отделно от това ще се създадат нови работни места. Процесите на обработка са в съответствие с най-добрите практики, прилагани в световен мащаб. Планираното оборудване е съвсем съвременно. Тъй като отговаря на стандартите, ще е безопасно за работа и безвредно за района. Имотът, където ще действа бъдещият завод, е със застроена площ 5 000 квадрата. Инвеститорът го е наел от собственика с договор, валиден до края на 2023 г. До мястото е изградена необходимата инфраструктура. Сподели:", "date": "2018.09.01", "title": "Фабрика за преработка на пластмаса откриват край Лехчево"}
{"url": "https://pik.bg/%D0%BD%D0%BE%D0%B2%D0%BE-20-%D0%B1%D0%BE%D0%B3%D0%BE%D1%81%D0%BB%D0%BE%D0%B2%D1%81%D0%BA%D0%B8%D1%8F%D1%82-%D1%84%D0%B0%D0%BA%D1%83%D0%BB%D1%82%D0%B5%D1%82-%D1%89%D0%B5-%D0%BE%D0%B1%D1%83%D1%87%D0%B0%D0%B2%D0%B0-%D0%BC%D0%B5%D0%BD%D0%B8%D0%B4%D0%B6%D1%8A%D1%80%D0%B8-news777531.html", "text": "- чрез нова магистърска програма на Богословския факултет към Софийския университет свещеници ще стават църковни мениджъри. Освен духовници, могат да кандидатстват и небогослови. Църковният мениджър е практикът, който осигурява хляба, виното, отоплението, казват духовниците, съобщава \"Нова телевизия\". От години църквата отдава под аренда земите си, а почти всички сгради около площад „Света Неделя” са църковна собственост и се отдават под наем. От приходите на храм „Света Неделя” идват и заплатите на духовниците в по-малките храмове, където свещениците отговарят и за духовното, но и за светското - сметките за ток и вода. За богослови обучението по църковен мениджър е два семестъра, а за останалите е четири. Таксата е 400 лв. на семестър. Всяка църква, храм, манастир ще плаща заплатите на бъдещите църковни мениджъри, ако имат нужда от човек, който знае как да върти бизнес и смята добре. Сподели:", "date": "2018.09.01", "title": "НОВО 20! Богословският факултет ще обучава мениджъри"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%B5-%D1%81%D0%BA%D1%80%D0%B8---%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BD%D1%84%D1%81%D0%B1-%D0%BD%D0%B5%D0%BE%D1%82%D0%BA%D1%80%D0%B8%D0%B2%D0%B0%D0%B5%D0%BC-%D0%BE%D1%82-%D0%B2%D1%87%D0%B5%D1%80%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news777563.html", "text": "Вицепремиерът Валери Симеонов се скри и никой не знае къде е и дали, кога и къде ще се провежда анонсираното събиране на партия НФСБ. От вчера на обяд съпредседателят на \"Обединени патриоти\" не отговаря на мобилния си телефон, нито на есемеси. Съпартийците му също твърдят, че не знаят къде е и кога и къде ще се проведе събирането им. \"Чухме се за кратко и ни предупреди да имаме готовност, но не сме уточнили подробности. Не знам и къде е, аз съм в Бургас\", каза късно снощи пред ПИК Валентин Касабов от НФСБ. Към момента той твърди, че още няма информация за срещата, нито знае къде ще е вицепремиерът. Сходна е ситуацията и с Борислав Ячев. По информация на ПИК Симеонов не вдига телефона си на никого, включително на коалиционните си партньори от \"Обединени патриоти\", но пък се чува с хора от ГЕРБ. Вероятно това е и причината да не бърза със свикването на срещата с НФСБ. По ексклузивна информация от източници на ПИК, той се е разбрал с големия коалиционен партньор и са изгладили различията, заради което вероятно няма да прави резки ходове (ВИЖТЕ В ОЩЕ ПО ТЕМАТА). Това ще стане с нови промени в кабинета - министърката на туризма Николина Ангелкова вероятно ще поеме сектора транспорт, сменяйки подалия оставка Ивайло Московски. Така столът на министър на туризма ще бъде даден на вицепремиера Валери Симеонов, в чиито функции е наблюдението на сектора и той усърдно работи именно в него през последната година. Припомняме, че вчера само пред агенция ПИК Симеонов бе ядосан от факта, че три министри депозират оставките си без Обединените патриоти да са уведомени затова. Именно това го подтикна да събере НФСБ и да решат как ще продължат занапред. Лидерът на ВМРО Красимир Каракачанов пък научи от медията ни за исканите оставки. Пред агенция ПИК той не пожела да коментира, тъй като не е запознат със ситуацията. Единствения патриотичен партньор, който прие спокойно ситуацията бе лидерът на Атака Волен Сидеров. Пред медията ни той заяви, че вътрешния министър Валентин Радев, регионалния Николай Нанков и на транспорта Ивайло Московски са кадри на ГЕРБ и не вижда причина премиерът Бойко Борисов за обсъжда подобни рокади, като ги подкрепи. По последна информация Валери Симеонов събира групата на НФСБ в Бургас, където след час трябва да започне срещата, на която да решат дали са останат в управлението. Част от депутатите на НФСБ в момента пътуват към морския град, а довечера се очаква и окончателното решение на вицепремиера и лидер на партията. По неофициална информация Валери Симеонов отказвал и обажданията от страна на премиера Бойко Борисов, пише пък Флагман. Самият премиер заяви, че в понеделник ще се види с лидерите на Обединените патриоти, както ПИК съобщи (ВИЖТЕ В ОЩЕ ПО ТЕМАТА). ОЧАКВАЙТЕ ПОДРОБНОСТИ В ПИК! Сподели:", "date": "2018.09.01", "title": "ИЗВЪНРЕДНО В ПИК! Валери Симеонов се скри - лидерът на НФСБ неоткриваем от вчера (ОБНОВЕНА)"}
{"url": "https://pik.bg/%D0%BE%D0%B1%D1%80%D0%B0%D1%82-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B1%D0%BE%D0%B6%D1%83%D1%80%D0%B8%D1%89%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-%D1%88%D0%BE%D1%84%D1%8C%D0%BE-news777553.html", "text": "На протест в защита на обвинения за катастрофата край Своге шофьор Григор Григоров излизат днес съгражданите му от Божурище, съобщава БНР. Според информацията, те ще настояват за справедлив процес и обективно разследване на инцидента. \"Най-накрая да има някой реално виновен, наказан. Много хора казват, че пътят там наистина не е качествен. Така е на много места в България, не само там… Винаги си измиват ръцете истинските виновници. Да се надяваме този път да не е така -  коментира Блага Карагьозова от организаторите на протеста. - От няколко дни в Божурище се събира подписка в подкрепа на шофьора“. Паралелно над 1 000 подписа са събрани в онлайн петицията с искания за справедливо разследване на трагедията край Своге. Сподели:", "date": "2018.09.01", "title": "ОБРАТ! Жители на Божурище на протест в защита на обвинения за катастрофата край Своге шофьор"}
{"url": "https://pik.bg/%D0%B1%D0%B0%D1%81%D1%82%D0%B0-%D0%B7%D0%B0%D1%89%D0%BE-%D0%BC%D0%B0%D1%81%D0%BB%D0%BE%D1%82%D0%BE-%D0%B8-%D0%B2%D0%B5%D0%BD%D1%87%D0%B0%D0%B2%D0%BA%D0%B8%D1%82%D0%B5-%D0%B4%D0%B0-%D1%81%D0%BA%D0%B0%D1%87%D0%B0%D1%82-%D1%81-%D0%BF%D0%B0%D1%80%D0%BD%D0%BE%D1%82%D0%BE-news777594.html", "text": "„Само с 8 на сто ще се вдигне парното. От октомври“, като залп на „Аврора“ бодро прогърмява предтечата регулатор бай Иван Иванов. Щото газът скачал с 15. То не е хубаво, ама бай Иван е прав, че „само“ е много поносимо даже. Защото заради петрола и удавената реколта хлябът е вече 2 лева килото. Дали заради „чумата“ по козите и овцете млякото и маслото - и те хвърчат нагоре. Що ли и водата поскъпва, като токът нямало да скочи много – да се чуди човек?! В това овъртолване на стоките по пазара даже и венчавките щели да поскъпнат, скъпи сънародници. Всъщност след определена възраст, ако не знаете, много храни са вредни. Затова, като ще пасете трева, питайте си джипитата дали да сте с хлопка на врата, или без. Може и на кални бани да ходите. Да свиквате, бе! Сподели:", "date": "2018.09.01", "title": "БАСТА! Защо маслото и венчавките да скачат с парното"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D1%81%D0%BB%D0%B5%D0%B4-%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8-%D0%B0%D1%80%D0%B5%D1%81%D1%82%D0%B8%D1%82%D0%B5-news777600.html", "text": "\"Обръщаме се към средствата за масова информация, с оглед случващото се от вчерашния ден в хотелите „Марица“ в Пловдив и „Маринела“ в София - част от хотелиерска група „Виктория груп“. Във връзка с ареста на г-н Вълчо Арабаджиев – младши като член на фамилията Арабаджиеви и свързването на неговото име с извършени данъчни престъпления считаме, че икой не може да бъде обявяван за виновен за извършено престъпление публично, чрез средствата за разпространение на масова информация, преди произнасяне на българския съд с влязла в сила присъда, особено за тежки умишлени престъпления\". Това казват в първото си обръщение до медиите от хотелиерската фамилия Арабаджиеви. Припомняме, че вчера ексклузивно пред ПИК зам.-главният прокурор Иван Гешев разкри, че един от арестуваните при акцията в хотелите и фирмите на \"Виктория груп\" е синът на хотелиерската фамилия Арабаджиеви - Вълчо. Той е задържан заедно с други 9 души при обиските. Мярката му е за 24 часа и ще бъде разпитан. Както ПИК съобщи, вече 10 души са задържани при акцията на спецпрокуратурата за укриване на данъци в хотелите \"Маринела\" в София и \"Марица\" в Пловдив, които са собственост на Арабаджиеви. Следователи са намерили 150 хил. лв. с неясен произход. Около 60 хил. лв. са били скрити в кутия за обувки, каза Гешев. До края на деня ще стане ясно на кого ще бъдат повдигнати обвинения за укриване на данъци. \"Презумпцията за невинност е основен принцип в наказателното право, прогласен в защита на правата на всеки човек. По отношение на направената от медиите привръзка на случващото се с успешно изпълнената от хотел Маринела обществена поръчка за настаняване на делегатите от клас А по време на Българското председателство на Съвета на ЕС, ви припомняме, следното: Хотелските услуги по настаняването на делегатите бяха възложени на хотел Маринела въз основа на законово проведена процедура за възлагане на обществена поръчка със същия предмет. Хотел Маринела беше единственият участник, който отговори на всички изисквания, заложени в документацията на възложителя – Министерството на Българското председателство на Съвета на ЕС. Всички останали участници бяха дисквалифицирани, поради допуснати от тях нарушения и неизпълнение на изискванията на Министерството на Българското председателство на Съвета на ЕС. В хода на изпълнение на настаняването, екипът на хотел Маринела работи денонощно с цел да предостави безупречни услуги за високопоставените си гости. Договорът беше изпълнен качествено и в срок, като екипът ни получи множество благодарствени писма за положените усилия, гъвкавост и денонощна работа по организация на проведените в хотела събития. В хода на извършените проверки екипите на проверяваните хотели оказват пълно съдействие на разследващите органи. Ще направим всичко необходимо, за да съдействаме максимално за изясняване на обективната истина. През последната година компанията е проверявана многократно и не са констатирани закононарушения\", казват още от компанията. Сподели:", "date": "2018.09.01", "title": "ПЪРВО В ПИК! Арабаджиеви проговориха след акцията на прокуратурата и арестите"}
{"url": "https://pik.bg/%D0%B1%D0%B0%D1%85%D1%87%D0%B5%D0%BB%D0%B8-%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%B0%D0%B4%D0%B5%D0%BC-%D0%BF%D0%BE-%D0%B2%D1%8A%D0%BF%D1%80%D0%BE%D1%81%D0%B0-%D0%B7%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BF%D0%B0%D1%81%D1%82%D0%BE%D1%80-news777555.html", "text": "Председателят на турската Партия на националното движение Давлет Бахчели заяви, че страната няма да се предаде по въпроса за задържания в Измир американски пастор Андрю Брунсън, предава Anadolu Agency. „Тези, които очакват Турция да се удави в скока на чуждестранната валута, лихвите, дълга и инфлацията, ще се разочароват“, заяви Бахчели. Турция и САЩ в момента спорят след като Вашингтон наложи санкции заради задържането на Брунсън, който в момента е под домашен арест заради обвинения в тероризъм. Политическото напрежение между двете страни предизвика притеснения на пазарите, след като президентът на САЩ Доналд Тръмп заплаши, че ще използва икономически натиск заради американския пастор. Сподели:", "date": "2018.09.01", "title": "Бахчели е категоричен: Няма да се предадем по въпроса за американския пастор"}
{"url": "https://pik.bg/%D0%BF%D1%83%D1%82%D0%B8%D0%BD-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B7%D0%B0%D1%85%D0%B0%D1%80%D1%87%D0%B5%D0%BD%D0%BA%D0%BE-%D0%B5-%E2%80%9E%D0%BF%D0%BE%D0%B4%D0%BB%D0%BE%E2%80%9C-news777554.html", "text": "Eurasia Daily, цитирани от \"Фокус\". Президентът на Русия Владимир Путин реагира на терористичния акт в Донецк, отнел живота на главата на самопровъзгласената Донецка народна република Александър Захарченко, наричайки случилото се „подло убийство“, предава Според руския лидер Захарченко е бил истински народен лидер. „Подлото убийство е още едно свидетелство, че тези, които са избрали пътя на терора, насилието, сплашването, не искат мирно и политическо решение на конфликта, не искат да водят реален диалог с жителите, а правят опасен залог върху дестабилизацията. Това няма да им се получи“, заяви президентът в своите съболезнования по повод убийството. Путин допълни, че разчита на заслужено наказание за организаторите и изпълнителите на престъплението. На 31 август Захарченко загина при взрив в кафене в Донецк, където се организира възпоминателна вечеря за певеца Йосиф Кобзон. Погребението му е на 2 септември. Сподели:", "date": "2018.09.01", "title": "Путин: Убийството на Александър Захарченко е „подло“"}
{"url": "https://pik.bg/%D0%BC%D0%B5%D0%BB%D0%B5-%D1%82%D0%B5%D0%B6%D0%BA%D0%BE-%D0%B5-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%B2%D0%B0%D0%BC%D0%B0-%D0%BE%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news777665.html", "text": "В тежко състояние са двама от пострадалите при катастрофата в района на 105 км на автомагистрала „Тракия“. Това съобщи говорителят на ОДМВР-Пазарджик Мирослав Стоянов. Единият е с ампутиран крак и с политравми и е откаран в болница „Свети Георги“ в Пловдив. Другият е в болницата в Пазарджик и е с опасност за живота със сериозни наранявания. Другите двама пострадали при катастрофата са настанени в болницата в Пазарджик, като при тях нараняванията са по-леки. Сподели:", "date": "2018.09.01", "title": "МЕЛЕ! Тежко е състоянието на двама от пострадалите при катастрофата на \"Тракия\""}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BC%D0%B0%D0%BB%D0%B0%D0%B9%D0%B7%D0%B8%D1%8F-%D0%BE%D0%B1%D1%8F%D0%B2%D0%B8-%D0%B7%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-%D0%B4%D0%B2%D0%B5-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%BA%D0%B8-%D0%BD%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D1%80%D0%B0%D1%82%D0%B0-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83-news777556.html", "text": "Полицията в Малайзия е обявила за издирване две жени от Индонезия, които са свидетелки по делото за убийството на Ким Чен Нам, брат на лидера на Северна Корея Ким Чен Ун, съобщава New Straits Times, цитирани от „Газета“. Изданието се позовава на изявление на ръководителя на криминалното управление на правоохранителните органи на щата Селангор Фадзил Ахмат. Според информацията, полицията в Малайзия не успява да установи контакт с 24-годишната Рейса Салма и 33-годишната Азирул Низам. Представители на полицията отбелязват, че за последен път двете са били забелязани в един от местните хотели. „Двете са свидетелки по углавно дело за умишлено убийство на гражданин на КНДР, заради което са обявени за издирване“, уточнява Ахмат. По-големият брат на севернокорейския лидер Ким Чен Ун бе убит на 45 години, на летището в Куала Лумпур преди година. Сподели:", "date": "2018.09.01", "title": "Полицията в Малайзия обяви за издирване две свидетелки на убийството на брата на Ким Чен Ун"}
{"url": "https://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D0%B2-%D1%82%D0%B5%D0%B6%D1%8A%D0%BA-%D0%B4%D0%B5%D0%B1%D0%B0%D1%82-%D0%B7%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B8%D1%82%D0%B5-news777557.html", "text": "Сред групите за защита на правата на жените и политиците отдавна съществуват различни мнения дали легализирането на проституцията, която в момента не е законна, но се толерира, ще изведе от \"сенчестата икономика\" един печеливш и широкоразпространен бизнес, който често е придружаван от злоупотреби с работещите. В Испания проституцията се толерира, но не е регулирана. Не е предвидено наказание за предлагането на платени сексуални услуги, стига това да не се извършва на публично място. Вместо това законите се фокусират върху борба с трафика на хора. Но тази седмица се появиха новини, че организацията на работещите в секс индустрията ОТРАС е получила официално позволение да стане профсъюз. Мнозина сметнаха това за промяна на политиката на управляващата Социалистическа партия и опит за узаконяване на проституцията, обаче министърката на труда Магдалена Валерио заяви, че е била заблудена и изрази изненада, че нейното министерство е дало подобно разрешение. Валерио подчерта, че документите за регистриране са били технически коректни, но добави, че правителството \"няма да подкрепи създаването на профсъюз за една незаконна дейност, нарушаваща основните права на мъже и жени, които поради бедност или други обстоятелства предоставят телата си на други, за да ги малтретират\". Премиерът Педро Санчес заяви в туит, че неговото феминистко правителство не планира да подкрепи която и да било организация, извършваща нелегална дейност, и вместо това предпочита премахването на проституцията. Отнемането на регистрацията обаче ще изисква испанското правителство да заведе дело, защото решението за нея вече е било публикувано в испанския \"Държавен вестник\". Конча Борел, генерална секретарка на ОТРАС, отправи критики срещу правителството, което \"се прикрива зад завесата на белия хетеросексуален буржоазен феминизъм, за да представи като нещо отвратително опита да се дадат трудови права на бедна и заклеймявана група хора\". \"За нас това е въпрос на справедливост\", добави тя в Барселона. В Испания започна остър дебат за правния статут на проституцията, след като подчертано феминисткото правителство откри с притеснение, че е одобрило първия в страната профсъюз на предоставящите секс услуги, съобщава Асошиейтед прес. Сподели:", "date": "2018.09.01", "title": "Испания в тежък дебат за проститутките"}
{"url": "https://pik.bg/%D1%81%D0%BF%D0%B8%D1%80%D0%B0%D1%82-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%85%D0%B0%D0%BB%D0%BE%D0%B3%D0%B5%D0%BD%D0%BD%D0%B8-%D0%BA%D1%80%D1%83%D1%88%D0%BA%D0%B8-news777560.html", "text": "От днес в Европейския съюз влиза в сила забрана върху производството на повечето видове халогенни крушки. Търговците обаче могат да продължат да продават начилните си на склад количества до изчерпването им. Халогенните крушки ще бъдат заменени предимно с LED осветление. Според Европейската комисия така ще се пести огромно количество енергия. През 2012 година ЕС забрани производството на обикновени крушки, от днес в историята отиват и халогенните. Мотивите са, че не са достатъчно енергийно ефективни. Забраната им първоначално беше планирана за септември 2016 година. Заради опасения, че на пазара няма достатъчно алтернативи, срокът беше удължен с две години. От днес производителите ще могат да предлагат само крушки, които имат поне енергиен клас B според европейската скала за етикиране. Според Еврокомисията халогенните лампи използват пет път повече енергия, отколкото тяхната алтернатива - LED крушките. Със спирането им от производство годишно ще се пести енергия, равна на потреблението на страна като Португалия в продължение на 5 години. Промените също означават и значително намаляване на отпадъците, защото потребителите от Европейския съюз ще използват по-малко електрически крушки всяка година. Очаква се и намаляване на вредните емисии въглероден двуокис във въздуха. Освен това новите LED крушки ще могат да се рециклират. Сподели:", "date": "2018.09.01", "title": "Спират производството на халогенни крушки"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%87%D1%83%D0%BC%D0%B0%D1%82%D0%B0-%D0%BF%D0%BE-%D1%81%D0%B2%D0%B8%D0%BD%D0%B5%D1%82%D0%B5-news777601.html", "text": "Вече са умъртвени по хуманен начин всички 65 животни в село Тутраканци край Провадия, след като се потвърдиха положителните проби за африканска чума. Това заяви министърът на земеделието, храните и горите Румен Порожанов, съобщава \"Фокус\". Той обясни, че доста от животните са нерегистрирани. Според министъра вероятно 50% от животните в областта не са регистрирани. Румен Порожанов посочи, че след сигнал от частно практикуващ лекар за заболяване на 7 животни в частен двор са взети проби в четвъртък, които са излезли вчера. Той уточни, че в стопанството има две положителни проби. „Веднага със заповед на изпълнителния директор на агенцията по храните бяха предприети всички мерки“, обяви Порожанов. Сподели:", "date": "2018.09.01", "title": "Министър Порожанов с последни подробности за чумата по свинете"}
{"url": "https://pik.bg/%D0%B3%D1%8A%D1%80%D1%86%D0%B8%D1%8F-%D0%BF%D0%BE%D0%B4%D0%BF%D0%B8%D1%81%D0%B0-%D0%B2%D0%B0%D0%B6%D0%B5%D0%BD-%D0%BC%D0%B5%D0%BC%D0%BE%D1%80%D0%B0%D0%BD%D0%B4%D1%83%D0%BC-%D1%81%D1%82%D0%B0%D1%80%D1%82%D0%B8%D1%80%D0%B0%D1%82-%D0%BF%D1%80%D0%BE%D0%B5%D0%BA%D1%82%D0%B0-%E2%80%9E%D0%B5%D0%B4%D0%B8%D0%BD-%D0%BF%D0%BE%D1%8F%D1%81-%E2%80%93-%D0%B5%D0%B4%D0%B8%D0%BD-%D0%BF%D1%8A%D1%82%E2%80%9C-news777546.html", "text": "Министърът на външните работи на Гърция Никос Кодзиас и неговия китайски колега Ван Йи подписаха меморандум за сътрудничество в осъществяването на проекта „Един пояс – един път“, предава Rua.gr, цитирани от \"Фокус\". Кодзиас заяви, че страната му иска да укрепи връзките си с Китай и покани своя колега в Атина, за да се обсъди петгодишен план за икономическо сътрудничество между двете държави. На свой ред Ван Йи нарече Гърция естествен партньор на Китай, отбелязвайки нейното местоположение, преимущества и продължителни приятелски отношения. Сподели:", "date": "2018.09.01", "title": "Гърция подписа важен меморандум, стартират проекта  „Един пояс – един път“"}
{"url": "https://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%B1%D0%BB%D0%B8%D0%B7%D0%BE-2-000-%D0%B4%D1%83%D1%88%D0%B8-%D0%B7%D0%B0%D1%80%D0%B0%D0%B4%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F%D1%82%D0%B0-%D0%B2-%D1%80%D0%B0%D1%84%D0%B8%D0%BD%D0%B5%D1%80%D0%B8%D1%8F-%D0%B2-%D0%B8%D0%BD%D0%B3%D0%BE%D0%BB%D1%89%D0%B0%D1%82-news777577.html", "text": "Около 200 пожарникари са изпратени на мястото на експлозията в рафинерия в южния германски град Инглощат, съобщава БНР. Както вече стана ясно, рванени са най-малко осем души. Трима от пострадалите са със \"средни или тежки наранявания\" и са настанени в болница. Заради случилото се властите са евакуирали близо 2 хиляди живеещи в района на рафинерията, като превантивна мярка заради очаквани взривове. Експлозията станала в района на производствения сектор за газ и втечнен газ на компанията „Байернойл“ около 05:30 часа сутринта. Все още не е ясна причината за случилото се. Властите разследват инцидента. Сподели:", "date": "2018.09.01", "title": "Евакуираха близо 2 000 души заради експлозията в рафинерия в Инголщат"}
{"url": "https://pik.bg/%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D1%87%D0%B5%D1%82%D0%B0-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2%D0%B0-%D0%B2-%D0%B1%D0%BE%D0%BB%D0%BE%D0%BD%D1%8F-%D1%81%D0%B5-%D0%BF%D1%80%D0%B8%D0%B1%D1%80%D0%B0%D1%85%D0%B0-%D1%83-%D0%B4%D0%BE%D0%BC%D0%B0-news777605.html", "text": "Децата, пострадали при взрива в Болоня, се прибраха в България, съобщи Нова телевизия. Общо осем ученици от гимназия в Силистра се оказаха в близост до инцидента, при който мощна експлозия на цистерна срина магистрала до летището на италианския град. Двама души загинаха, а десетки бяха ранени. Българчетата бяха приети в болница. Най-тежко пострадалото момче – 17-годишният Кристиан, имаше изгаряния по краката, ръцете и тила. Учениците от Професионалната гимназия по Механотехника в Силистра били на практически стаж в италианска фирма. Въпреки инцидента, нито един от тях не пожела да се върне преди да приключи стажа си. „20 момчета тръгнаха от това училище и 20 момчета се прибраха, и то в добро физическо състояние. Естествено, лечението ще продължи до пълното им възстановяване”, коментира директорът на училището Татяна Кинджакова. Сподели:", "date": "2018.09.01", "title": "Пострадалите българчета след взрива в Болоня се прибраха у дома"}
{"url": "https://pik.bg/%D0%B4%D0%B6%D0%B0%D0%BA%D0%BF%D0%BE%D1%82%D1%8A%D1%82-%D1%83%D0%B4%D1%80%D1%8F-%D0%B1%D0%BB%D0%B8%D0%B7%D0%BE-65-%D0%BC%D0%BB%D0%BD-%D0%BB%D0%B2-news777586.html", "text": "Джакпотът в тото играта 6/49 в неделя оцеля и за четвъртък, 30 август, той набъбва на 6 420 000 лв. Общата прогнозна сума на джакпотите в игрите „Тото 2 – 6 от 49”, „Тото 2 – 6 от 42”, „Тото 2 – Зодиак”, „Тото Джокер” и „Пари плюс” на „Тото 2 – 6 от 42” в се очаква да достигне 9 930 000 лв. в четвъртък. Тото истерията напоследък се разрази с пълна сила, след като тръгна мълвата, че гадателка от Радомир познавала късметлийските числа. Сподели:", "date": "2018.09.01", "title": "Джакпотът удря близо 6,5 млн. лв."}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2%D0%B8-%D0%BE%D0%B1%D1%8F%D0%B2%D0%B5%D0%BD%D0%B8-%D0%B7%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-%D0%B3%D0%B5%D1%88%D0%B5%D0%B2-%D0%BE%D0%B1%D1%8F%D0%B2%D0%B8-%D0%B7%D0%B0-%D0%B0%D0%BA%D1%86%D0%B8%D1%8F%D1%82%D0%B0-%D1%82%D0%B0%D0%BA%D0%BE%D0%B2%D0%B0-%D0%BD%D0%B5%D1%89%D0%BE-%D0%BD%D0%B5-%D1%81%D1%8A%D0%BC--news777598.html", "text": "Нови разкрития за специализираната акция с десетки арести във фирмите и хотелите на \"Виктория груп\" - \"Маринела\" и \"Марица\", прави зам.-главният прокурор и шеф на спецпрокуратурата Иван Гешев. Наложи се спешна намеса и от БНБ да ни дадат броячи. Парите са намерени на различни места, в хотели, в апартаменти, в офиси. Беше иззет и един луксозен автопарк, като ще изясняваме как са придобити тези автомобили. Не може да се забрани на никой да е богат, но като си купуваш самолети и яхти, си плащай данъците. Задържаните в момента са участници в ОПР, две жени занимаващи се със счетоводство плюс едно лице, което е задържано за част от парите - сина на Арабаджиеви\", обяви Гешев. Тези двама души са лицата, за които ме питате, Арабаджиеви, в момента до колкото знаем са във Франция\", допълни шефът на спецпрокуратура. Той не пожела да цитира имена на фирми, но заяви, че повечето са с логото \"Виктория\". По повод арестите, той заяви, че от 10 задържани лица, за 4 не са събрани достатъчно доказателства и са привлечени като свидетели. Към момента работното обвинение е за пране на пари и укриване на данъци и определи акцията като колосална за територията на страната ни. Той благодари на колегите си, които са работили до 7 часа сутринта, но разследванията продължават, защото става дума за нещо наистина огромно. На въпрос от коя година стартира разследването, Гешев заяви, че имат доказателства за укриване на данъци от началото на годината, като е възможно да се е случвало от преди, но не може да прави анализи. Шефът на спецпрокуратурата заяви, че са получили сигнали и са направили всичко възможно, за да могат да опазят в тайна операцията, защото става дума за много състоятелни хора, които разполагат с връзки и да разполагат с изпреварваща информация, която обаче не е изтекла, за което благодари на колегите си. На въпрос дали очаква да има отпор по делото, Гешев заяви, че е имало съпротива и абсолютен отпор от страна на служителите, за да не си свършат работата разследващите. Той предупреди хората, които в бъдеще ще се сблъскат със спецпрокуратурата да съдействат и даде за пример офис в Пловдив, където е трябвало да се разбиват врати, но рабоата е свършена все пак. По повод отсъствието на семейство Арабаджиеви, Гешев заяви, че не може да забрани на никой да ходи на почивка и не може да предупреждава хората кога ще бъдат арестувани, а в случая Арабаджиеви са от август месец са извън страната. ОЧАКВАЙТЕ ПОДРОБНОСТИ В ПИК! Сподели:", "date": "2018.09.01", "title": "ПЪРВО В ПИК TV! Арабаджиеви обявени за издирване! Гешев обяви за акцията: Такова нещо не съм виждал, намерихме над 10 млн. евро в брой! Като във филма \"Наркос\" е (ОБНОВЕНА)"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D1%82%D0%BA%D1%80%D0%B8%D0%B2%D0%B0-%D1%81-%D0%BB%D0%B5%D0%BA%D1%86%D0%B8%D1%8F-%D1%83%D1%87%D0%B5%D0%B1%D0%BD%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8%D1%82%D0%B5-news777518.html", "text": "Министърът на отбраната Красимир Каракачанов и началникът на отбраната генерал-лейтенант Андрей Боцев ще участват в понеделник, 3 септември, в откриването на новата учебна година във Военна академия „Г. С. Раковски“. По традиция те ще изнесат първите академични лекции пред командно-преподавателския и слушателския състав на академията. Преди 1300 години българският кан Тервел печели битката със сарацините при Константинопол и спасява България и цяла Европа от нашествието им. Министър Каракачанов ще изнесе своя лекция на тема „Победата на кан Тервел при Константинопол през 718 г. ”Лекцията на началника на отбраната генерал Андрей Боцев е на тема: „Предизвикателства и перспективи за развитието и изграждането на Въоръжените сили на Република България в условията на динамично променящата се военностратегическа среда за сигурност”. През учебна 2017/2018 година във Военна академия ще започнат своето обучение 103 слушатели в различни специалности. Сподели:", "date": "2018.09.01", "title": "Вицепремиерът Каракачанов открива с лекция учебната година на военните"}
{"url": "https://pik.bg/%D1%83%D0%B6%D0%B0%D1%81%D1%8A%D1%82-%D0%B2-%D1%81%D0%BE%D1%87%D0%B8-%D0%BF%D1%8A%D1%80%D0%B2%D0%B0-%D0%B6%D0%B5%D1%80%D1%82%D0%B2%D0%B0-%D1%81%D0%BB%D0%B5%D0%B4-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2%D0%B8%D0%B4%D0%B5%D0%BE-news777540.html", "text": "РИА Новости, цитирани от \"Фокус\". Един от сътрудниците на международното летище в Сочи е починал по време на оперативните дейности, свързани с инцидента със запалилия се самолет. Предполага се, че причината за смъртта е сърдечен пристъп, предава „Днес по време на оперативните мероприятия на международно летище в Сочи, предполагаемо от сърдечен пристъп, почина един от сътрудниците. Международно летище Сочи изразява съболезнования към роднините и близките му. Семейството ще получи необходимата помощ“, съобщава пресслужбата на обекта. По-рано бе съобщено, че на летище Сочи при кацане на самолет „Боинг“ 737-800 е имало инцидент, при който се е запалил двигател. В машината са се намирали 164 пътника и шестима души екипаж. Сред тях няма жертви. Сподели:", "date": "2018.09.01", "title": "УЖАСЪТ В СОЧИ! Първа жертва след самолетната катастрофа (ВИДЕО)"}
{"url": "https://pik.bg/%D0%BF%D1%8A%D0%BB%D0%BD%D0%BE-%D0%B1%D0%B5%D0%B7%D1%85%D0%B0%D0%B1%D0%B5%D1%80%D0%B8%D0%B5-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B7%D0%BD%D0%B0%D0%B5-%D0%BA%D0%BE%D0%B9-%D0%B5-%D1%81%D0%BB%D0%BE%D0%B6%D0%B8%D0%BB-%D1%84%D0%B0%D1%82%D0%B0%D0%BB%D0%BD%D0%B0%D1%82%D0%B0-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-news777270.html", "text": "Мантинелата на фаталния завой на пътя край Своге не е поставена от общината. Това заяви зам.-кметът на Своге Валентин Михайлов. Според АПИ мантинелата на това трасе е сложена там от общината, а не от тях. Тя не била част от проекта. Вчера фаталното трасе от пътя край Своге бе затворено за движение по искане на прокуратурата и следствието, за да бъдат взети нови проби от пътната настилка. „Нямаме информация за еластичната ограда. Няма информация за предпазното съоръжение, никаква информация”, категоричен е Михайлов. По думите му цялата документация е иззета от сградите на общината във връзка с разследването. „Експерти могат да установят много лесно кой е сложил предпазната ограда”, смята Михайлов. Той уточни, че не знае от кого е поставена. Зам.-кметът на града е един от първите, които пристигат на място след инцидента край Своге и помага на пострадалите. „Беше наистина страшно, надявам се по някакъв начин всички участници да сме помогнали в спасяването на хората”, коментира той. Сподели:", "date": "2018.09.01", "title": "ПЪЛНО БЕЗХАБЕРИЕ! Никой не знае кой е сложил фаталната мантинела край Своге"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D0%BE%D0%BA%D0%BE%D1%80%D0%B8-%D1%80%D0%B8%D0%BB%D0%B0-news777137.html", "text": "Екатерина Захариева избра да прекара лятната си ваканция далеч от морския бряг. Тази година външният ни министър и съпругът й Ангел се отдадоха изцяло на най-страстното си хоби – планинарството. След като през миналата седмица обходиха езерата в Пирин, този уикенд двамата избрали да направят поход в Рила. Захариева и мъжът й се впуснали по един от най-страшните маршрути – от хижа „Мальовица“, Страшното езеро, връх Голям Купен, връх Ловница, до заслона Бак, известен с отвесните си скали и променливото време. „Подгответе се добре – не е за начинаещи. Това е най-красивата част на Рила според мен. Тук можете да се насладите на спиращи дъха гледки! Прелест!“, написа шефката на външното министерство и сподели кадри от похода. Освен специално туристическо оборудване Екатерина и Ангел си носели и провизии, като на върха си хапнали диетични домашно приготвени сандвичи с кашкавал и пушена сьомга, тъй като били привърженици на здравословното хранене. Сподели:", "date": "2018.09.01", "title": "ГОРЕЩО В ПИК И \"РЕТРО\"! Министър Захариева покори Рила"}
{"url": "https://pik.bg/%D0%BD%D0%BE%D0%B2%D0%B0-%D1%83%D1%81%D0%BF%D0%B5%D1%88%D0%BD%D0%B0-%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-news777520.html", "text": "26-годишен мъж от Бургас, съпричастен към извършена телефонна измама във Видин, е задържан с прокурорско постановление за срок до 72 часа. Това съобщиха от ОДМВР – Видин. Криминално проявеният мъж, осъждан за телефонни измами, е привлечен в качеството на обвиняем за съпричастност в ролята на помагач по досъдебно производство. На 29 август около 20.15 часа 68-годишна жителка на градa сигнализирала на полицейски патрул, че минути по-рано до кофите за смет срещу МОЛ-а в града оставила плик с ценности. Тя обяснила как помага на органите на реда да задържат терористи, след като в телефонни разговори била убедена да съдейства. Униформените реагирали незабавно и заловили лицето, изпратено да прибере плика от мястото, посочено от жената. В него имало 280 лева, 200 евро, златни накити и множество монети с различен номинал от различна валута. Вчера с постановление на прокурор от Районна прокуратура – Видин 26-годишният е приведен в следствения арест. Сподели:", "date": "2018.09.01", "title": "Нова успешна акция срещу ало измамник"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0%D1%82%D0%B2%D0%B0%D1%80%D1%8F%D1%82-%D1%83%D0%BB%D0%B8%D1%86%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news777519.html", "text": "Въвежда се организация на движението за провеждане на „Алея на книгата” от 11 до 16.09.2018 г. на бул. „Витоша\". Това съобщиха от пресцентъра на Столична община. Забранява се престоят и паркирането на пътни превозни средства, с изключение на автомобилите обслужващи монтажа и демонтажа на съоръженията и извън местата в режим на платено паркиране „служебен абонамент”, както следва: - От 07.00 до 19.00 часа на 05 и 06.09.2018 г. на ул. „Неофит Рилски” между бул. „Витоша” и ул. „Христо Белчев”, в частта до бул. „Витоша”. - От 07.00 до 19.00 часа на 09.09.2018 г. на ул. „Уилям Гладстон” между бул. „Витоша” и ул. „Цар Асен”. Сподели:", "date": "2018.09.01", "title": "ВАЖНО! Затварят улици в центъра на София"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%83%D0%BC%D0%B8%D1%80%D0%B0%D0%BC%D0%B5-%D1%81-20-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D1%80%D0%B0%D0%BD%D0%BE-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%BE%D1%80%D0%B0-news777131.html", "text": "Гледането на телевизия вреди на здравето ни толкова, колкото и пушенето. Според учените от университета в Глазгоу хората, които гледат телевизия повече от два часа на ден, са по-склонни да се разболеят от астма, отколкото връстниците им, които стоят по-малко пред телевизора. Телеманите водят по-застоял начин на живот, което води до повече случаи на белодробни болести, смятат учените. „Дори не се спортува всекидневно, дългите часове пред телевизора (в това число и работата с компютър, мобилен телефон и др.) увеличават риска от развитието на рак на по-късен етап“, предупреждава Световната фондация за изследване на онкологичните заболявания. Що се отнася до възрастните, графикът за съня на много от тях зависи от телевизионната програма, а не от залеза на слънцето и други биологични фактори. В резултат на това много зрители си лягат късно и спят по-малко, отколкото е необходимо. По-малко от седем-осем часа сън за денонощие пък води след себе си затлъстяване и редица други болести, обясняват учени от университета в Пенсилвания. Седенето пред телевизора за повече от два-три часа на ден увеличава риска от сърдечни заболявания, диабет и преждевременна смърт. Доказано е, че ако сме редовни зрители, съкращаваме живота си с 20 години. След изследвания в рамките на повече от 40 години учени от Харвард установили, че намаляването на времето, прекарано пред телевизора, може значително да подобри здравето на хората. Особено голям е ефектът, като се има предвид, че заедно с гледането на телевизия се намаляват и изядените от телеманите нездравословни храни, посочват учените. Рискът от инфаркт е изключително по-висок при бездействащите пред екрана. Проучване, обхванало 4512 души, показва, че смъртността е с 48% по-висока при тези хора, които прекарват повече от 4 часа на ден пред екрана – извън работата, в сравнение с тези, които са стояли пред телевизора или компютъра в рамките на 2 часа. Освен това проучвания сочат, че хората, които редовно гледат новини и публицистични предавания, са настроени по-песимистично към живота. Те са склонни към депресия и не се радват на живота. Постоянно включеният телевизор вкъщи вреди и на развитието на говора и на интелекта на малките деца дори когато не го гледат. Причината е, че броят на думите, които децата чуват и произнасят, намалява. Включеният за часове телевизор вкъщи намалява съществено речевите способности на децата, както и на онези, които се грижат за тях, твърдят педиатри. За всеки час, в който телевизорът работи, децата чуват между 500 и 1000 думи по-малко от страна на възрастните. Възрастните произнасят обичайно по около 941 думи на час. За да се предпазим от вредните лъчи на телевизорите, трябва никога да не заспиваме, когато уредът е включен. Освен това не е добре да имаме такъв в спалнята или в помещението, където нощуваме, а на всеки час гледане е хубаво поне за 20 минути да се разсейваме с други активности. При гледане трябва да се намираме на минимум 2 метра разстояние, а за да неутрализираме вредните лъчи, можем около уреда да поставим растения. Сред най-ефикасните са мушкатата, хризантемите и саксийните гербери, които имат функцията да поглъщат негативните емисии. Сподели:", "date": "2018.09.01", "title": "ШОКИРАЩО! Умираме с 20 години по-рано заради телевизора"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D1%8A%D0%B1%D0%B8%D1%80%D0%B0-%D0%BD%D1%84%D1%81%D0%B1-%D1%80%D0%B5%D1%88%D0%B0%D0%B2%D0%B0-%D0%B4%D0%B0%D0%BB%D0%B8-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%B2-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-news777536.html", "text": "Вицепремиерът и лидер на НФСБ събира днес партията, за да вземат тежкото решение дали да напуснат голямата коалиция и управлението. , че три министри депозират оставките си без Обединените патриоти да са уведомени затова. Именно това го подтикна да събере НФСБ и да решат как ще продължат занапред. Единствения патриотичен партньор, който прие спокойно ситуацията бе лидерът на Атака Волен Сидеров. Сподели:", "date": "2018.09.01", "title": "ГОРЕЩА ТЕМА! Валери Симеонов събира НФСБ, решава дали да остане в коалицията"}
{"url": "https://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%B5-%D0%B5%D1%82%D0%BE-%D0%BA%D0%BE%D0%B8-%D0%B8%D0%BC%D0%B5%D0%BD%D0%B0-%D1%87%D0%B5%D1%80%D0%BF%D1%8F%D1%82-%D0%B4%D0%BD%D0%B5%D1%81-news777533.html", "text": "На днешния ден православната църква почита св. Симеон Стълпник и неговата майка Св. Марта, съобщава „Петел“. С този празник се полага началото на църковната Нова година. Преподобният Симеон е роден през 357 г. в Мала Азия. Той бил смирен и благ християнин.За да се отдели от хорската суета си построил каменна кула, висока 40 лакти. Живял в тясна килия на върха й и затова бил наречен Стълпник. Починал на 103-годишна възраст. Сред българите денят е известен още като “Симеон орач”, „Симеон сърп”, “Симеон брульо”, „Летен полазник”. Този празник се считал в миналото за начало на земеделската нова година. Тогава започвала есенната оран и сеитба, бруленето и събирането на орехите. Като начало на новата стопанска година Симеоновден е в най-голяма степен аграрен празник. В навечерието му стопаните носят семената за посев в църквата, за да бъдат осветени от духовно лице. В зърното поставят стрък босилек, червен конец с нанизани на него червени чушки, плодове, орехи, сребърни монети и пепел от дървото, горяло на Бъдни вечер. В ранното утро на празника домакините замесват тесто и изпичат пресни пшенични питки, като с едната от тях захранват ритуално воловете и биволите, с които се оре нивата. За впрегатния добитък се приготвят и малки кравайчета, които стопанката нанизва на рогата на животните. Облечени в чисти дрехи, орачите и сеячите кичат с цветя и китки каруците и воловете и се приготвят да тръгнат на полето. Домакинята обикаля колата с воловете три пъти като ръси около тях пепел. В Северозападна България тя коли пред колата петел за “курбан на св.Симеон”. Често обикаля около орача, колата и впрегнатите животни с жар, за да е спорна работата. После отваря широко портите, подава на мъжа си нова торба с варена кокошка, прясна погача и баница и го изпраща тържествено. Щом пристигнат на нивата и изорат първата бразда, орачите разчупват питата на четири части. Първото парче се хвърля на изток към слънчевия изгрев, второто се дава на воловете, третото се заравя в земята за невидимия стопанин на нивата, който най-често се осмисля като смок-синурлия, а четвъртото стопанинът изяжда сам. Костите на варената кокошка се заравят също в първата бразда. Храна обратно в къщата не се връща. Народната традиция изисква на Симеоновден да не се дава назаем и да не се изнася нищо от къщата, за да не “излезе” берекетът от дома; Докато не се върне стопанинът от полето, в дома не се пали огън, за да се предпазят от огън нивите; Не се пере и не се простира, за да не поникнат празни житните класове; С вълна не се работи, за да не нападат вълци стадата; Гледа се кой ще дойде пръв в къщата. Ако полазникът е добър и богат, ще има благополучие през годината. Орачът гледа кого ще срещне най-напред по пътя си. Ако види бременна невеста или жена с „пълни ръце”, вярва, че реколтата ще е плодовита; Из някои краища на България е разпространено поверието, че ако на Симеоновден времето е слънчево и топло, то ще бъде такова и през януари на идващата година. : Симеон, Симеона, Симон, Симона, Симо, Сима, Симана, Мона, Марта Сподели:", "date": "2018.09.01", "title": "Голям празник е! Ето кои имена черпят днес"}
{"url": "https://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BB%D0%B8%D0%B4%D0%B5%D1%80%D0%B0-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-news777528.html", "text": "Турският външен министър Мевлют Чавушоглу се срещна с лидера на сирийската опозиция Наср ал-Харири, предава Anadolu Agenncy, цитирана от „Фокус“. \"На срещата ни с Наср ал-Харири, председател на Сирийската преговорна комисия, разменихме мнения за последните събития в Сирия, включително в провинция Идлиб, както и за предстоящия период, касаещ политическия процес\", написа Чавушоглу в социалната мрежа „Туитър“. През май Идлиб бе обявен за \"зона на деескалация\", в която актовете на агресия са изрично забранени, като част от протичащия мирен процес. Въпреки това през последните два месеца провинция Идлиб остава терен на ожесточените въздушни бомбардировки от Русия и от страна на правителствените войски на Башар Асад. Сподели:", "date": "2018.09.01", "title": "Външният министър на Турция се срещна с лидера на сирийската опозиция"}
{"url": "https://pik.bg/%D0%BB%D0%B8%D0%BF%D1%81%D0%B0-%D0%BD%D0%B0%D0%B4-8-%D1%85%D0%B8%D0%BB%D1%8F%D0%B4%D0%B8-%D1%81%D0%B2%D0%BE%D0%B1%D0%BE%D0%B4%D0%BD%D0%B8-%D0%BC%D0%B5%D1%81%D1%82%D0%B0-%D0%BF%D1%80%D0%B5%D0%B4%D0%B8-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%83%D1%87%D0%B5%D0%B1%D0%BD%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news777526.html", "text": "Повече от 8000 свободни места в гимназиите преди началото на учебната година. Заради липсата на кандидати . Най-малко желаещи има за за професионалните гимназии. Оказва се, че след третото последно класиране на седмокласниците училищата в страната са били принудени да закрият 245 паралелки. Близо 90% от тях са професионални. Ученици се търсят за още над 8300 други свободни места. Отново по-голямата част от тях са в професионалните гимназии за сметка на профилираните. Сред паралелките, за които има най-малко кандидати, са каменоделство, подемно-транспортна техника, електротехника. Търсят се още бъдещи фризьори, кулинари, електромонтьори и биотехнолози. Христо е един от приетите още на първо класиране в Математическата гимназия в Благоевград. В списъка му с резервни варианти не е попаднала нито една професионална паралелка. Именно представата, че професионалните гимназии предлагат остарели професии е причина за липсата на интерес към тях, смятат директори. Най-много закрити професионални паралелки има в столицата - 16. Нито един ученик не е пожелал да се обучава за багерист и каменоделец. Без интерес са останали и паралелките за асансьорни техници, производство на тапицирани изделия и производство на кулинарни изделия. Последствията са за бизнеса. Затова през юни най-търсените професии се сдобиха със статут \"защитени\", а паралелките, обучаващи кадри за тях, получиха допълнително финансиране. Те могат да се реализират при по-малък брой на учениците. Така една професионална паралелка ще се спаси от закриване дори и само с 10 записани ученици. Сподели:", "date": "2018.09.01", "title": "ЛИПСА! Над 8 хиляди свободни места преди началото на учебната година"}
{"url": "https://pik.bg/%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%87%D0%B5%D1%81%D0%BA%D0%B0-%D0%BF%D0%B0%D1%80%D1%82%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D0%BB%D1%83%D0%B8%D1%81-%D0%B8%D0%BD%D0%B0%D1%81%D0%B8%D0%BE-%D0%BB%D1%83%D0%BB%D0%B0-%D0%B4%D0%B0-%D1%81%D0%B8%D0%BB%D0%B2%D0%B0-news777529.html", "text": "Бразилската работническа партия заяви, че „ще се бори с всички средства“ за да осигури на бившия президента на страната Луис Инасио Лула да Силва правото да участва на изборите за държавен глава през октомври, след като съдът отмени номинацията на намиращия се в затвора политик, предава AFP. „Ще обжалваме пред съда за признаването на правото на Лула да Силва да участва в изборите според закона и международните договори, ратифицирани от Бразилия“, съобщава партията в официално свое заявление. „Ние ще защитим Лула да Силва на улиците, с народа“, пише в документа. Сподели:", "date": "2018.09.01", "title": "Бразилската работническа партия подкрепя кандидатурата на Луис Инасио Лула да Силва"}
{"url": "https://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D1%86%D1%8F%D0%BB-%D0%B3%D1%80%D0%B0%D0%B4-%D0%BD%D0%B5-%D1%81%D0%BF%D0%B8-%D0%B7%D0%B0%D1%80%D0%B0%D0%B4%D0%B8-%D0%B6%D0%B5%D0%BD%D0%B0-%D1%81-%D0%B2%D1%8A%D0%B6%D0%B5%D1%82%D0%B0-%D0%BD%D0%B0-%D1%80%D1%8A%D1%86%D0%B5%D1%82%D0%B5-%D0%B7%D0%B2%D1%8A%D0%BD%D0%B8-%D0%BF%D0%BE-%D0%BA%D1%8A%D1%89%D0%B8%D1%82%D0%B5-%D0%B8-news777527.html", "text": "Полицията в американския град Монтгомъри разследва странен и зловещ случай, съобщава „Флагман“. Посред нощ из улиците на града започва да се разхожда непозната жена, която има въжета на ръцете и звъни по къщите. Всичко започнало преди няколко дни, когато мъж чул около 03:00 часа как някой звъни на вратата му. Когато станал и отишъл да види какво се случва, нямало никого. Затова решил да погледне записа от охранителната камера, която била инсталирана в къщата.  След като изгледал видеото, останал в шок. На кадрите се виждала жена, която имала на ръцете си нещо като въжета. Същата жена започнала да се появява в следващите няколко дни и край други къщи. Някои от собствениците са дали показания, че молела за помощ, но започвала да бяга щом опитвали да се приближат към нея. Сподели:", "date": "2018.09.01", "title": "Зловещо! Цял град не спи заради жена с въжета на ръцете, звъни по къщите и..."}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D0%B2%D0%BE%D0%B3%D0%B5-news777551.html", "text": "На пореден протест излизат жителите на Своге днес, съобщава БНР. Те ще настояват за решение на проблема с безопасността на пътищата в района като за кратко ще спрат движението на пътя за София, преминавайки по една от пешеходните пътеки в града. Хората заявиха категорично, че протести ще има всеки ден, докато не се изпълнят исканията им. „Не искаме оставката на никой – коментира оставките на тримата министри от вчера една от протестиращите. - Просто, който за каквото си е избран, да си върши отговорно работата, за да може да се живее спокойно, да може утре като тръгне детето ми за София да отиде на работа, аз да съм спокойна“. „Не се реагира адекватно – категоричен е мъж от протестиращите. - Само след една седмица това с преминаването по пешеходните пътеки ще стане денонощно. На групи по 20 души ще се сменяме на два часа и ще се справим“. Сподели:", "date": "2018.09.01", "title": "Пореден протест на жителите на Своге"}
{"url": "https://pik.bg/%D1%82%D0%B0%D0%BB%D0%B0%D0%BD%D1%82-%D1%81%D0%BB%D0%B5%D0%B4-%D0%B2%D0%B0%D0%BB%D1%81-%D1%81-%D0%BF%D1%83%D1%82%D0%B8%D0%BD-%D0%B2%D1%8A%D0%BD%D1%88%D0%BD%D0%B0%D1%82%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%BA%D0%B0-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D1%82%D0%B0%D0%BD%D1%86%D1%83%D0%B2%D0%B0-%D1%81%D0%B0%D0%BC%D0%B1%D0%B0-%D1%81-%D0%B5%D0%B2%D1%80%D0%BE%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8-news777532.html", "text": "Австрийската министърка на външните работи Карин Кнайсъл , която влезе в новините, след като танцува валс с руския президент Владимир Путин на сватбата си по-рано този месец, привлече отново вниманието, след като танцува самба и боса нова с колеги от ЕС във Виена , предаде Франс прес. Танците помагат да се вдъхне душа на дипломацията , заяви Кнайсъл. Австрийската външна министърка, която бе номинирана за поста от крайнодясната Австрийска партия на свободата, заяви пред журналисти, че снощи е танцувала със своите колеги от Великобритания, Гърция и Румъния на приема след неофициалната среща на първите дипломати от ЕС във Виена. \" Танцувала съм с толкова мъже \", отбеляза Кнайсъл, предизвиквайки усмивката на ръководителката на европейската дипломация Федерика Могерини. 53-годишната австрийска министърка танцува валс с Владимир Путин , който беше поканен на сватбата й на 18 август в Южна Австрия, а след това му благодари с реверанс. Снимките от събитието обиколиха света и предизвикаха остри реакции от медии и опозицията в Австрия , според които това може да навреди на репутацията на страната като неутрална. Кнайсъл и Путин заявиха, че поканата е имала частен характер, а австрийският вицеканцлер Хайнц-Кристиан Щрахе определи посещението на руския президент като \"знак на уважение към Австрия\". Сподели:", "date": "2018.09.01", "title": "ТАЛАНТ! След валс с Путин, външната министърка на Австрия танцува самба с еврочиновници"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BE%D1%86%D0%B8%D0%BE%D0%BB%D0%BE%D0%B3%D1%8A%D1%82-%D0%B0%D0%BD%D1%82%D0%BE%D0%BD%D0%B8%D0%B9-%D0%B3%D1%8A%D0%BB%D1%8A%D0%B1%D0%BE%D0%B2-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BD%D0%B8%D0%BD%D0%BE%D0%B2%D0%B0-%D0%B1%D1%81%D0%BF-%D0%B8-%D1%81%D0%BC%D0%B5%D0%BD%D0%B8%D1%82%D0%B5-%D0%B2-%D0%BA%D0%B0%D0%B1%D0%B8%D0%BD%D0%B5-news777494.html", "text": "Поисканите три министерски оставки вчера предизвикаха вълна от коментари и \"размътиха\" политическите привидно спокойни води. Коалиционните партньори на ГЕРБ реагираха нееднозначно. Лидерът на \"Атака\" Волен Сидеров подкрепи решението на премиера Бойко Борисов. Лидерът на НФСБ Валери Симеонов обаче заяви, че оценка за създалата се ситуация Патриотите ще направят на свиканото извънредно заседание на Националния изпълнителен комитет. - Практически всички правителства, в които ГЕРБ е доминираща партия, е ясно, че всеки министър, около когото възникне напрежение, си отива. В това отношение има абсолютна последователност и предвидимост на тези действия. От друга страна - ясно е, че отговорността на самите министри е по-скоро в това, че не успяха да управляват ефективно кризата, а не в това, че са допуснали този инцидент. Строго погледнато, връзката между катастрофата и обществената поръчка за пътя не е пряка. Нещо повече - дори прокуратурата води досъдебно производство само срещу шофьора. Следователно, до момента единственото официално обяснение, е че става дума за грешка на шофьора. Така че в това отношение, според мен, това беше решение, което имаше за цел да минимизира щетите, тъй като министрите не успяха да управляват ефективно при криза, допуснаха тя да бъде пренесена на друг терен, да бъде политически раздухана и да бъде употребена за едно нещо, което щеше да се повтаря като рефрен през следващите месеци. Така че по-скоро това е решение, което поставя край не толкова на самата криза, колкото на възможността тя да се разширява до безкрай. - Не, според мен не. Поне засега. Поне засега, тъй като искането на оставки само по себе си не е сериозен аргумент. Опозицията иска оставки, смятайки, че това трябва да работи. Истината е, че опозицията не работи това. Истинската опозиция няма за цел да свали правителство. Истинската опозиция има за цел да създаде алтернатива на управлението. Това са две много различни неща. Но в българския случай БСП не разбират тази разлика. Така че очевидно е, че на всеки човек, заемащ изборна длъжност, може да бъде искана оставката. Въпросът е доколко сериозно е това. - Така е, защото не може да създаде своя. А това е седмица за седмица, ден за ден - в зависимост от това, което излезе по новините - БСП няма собствен дневен ред. БСП се опитва да сърфира върху онова, което се случва в обществото, без да следва каквато и да е цялостна логика. И това е нестабилният елемент в ситуацията, тъй като аз съм сигурен, че дори най-големите симпатизанти на тази партия не могат да си спомнят преди две седмици какво е искала партията им. - То е изцяло ситуативно. Каквото и да се случи - ако завали дори дъжд в някоя точка на страната и се запушат шахтите, това ще доведе до искане на оставка на правителството. Така че това вече е несериозно само по себе си. - Там има предистория, която е много интересна според мен. Защото при поредното искане на оставка на министър, от \"Атака\" много ясно заявиха, че е време да се преустанови с готовността на ГЕРБ да жертва фигури. Идва един момент, в който ГЕРБ трябва да започне да отбранява фигурите си, а не да са готови да се лишат от тях. И според мен това е по-скоро посланието, което стои в основата на реакцията на Обединените патриоти. Друг въпрос е, че е възможно това да не е консултирано с тях, но е сигурно, че изборът на новите титуляри ще бъде консултиран, така че, предполагам, там няма да възникнат проблеми. - Това е дълъг разговор, който те трябва да проведат помежду си. В смисъл - на две вълни. Първо - самите три партии, тъй като те извън предизборния си формат не направиха никакво усилие да се преобразуват в нещо по-трайно. Това са три партии, които влизат в предизборна кампания, всяка една от тях търси възможността да намали ефекта на това, че участва в управлението, за да може може да постигне по-добър изборен резултат. Така че първата вълна е конкуренцията между тях самите. И втората, разбира се, е на отношенията им спрямо ГЕРБ. Така че това е разговор, който те трябва да проведат помежду си. Аз смятам обаче, че след вчерашните решения парламентарното мнозинство има шанс да влезе в по-добра кондиция в началото на следващия политически сезон. Ако това не се беше случило, още във вторник на извънредното заседание на парламента щеше дасе говори само за това. В момента вече тази тема няма да е актуална. - Да, абсолютно. Да. Сподели:", "date": "2018.09.01", "title": "САМО В ПИК! Социологът Антоний Гълъбов с разбиващ коментар за Нинова, БСП и смените в кабинета на Борисов"}
{"url": "https://pik.bg/%D1%85%D1%83%D0%BB%D0%B8%D0%B3%D0%B0%D0%BD-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%B2-%D1%82%D0%B5%D0%BB%D0%B5%D0%BA%D0%BE%D0%BC-%D1%89%D0%B5-%D0%B2%D0%B8-%D1%83%D0%B1%D0%B8%D1%8F-%D0%B2%D1%81%D0%B8%D1%87%D0%BA%D0%B8%D1%82%D0%B5-news777446.html", "text": "6 месеца условна присъда постанови Районната прокуратура във Велико Търново за хулиганство в офис на телекомуникационна компания. На 26 юни мъжът влязъл в офиса на \"БТК\" и засипал с обиди и нецензурни думи служителите, като се заканвал: \"Ще ви убия всичките!\", \"Искаш ли да те изчакам след работа и да ти начупя зъбите?\". Хулиганът е признат за виновен по обвинение в непристойни действия, грубо нарушаващи обществения ред и изразяващи явно неуважение към обществото. На обвиняемия е наложено наказание 6 месеца лишаване от свобода. Изпълнението на присъдата е отложено за срок от три дни. През първите две години на изпитателния срок хулиганът ще трябва да ходи на задължителни периодични срещи с пробационен служител. Сподели:", "date": "2018.09.01", "title": "Хулиган скочи на служители в телеком: Ще ви убия всичките!"}
{"url": "https://pik.bg/%D0%BF%D0%B5%D1%82%D1%82%D0%B5-%D0%BD%D0%B0%D0%B9-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B8-%D0%BE%D1%82%D1%80%D0%BE%D0%B2%D0%B8-%D0%BF%D0%BE%D0%B7%D0%BD%D0%B0%D1%82%D0%B8-%D0%BD%D0%B0-%D1%85%D0%BE%D1%80%D0%B0%D1%82%D0%B0-news777451.html", "text": "Отровите са химични вещества и съединения, които нарушават нормалното протичане на жизнените процеси в живите организми. Те са трудни за откриване и често не оставят никакви следи. Ето пет от най-смъртоносните отрови, познати на хората: 1. Полоний Полоният е радиоактивен елемент, който разгражда тъканите на тялото. Поглъщането на само 7 трилиона от един грам довежда до внезапна смърт. Полоният е перфектното средство за убийства, тъй като употребата му е трудно доказуема. 2. Цианид Цианидът е смъртоносна отрова, която се свързва с желязото в кръвта, като го ограничава от пренасянето на кислород в клетките. Летална доза убива за минути. Намира се в семена от ябълки, череши, бадеми и кайсии. 3. Аматоксин Аматоксинът е смъртоносна отрова, открита в гъбата мухоморка . Яденето на една гъба е достатъчно, за да доведе до бавен и мъчителен край на живота ви. Аматоксинът атакува бъбреците и черния дроб . Той оказва влияние върху нервната проводимост между мозъка и тялото. Минималната доза може да доведе до загуба на усещане и парализа . Отровата се разнася в тялото за около 6 часа и ако сте поели малко повече от нея, то краят може да бъде фатален. 5. Рицин Тази изключително токсична растителна отрова е известна с това, че е използвана за убийството на българския журналист и дисидент Георги Марков. Тя представлява гликопротеин, който нарушава синтеза на протеини в клетката, предизвиквайки клетъчна смърт. Сподели:", "date": "2018.09.01", "title": "Петте най-смъртоносни отрови, познати на хората"}
{"url": "https://pik.bg/%D0%BD%D0%BE%D0%B2%D0%BE-%D0%BE%D0%B3%D0%BD%D0%B8%D1%89%D0%B5-%D0%BD%D0%B0-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%87%D1%83%D0%BC%D0%B0-%D0%BF%D0%BE-%D1%81%D0%B2%D0%B8%D0%BD%D0%B5%D1%82%D0%B5-%D0%BD%D0%B0-%D0%BE%D0%BA%D0%BE%D0%BB%D0%BE-5-%D0%BA%D0%BC-%D0%BE%D1%82-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BD%D0%B8-%D1%81-%D1%80%D1%83%D0%BC%D1%8A%D0%BD%D0%B8%D1%8F-news777455.html", "text": "Ново огнище на болестта африканска чума по свинете е регистрирано на около 5 километра от границата ни с Румъния. Това потвърди директорът на Областната дирекция по безопасност на храните в Силистра д-р Себахтин Халид. Експерти от областната дирекция днес ще разговарят със стопани от с. Краново, където има около 12 животни. Оттам препоръчват те да бъдат заколени. Най-много големи свинеферми има в североизточна България. Само в Русенско те са около пет. Стопаните са притеснени, каза Ангел Маринов, който отглежда близо 1 700 животни: \"Не знаем, какво да правим. Доста от колегите, включително и аз, имахме намерение за бизнес, но всеки си спря плановете, просто не знаем, какво ще се случи утре\". Заради съмнения за африканска чума по свинете в четвъртък от Агенцията по храните взеха проби и от заден двор в провадийското село Тутраканци. Сподели:", "date": "2018.09.01", "title": "Ново огнище на африканска чума по свинете на около 5 км от границата ни с Румъния"}
{"url": "https://pik.bg/%D0%BD%D0%B0%D1%80%D0%B0%D1%81%D0%BD%D0%B0%D0%BB%D0%B8-%D1%81%D0%B0-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B8%D1%82%D0%B5-%D1%81-%D0%B3%D0%B0%D0%B7%D0%BE%D0%B2%D0%B8-%D0%B1%D1%83%D1%82%D0%B8%D0%BB%D0%BA%D0%B8-%D0%B2-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%BE-news777452.html", "text": "Инцидентите с газови бутилки за битови нужди са зачестили през последните три месеца в област Сливен. Това съобщи началникът на Регионалната дирекция „Противопожарна безопасност и защита на населението“ главен инспектор Владимир Демирев. Причината за инцидентите е зареждане от нерегламентирани места и неизправни бутилки, predawa BNR. Препълването на газовите бутилки за битови нужди е основната причина за инцидентите. Главен инспектор Демирев коментира, че в повечето случаи бутилките се зареждат на газ станции за автомобили, а не на регламентираните места, където има кантари. “По правило бутилките се пълнят до 80% от техния обем, а това в обикновените газ станции няма как да стане. Това става само с теглене на специализираните такива места“, каза Демирев. Той коментира още, през последните два месеца на територията на Сливенска област са възникнали общо 142 пожара, като за същия период на миналата година пожарите те са били 328. Сподели:", "date": "2018.09.01", "title": "Нараснали са инцидентите с газови бутилки в Сливенско"}
{"url": "https://pik.bg/%D0%BD%D0%B0%D0%B4-48-%D0%BE%D1%82-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%B2-%D0%BE%D0%B1%D0%BB%D0%B0%D1%81%D1%82-%D1%81%D0%BC%D0%BE%D0%BB%D1%8F%D0%BD-%D0%B2-%D1%80%D0%B8%D1%81%D0%BA-%D0%BE%D1%82-%D0%B1%D0%B5%D0%B4%D0%BD%D0%BE%D1%81%D1%82-news777445.html", "text": "Над 53 хил. жители на област Смолян или 48.6 на сто от населението е в риск от бедност и социално изключване. Това сочат данни на Регионалното статистическо бюро за индикаторите на бедност и социално включване през 2017 г. Според статистиката през миналата година линията на бедност в областта е била 309.92 лв., а под този праг попадат 20.9 на сто от жителите. Равнището на бедност в района се увеличава до 31.1 на сто, ако от доходите на домакинствата се изключат социалните трансфери, но се отчетат пенсиите. Малко над 60 на сто от домакинствата са с ограничени възможности да си позволят едноседмична почивка извън дома, а 32 процента имат затруднения за навременно плащане на различни разходи за жилището. Сравнявайки със статистическите данни за 2016 г., линията на бедност е повишена с 3.5%, а относителният дял на бедното население е намалял с 1.4 пункта. Сподели:", "date": "2018.09.01", "title": "Над 48% от населението в област Смолян в риск от бедност"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%81%D0%B0-%D0%BF%D1%80%D0%BE%D0%B2%D0%B5%D1%80%D0%B8%D0%BB%D0%B8-%D1%81%D0%B8%D0%B3%D0%BD%D0%B0%D0%BB%D0%B8-%D0%B7%D0%B0-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5-%D0%BD%D0%B0-%D1%80%D0%B5%D0%BA%D0%B0-%D0%B4%D1%83%D0%BD%D0%B0%D0%B2-news777449.html", "text": "Контролни проверки по два сигнала за замърсяване на река Дунав са извършили експертите на Регионалната инспекция по околната среда и водите в Русе съвместно с представители на Басейновата дирекция \"Дунавски район\", Регионалната лаборатория към Изпълнителната агенция по околната среда в Русе и агенцията \"Морска администрация\". Това съобщиха от РИОСВ в крайдунавския град. Извършен е обход на бреговата ивица на реката, в района на индустриалната зона \"Тегра\", край град Мартен и село Ряхово. Не са констатирани мазни петна във водата и отлагания по брега. Около точката на заустване на канализационния колектор, в който се включват производствените отпадъчни води от предприятията в индустриалната зона, също не са установени замърсявания и миризми. Взети са водни проби от изхода на пречиствателните станции на две инсталации, извършващи дейност. Резултатите ще бъдат ясни до две седмици. Сподели:", "date": "2018.09.01", "title": "Експерти са проверили сигнали за замърсяване на река Дунав"}
{"url": "https://pik.bg/%D0%BF%D0%BE%D1%82%D1%80%D0%B5%D1%81-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BA%D0%B0%D0%BA%D1%8A%D0%B2-%D1%83%D0%B6%D0%B0%D1%81-%D0%B5-%D0%B7%D0%B0%D0%BA%D1%83%D1%81%D0%BA%D0%B0%D1%82%D0%B0-%D0%B7%D0%B0-%D1%80%D0%BE%D0%B4%D0%B8%D0%BB%D0%BA%D0%B8%D1%82%D0%B5-%D0%B2-%D0%BC%D0%B0%D0%B9%D1%87%D0%B8%D0%BD-%D0%B4%D0%BE%D0%BC-%D0%B4%D0%BE%D0%BA%D0%B0%D1%82%D0%BE-%D0%B2-%D1%8F%D0%BF%D0%BE%D0%BD%D0%B8%D1%8F--news775089.html", "text": "Снимка на закуската, която се предлага в Майчин дом, предизвика сериозно негодувание във Фейсбук. Потребител в групата \"Видяно в София\" сподели кадър, на който се вижда филийка хляб, кубче масло и 20 грама сладко, сервирани в стара захабена метална чиния. Снимката е озаглавена:\"Закуска в Майчин дом\". Само за няколко часа публикацията е коментирана близо 700 пъти, а десетки хора са споделили потресаващата снимка. Някои потребители дори публикуват фотоси на храната, която се предлага в болници по целия свят. В Япония например пациентите избират от няколко вида различно меню: - Омурайсу (омлет, пълнен със зеленчуци и ориз), салата с макарони, пилешка супа, пръстени от калмари, плодове, зелен чай - Паста с гъби, картофена салата, салата от броколи и бекон, пилешка супа, плодове, хляб, зелен чай - Сьомга, тофу, салата със Спанак, нато (ферментирали соеви кълнове), супа мису, ориз, мляко - Сирене камембер и стафиди, пържено говеждо, картофено пюре, кабоча (супа от сладка тиква), корен от лотос с грейви сос, царевична супа, ориз, салата, тирамису, плодове, портокалов сок, зелен чай Сподели:", "date": "2018.09.01", "title": "ПОТРЕС! Няма да повярвате какъв ужас е закуската за родилките в Майчин дом, докато в Япония сервират... (СНИМКИ)"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%80%D0%B0%D0%B7%D1%81%D0%B5%D0%BA%D1%80%D0%B5%D1%82%D0%B8%D1%85%D0%B0-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B5%D0%BB%D1%86%D0%B8%D0%BD-%D0%B8-%D0%BA%D0%BB%D0%B8%D0%BD%D1%82%D1%8A%D0%BD-%D0%B7%D0%B0-%D0%BF%D1%83%D1%82%D0%B8%D0%BD-news777488.html", "text": "Библиотеката на бившия президент на САЩ Бил Клинтън публикува над 1000 архивни единици, отнасящи се до руско-американските отношения през 90-те години на ХХ век. Сред публикуваните документи има стенограми на разговори на Клинтън с тогавашния руски президент Борис Елцин, в които той му съобщава, че е избрал Владимир Путин за свой приемник, предава БНР. През 1999 година Елцин казал на американския си колега, че е избрал приемник и че Путин е надежден и „обстоятелствен“ човек. В стенограма от 8 септември 1999 година Елцин пояснява, че е проучил биографията на Путин, обкръжението му и интересите му и че според него той добре разбира какви отговорности има. Руският президент също така казал на Клинтън, че е уверен в победата на Путин на президентските избори. Той ще продължи моята линия за демократизация и разширяване на контактите на Русия. Има енергия и ум, за да постигне успехи, добавил Елцин. Той предупредил Клинтън да не се допускат комунистите в Русия отново да вземат властта. Половината от тези хора са фанатици, те могат да разрушат всичко. Те ще отменят границите между републиките от бившия СССР, искат да върнат Крим в състава на Руската федерация и предявяват претенции и за Аляска, което ще доведе до война, казва Елцин. Елцин предава властта на Путин на 31 декември 1999 година, а на 7 май 2000 сегашният господар на Кремъл печели президентските избори. Сподели:", "date": "2018.09.01", "title": "УНИКАЛИ РАЗКРИТИЯ! Разсекретиха разговори на Елцин и Клинтън за Путин"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BE%D1%82%D1%85%D0%B2%D1%8A%D1%80%D0%BB%D1%8F-%D0%BE%D1%84%D0%B5%D1%80%D1%82%D0%B0-%D0%BD%D0%B0-%D0%B5%D1%81-%D0%B7%D0%B0-%D0%BD%D1%83%D0%BB%D0%B5%D0%B2%D0%B8-%D0%BC%D0%B8%D1%82%D0%B0-%D0%B2%D1%8A%D1%80%D1%85%D1%83-%D0%BA%D0%BE%D0%BB%D0%B8%D1%82%D0%B5-news777470.html", "text": "Президентът на САЩ Доналд Тръмп заяви в интервю за агенция \"Блумбърг\", че предложението на ЕС да се откаже от мита върху вноса на американски автомобили не е достатъчно, предаде БТА. „Не е достатъчно. Техните потребители са свикнали да купуват техните коли, а не нашите“, каза Тръмп, който често е изразявал раздразнение, че вижда мерцедеси по улиците на Ню Йорк. \"ЕС е почти толкова ужасен, колкото Китай, но в умален вид\", добави той, цитиран от агенция Франс прес. Шефът на Европейската комисия Жан-Клод Юнкер заяви днес, че се надява да надделее постигнатата през юли договорка с Тръмп да се работи по ограничено търговско споразумение, което премахва митата, но автомобилният сектор е изключен от него. Европейският комисар за търговията Сесилия Малмстрьом заяви вчера в Брюксел, че ЕС е готов да включи автомобилостроенето в евентуално търговско споразумение със САЩ. „Готови сме да сведем до нула митата си, дори върху автомобилите. Всички мита се нулират, ако и САЩ направят същото. Трябва да е взаимно“, каза Малмстрьом пред комисия на Европарламента. Ако Вашингтон наруши споразумението и наложи допълнителни мита за леките автомобили, „тогава и ние ще направим това“, каза днес Юнкер пред германската телевизия Це Де Еф (ZDF). Той добави, че ЕС няма да позволи на никой да определя търговските му политики. Тръмп заплашва да въведе 25-процентни мита върху вносните автомобили и е възложил на търговското министерство на САЩ да проучи въпроса. Сподели:", "date": "2018.09.01", "title": "Тръмп отхвърля оферта на ЕС за нулеви мита върху колите"}
{"url": "https://pik.bg/%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%B2%D0%B4%D0%B8%D0%B3%D0%BD%D0%B0-%D0%BE%D1%81%D0%BD%D0%BE%D0%B2%D0%BD%D0%B0%D1%82%D0%B0-%D0%BB%D0%B8%D1%85%D0%B2%D0%B0-%D0%BD%D0%B0-60-%D1%81%D0%BB%D0%B5%D0%B4-%D1%81%D1%80%D0%B8%D0%B2-%D0%BD%D0%B0-%D0%BF%D0%B5%D1%81%D0%BE%D1%82%D0%BE-news777466.html", "text": "Аржентинската централна банка повиши днес основната си лихва от 45% на 60% в опит да овладее срива на песото, предаде агенция Франс прес. Стойността на песото се понижи с около 7 на сто спрямо долара вчера, а тази сутрин изгуби още 5% до 35,9 песо за един долар. Поевтиняването на националната валута накара Аржентина да поиска вчера от Международния валутен фонд (МВФ) ускоряване на договореното в началото на годината финансиране от 50 милиарда долара. В началото на месеца централната банка определи основна лихва от 45 на сто. Сподели:", "date": "2018.09.01", "title": "Аржентина вдигна основната лихва на 60% след срив на песото"}
{"url": "https://pik.bg/%D0%B4%D0%B5%D0%BF%D0%B0%D1%80%D0%B4%D0%B8%D0%B9%D0%BE-%D0%BE%D1%82%D1%80%D0%B5%D1%87%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%BC%D0%BB%D0%B0%D0%B4%D0%B0-%D1%84%D1%80%D0%B5%D0%BD%D1%81%D0%BA%D0%B0-%D0%B0%D0%BA%D1%82%D1%80%D0%B8%D1%81%D0%B0-news777467.html", "text": "Френската звезда Жерар Депардийо е обвинен в изнасилване от млада актриса. В Париж вече започна разследване. В началото на тази седмица 22-годишна французойка подава жалба в полицията и твърди, че е изнасилена два пъти в разстояние на 5 дни от Жерар Депардийо. Намирала се е в дома му, където репетирали за неин спектакъл. Депардийо познава баща й и заради това поема под крилото си младата дебютантка. До момента, когато научава, че е обвинен от нея за изнасилвания. „В контакт съм с Жерар Депардийо. Той е потресен от внесената жалба и отрича да е имало сексуално насилие. Апелирам да сме изключително внимателни и да уважаваме правата на всички. Не трябва да се разпространяват публични обвинения, които могат сериозно да навредят”, заяви адвокатът му Ерве Темим. Предстои второ изслушване от полицията на младата актриса. Едва тогава ще стане ясно дали ще има и кога разпит на Депардийо. 69-годишният актьор има над 180 филма в кариерата си. Кинозвездата обаче е автор и на десетки скандални провокации. От 2013 г. той е руски гражданин и често демонстрира приятелски отношения с президента Путин. Сподели:", "date": "2018.09.01", "title": "Депардийо отрече обвиненията в изнасилване на млада френска актриса"}
{"url": "https://pik.bg/%D1%81%D0%BF%D1%80%D1%8F%D1%85%D0%B0-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0-%D0%BD%D0%B0-%D1%81%D1%82%D0%BE%D0%BA%D0%B8-%D0%BE%D1%82-%D1%82%D1%83%D1%80%D1%86%D0%B8%D1%8F-%D0%B7%D0%B0-100-%D0%B1%D0%BE%D0%BD%D0%B0-%D0%B4%D0%B2%D0%B0%D0%BC%D0%B0-%D1%81%D0%B0-%D0%B2-%D0%B0%D1%80%D0%B5%D1%81%D1%82%D0%B0-news777471.html", "text": "Двама мъже са задържани за нерегламентиран внос на стоки от Турция, съобщиха от Прокуратурата в Бургас. С лек автомобил Денислав и Саид внесли препарати, електронни цигари, електроника и други за близо 100 000 лева. Контрабандната стока е открита от митничари на пункт „Малко Търново“. За това престъпление е предвидено наказание „лишаване от свобода“ от 3 г. до 10 г., „глоба“ от 20 000 лв. до 100 000 лева. Стоките са отнети в полза на държавата и отнемане в полза на държавата на превозното средство, послужило за превозване на стоките. Предстои Окръжна прокуратура – Бургас да внесе в съда искане за вземане на постоянна мярка за неотклонение „Задържане под стража“ спрямо обвиняемите. Сподели:", "date": "2018.09.01", "title": "Спряха контрабанда на стоки от Турция за 100 бона! Двама са в ареста"}
{"url": "https://pik.bg/%D0%BD%D0%B5-%D0%B2%D0%BE%D0%B4%D0%B5%D1%82%D0%B5-%D0%B1%D0%B5%D0%B1%D0%B5%D1%82%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D1%80%D1%83%D0%BC%D1%8A%D0%BD%D0%B8%D1%8F-%D0%B8-%D1%81%D1%8A%D1%80%D0%B1%D0%B8%D1%8F-%D0%B8%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%BC%D0%BE%D1%80%D0%B1%D0%B8%D0%BB%D0%B8-news777462.html", "text": "Деца на възраст под 1 година да не пътуват до Гърция, Сърбия и Румъния, препоръчва главният здравен инспектор д-р Ангел Кунчев. Причината е повишената заболеваемост от морбили в тези държави, а възрастта под година се счита за подимунизационна заради липса на действие на ваксина в този възрастов интервал. Официални ограничения за пътуване на малки деца няма и препоръката цели по-скоро да повиши вниманието на родителите. Според Кунчев причината за епидемията от дребната шарка в Белград е свързана с нежеланието на определени родители да имунизират децата си. Инспекторът посочи, че в повечето случаи това са интелигентни хора в добро икономическо състояние. \"Голям е броят на случаите на заболели от морбили в съседни на нас страни от началото на годината. Но не бива да се драматизира ситуацията. Всяко дете над тази възраст (1 г.), което е имунизирано, е абсолютно гарантирано и за него няма абсолютно никакви ограничения и препоръки. Но докато продължава ситуацията около нас - най-вече в Украйна, Сърбия, Гърция и Румъния, трябва да имаме предвид, че е възможен и внос на вируса и възможност за заразяване, когато пък ние посещаваме тези страни\", посочи д-р Кунчев. Той успокои за доброто имунизационно покритие срещу морбили у нас: \"Около нас циркулацията на дивия морбилен вирус е интензивна, имаме и случи на внос в страната - осем-девет за тази година, и въпреки това вирусът не намери неимунни лица, където да се разпространи, показва, че наистина сме постигнали нелош обхват. За съжаление обаче продължаваме да имаме някой \"джобове\" от неимунни деца. Най-много ни притеснява групата на родителите, които се колебаят по отношение на ваксините, които имат някакви страхове и са се поддали на неверни информации най-вече от интернет и отлагат или изобщо не правят имунизациите\". \"Много внимателно следя какво се случва в Сърбия, тъй като огромният брой от случите при тях е в Белград. Става дума за интелигенти майки с добро икономическо състояние, като основната причина е точно влиянието на антиваксиналните движения. Животът ни показва какво се случва, когато допуснем спад на имунизационното покритие\", предупреди главният здравен инспектор. Сподели:", "date": "2018.09.01", "title": "Не водете бебета в Гърция, Румъния и Сърбия! Има опасност от морбили"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4%D0%BD%D0%BE-%D0%BB%D1%8F%D1%82%D0%BD%D0%BE-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%BD%D0%B8%D1%8F-%D0%B3%D0%B0%D0%B7-news777472.html", "text": "Цената на природния газ на холандските и британските борси превиши 300 долара за 1000 кубични метра, което е рекорд за това време на годината, съобщава ProFinance. Подобна цена е имало само през 2013 година при авария на газов хъб в Австрия, отбелязва изданието. Противно на логиката цените на суровината и през лятото вървят нагоре, като експертите посочват като основна причина спирането на четири френски атомни реактора заради наводнения, което е довело до използване на природен газ от хранилищата. В резултат хранилищата в момента са запълнени на 72,9 %, което е най-ниското ниво от 2013 година насам. Сега основните оператори трябва да попълнят запасите и това вероятно ще запази възхдящия тренд на цените. Сподели:", "date": "2018.09.01", "title": "Рекордно лятно поскъпване на природния газ"}
{"url": "https://pik.bg/%D0%BC%D0%B8%D0%BB%D0%B8%D0%BE%D0%BD%D0%B8-%D0%B3%D1%83%D0%B1%D1%8F%D1%82-%D1%80%D0%BE%D0%B4%D0%BD%D0%B8%D1%82%D0%B5-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D0%BE%D1%80%D0%B5%D1%85%D0%B8-%D0%BE%D1%82-%D0%BA%D1%80%D0%B0%D0%B6%D0%B1%D0%B8-news777477.html", "text": "Кражбите на орехи, които са част от ежедневието в селските райони, причиняват сериозни финансови загуби на производителите, за които отглеждането на културата е бизнес. Още преди активната беритба на ореха полицейските служители в различни общини хванаха тонове нелегално обрани зелени орехи. Благодарение на навременната намеса на полицаите в община Казанлък вече има конфискувани няколко партиди крадени орехи с бусове. Някои общински администрации са създали необходимата организация и успешно си сътрудничат с полицията. Това е полезна практика, която е необходимо да бъде възприета от всяка община с подобни проблеми, коментира за „Агрозона“ Илиас Сарнук, Илиас Сарнуккойто е производител и износител на орехи и председател на Национална асоциация на производителите и преработвателите на черупкови плодове – НАППЧП. По негови думи кражбата на 1 кг орехова ядка означава около 10 лв. загуба за производителя. „При кражба стоката се конфискува и се продава на местните преработватели. Това е вариант, който добавя допълнителни пари в хазната на общините и намалява сивата икономика в малките населени места.“, каза Илиас Сарнук. В асоциацията се дискутират варианти, които да се предложат на местните власти относно изискуемите документи за произход на набраната продукция, които да съпровождат легално набраните и превозвани количества орехи и така да се съдейства на органите на полицията да могат по-ефективно да осъществяват контрол при проверките. Също така се обмисля определяне на начална дата за беритба на ореха, която да се обявява в отделните общини, за да се избегне съсипването на част от реколтата от брането на “зелено”, обясни фермерът. В момента заради липсата на хора, които да се ангажират в преработка и трошене, орехипреработвателите са склонни да вземат машини и да пренебрегнат фирата, която е значително по-голяма, поради смесената суровина с която работят – орехи от различни сортове. От друга страна, при ръчното чупене проблемите също не са малко и включват: консумация на част от продукцията, подмяна на подадената продукция с друга с по-лошо качество, ниско КПД, високи изисквания от работниците за почасово заплащане. Всичко това води до загуби за производителя/преработвателя и оскъпява себестойността на крайния продукт. За да решат тези проблеми, членовете на асоциацията все по-често прибягват до използването на специализирани машини. „Можем да се похвалим, че в асоциацията имаме член, който предлага решения в тази област и се надяваме да привлечем други подобни производители.“, допълни Илиас Сарнук. Сподели:", "date": "2018.09.01", "title": "Милиони губят родните производители на орехи от кражби"}
{"url": "https://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F%D1%82-%D0%B7%D0%BE%D0%BE%D0%BF%D0%B0%D1%80%D0%BA-%D0%B8%D0%BC%D0%B0-%D0%BD%D0%BE%D0%B2-%D0%BE%D0%B1%D0%B8%D1%82%D0%B0%D1%82%D0%B5%D0%BB-%E2%80%93-%D0%BC%D1%8A%D0%B6%D0%BA%D0%B0%D1%82%D0%B0-%D0%B1%D1%8A%D1%80%D0%BD%D0%B5%D1%81%D1%82%D0%B0-%D0%BC%D0%B5%D1%87%D0%BA%D0%B0-news777476.html", "text": "Софийският зоопарк има нов обитател – мъжката бърнеста мечка Лийм. Новината съобщиха от Зоологическата градина в София, като публикуваха снимки на сладкия мечок на страницата си във Фейсбук. Мечокът Лийм е на три години и е роден в зоопарка в Лайпциг, Германия. Софийският зоопарк получава този интересен и рядък вид мечка по линия на Европейската програма за застрашени видове на Европейската асоциация на зоопарковете и аквариумите, като в бъдеще очакват и женска мечка от същия вид. Бърнестата мечка е в категория Уязвим вид в Световната червена книга. Тенденцията при популацията на бърнестите мечки в природата (около 20 000) е намаляваща. Този вид мечка е разпространена в Южна Азия във влажните гори на Индия и Шри Ланка, както и в южните низини на Непал. Имат интересна диета – хранят се предимно с насекоми и плодове, рядко с месо. Бърнестата мечка е прототип на мечката Балу от „Книга за джунглата“ на Ръдиард Киплинг. Лийм се чувства добре в новия си дом и е много игрив и активен, посочват от Зоопарка. Сподели:", "date": "2018.09.01", "title": "Софийският зоопарк има нов обитател – мъжката бърнеста мечка"}
{"url": "https://pik.bg/%D1%81%D0%B5%D0%B2%D0%BB%D0%B8%D0%B5%D0%B2%D0%BE-%D0%BF%D0%BE%D1%81%D1%80%D0%B5%D1%89%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D1%80%D0%BE%D0%BA-%D0%BC%D1%83%D0%B7%D0%B8%D0%BA%D0%B0%D1%82%D0%B0-%D0%BE%D1%82-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-news777473.html", "text": "Севлиево ще посрещне тази вечер фенове на рок музиката от страната за Втория фестивал, който се провежда на открито край стените на средновековния град \"Хоталич“ над града. Първата вечер от двудневния фестивал е посветена на българския рок. На сцената ще излязат легендите от ФСБ. Преди тях настроението на публиката ще подгряват \"Ахат\", П.И.Ф. и севлиевецът Мирян Костадинов, познат от участието си в един от телевизионните музикални формати, информира БНР. В събота край стените на средновековния град над Севлиево ще пеят сърбите от Нови сад \"Перо деформеро“, известни с музикалния си стил, комбиниращ турбо фолк и прогресив метал. Групите \"Обратен ефект“, \"Светльо и легендите“ и \"Северозападняците“ са другите участници във втората фестивална вечер. Входът е свободен. Организаторите от Община Севлиево осигуряват безплатен транспорт до крепостта и обратно. Сподели:", "date": "2018.09.01", "title": "Севлиево посреща феновете на рок музиката от цялата страна"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8%D1%82%D0%B5-%D0%BD%D0%B0-%D1%86%D1%81%D0%BA%D0%B0-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D1%83%D0%BC%D0%B5%D0%BD%D0%B8%D1%8F-%D0%BF%D0%BE-%D0%B1%D0%BE%D0%B9%D0%BD%D0%B0-%D1%81%D1%82%D1%80%D0%B5%D0%BB%D0%B1%D0%B0-%D1%81%D0%BD%D0%B8%D0%BC%D0%BA%D0%B8-news777481.html", "text": "ЦСКА вече е в Пловдив, където ще бъде на лагер преди утрешното гостуване на Ботев на базата на съперника ни в квартал Коматево. Срещата от седмия кръг на Първа лига ще започне в 18:45 часа. За втори път тимът ни беше гост на 68-а бригада \"Специални сили\" в Пловдив, където играчите и треньорите изпробваха своите стрелкови умения. Поканата за визитата на ЦСКА беше отправена от шефа на поделението - бригаден генерал Явор Матеев, като идеята е да се предаде армейският дух на отбора. Играчите и треньорите стреляха със снайпери, автомати, картечници, пистолети и други оръжия на полигона в поделението. Всички се забавляваха и с интерес изпробваха мерника си, а най-любопитно заниманието се оказа за новите попълнения в тима, които не бяха част от ЦСКА през изминалия сезон, когато отборът ни за първи път гостува в поделението. Генерал Явор Матеев остана впечатлен от уменията на футболистите и сподели, че някои от тях са подобрили представянето си спрямо първия път. Той пожела на ЦСКА успех срещу Ботев (Пловдив) утре, както и късмет по пътя към титлата и Купата през този сезон. Сподели:", "date": "2018.09.01", "title": "Футболистите на ЦСКА показаха умения по бойна стрелба (СНИМКИ)"}
{"url": "https://pik.bg/%D0%BA%D0%BE%D0%B8-%D1%81%D0%B0-%D0%BF%D0%BE-%D0%B4%D0%BE%D0%B1%D1%80%D0%B8-%D1%88%D0%BE%D1%84%D1%8C%D0%BE%D1%80%D0%B8---%D0%B6%D0%B5%D0%BD%D0%B8%D1%82%D0%B5-%D0%B8%D0%BB%D0%B8-%D0%BC%D1%8A%D0%B6%D0%B5%D1%82%D0%B5-news777460.html", "text": "Понеже дългогодишните дебати за това дали мъжете са по-добри водачи от жените никога не са били напълно решени, ново изследване на британците е насочено към това да изясни въпроса. Сравнявайки данните на Министерството на правосъдието на Великобритания, проектът на Confused.com стига до извода, че чисто статистически жените всъщност са по-добрите шофьори, отколкото колегите им мъже. Както се оказва, цифрите показват, че жените са по-бавни, когато става въпрос за обучение и научаване. Но веднага щом усвоят знанията, те са по-надеждни зад волана, защото извършват по-малко престъпления, участват в по-малко катастрофи, нещастни случаи, инциденти и харчат по-малко от застраховката, отколкото мъжете. Според цифрите, мъжете 4 пъти повече нарушават закона по време на шофиране. От 585 000 случая на водачи, регистрирани в съда в Англия и Уелс през 2017 г., 79% са на мъже. Повечето мъже са виновни за превишена скорост, шофиране в нетрезво състояние, нарушение на правилата за движение и управление без плащане на данък или застраховка. За сравнение броят на жените, отговорни за същите тези нарушения е почти половината от броя на мъжете шофьори. Същото несъответствие се забелязва и когато става въпрос за застрахователни искове: през 2017 г. 65% от исковете са направени от мъже, като в 17% от случаите са виновни жалбоподателите. От 35-те% искове, заявени от жените, само 9% са били за инциденти, в които жалбоподателят е виновен. \"В качеството си на жена шофьор, знам, че жените могат добре да се справят с волана, а данните показват, че те и шофират по-безопасно по пътищата\", - казва Аманда Стретън, редактор нарубрика за моторните спортове в Confused.com. \"Това се отразява във факта, че те плащат почти 100 лири за своите застрахователни премии. И това може да бъде свързано с това, че повече мъже извършват повече автомобилни нарушения, отколкото жените. Не само това, но те и често притежават по-луксозни автомобили, което означава, че претенциите им вероятно ще бъдат по-скъпи\", добавя тя. Сподели:", "date": "2018.09.01", "title": "Кои са по-добри шофьори - жените или мъжете"}
{"url": "https://pik.bg/%D1%81%D0%B4%D1%81-%D1%82%D1%80%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D0%BE%D1%81%D1%82%D0%B0%D0%B2%D0%BA%D0%B8-%D0%B4%D0%BE%D0%BA%D0%B0%D0%B7%D0%B2%D0%B0%D1%82-%D1%87%D0%B5-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%B5-%D0%B2-%D0%BA%D1%80%D0%B8%D0%B7%D0%B0-news777478.html", "text": "Оставките на трима министри от кабинета Борисов-3 са поредното доказателство, че управлението е в криза и буксува. Не само в сектор икономика, както СДС отчете след срива на чуждестранните инвестиции, но и в други ключови области от обществено-политическия живот. В държавата се създава тревожното усещане, че правителството не може да се справя с предизвикателствата и кризите, не е стабилно и не управлява добре. В тази връзка, Съюзът на демократичните сили отново заявява, че е опозиция на настоящото управление не само, защото няма участие в него, а защото не вижда десни политики и реформи, осъществявани от правителството. След европредседателството в държавата единствените новини са инцидентите, скандалите и сривовете – на Търговския регистър, на застрахователното дружество „Олимпик“, избиването на животните в Странджа, изграждането на бутафорна ограда по границата ни с Румъния,случая \"Силистар\", трагедията край Своге. Като опозиционна партия, ние не смятаме за политически правилно наши представители да участват в лично качество в управлението и да пренасят неговите негативи върху СДС. Затова призоваваме члена на Националния съвет на СДС Вълчо Чолаков, който е единственият областен управител, останал след като партията не е в управлението, да направи своя избор – висшия ръководен орган на СДС, или поста си на висш представител на правителството в Бургас. Сподели:", "date": "2018.09.01", "title": "СДС: Трите министерски оставки доказват, че управлението е в криза"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%BC%D0%B8%D1%81-%D1%81%D0%B8%D0%BB%D0%B8%D0%BA%D0%BE%D0%BD-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D0%B2-%D1%82%D1%80%D0%BE%D0%B9%D0%BA%D0%B0-%D1%81-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0---%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B8-%D0%BF%D0%BE%D0%B4%D0%B5%D0%BB%D1%8F%D1%82-%D1%87%D0%B5%D1%80%D0%BD%D0%BE%D0%BA%D0%BE-news777416.html", "text": "След плъзналите слухове, че Виктория Петрова е сред участниците в новия сезон на \"ВИП Брадър\", красавицата опроверга мълвата. \"Действително имах среща с продуцентите, но няма да участвам в предаването, поне няма да е в този сезон\", поясни силиконката. Вики взе участие в клипа на младата попфолк звезда Нанси \"All inclusive\". Красавицата се вихри в лентата заедно с екстравагантен чернокож младеж, приятел на Нанси. Изпълнителката не крие и близкото приятелство с Виктория, която на драго сърце прегърнала идеята да се снима в \"All inclusive\". Там двете хубавици поделят мъжа в общи, страстни кадри. Сподели:", "date": "2018.09.01", "title": "ГОРЕЩО! \"Мис Силикон\" Виктория Петрова в тройка с чалга дива - не могат да си поделят чернокож любовник (ВИДЕО)"}
{"url": "https://pik.bg/%D0%BA%D0%BE%D0%BA%D0%B0-%D0%BA%D0%BE%D0%BB%D0%B0-%D0%BA%D1%83%D0%BF%D1%83%D0%B2%D0%B0-%D0%B2%D0%B5%D1%80%D0%B8%D0%B3%D0%B0%D1%82%D0%B0-%D0%B7%D0%B0-%D0%BA%D0%B0%D1%84%D0%B5%D0%BD%D0%B5%D1%82%D0%B0-%D0%BA%D0%BE%D1%81%D1%82%D0%B0-%D0%B7%D0%B0-$51-%D0%BC%D0%BB%D1%80%D0%B4-news777458.html", "text": "Американският гигант \"Кока-кола\" обяви днес, че е постигнато споразумение за купуване на международната верига кафенета „Коста“, предаде АФП. Сделката за 3,9 милиарда британски паунда ($5,1 млрд., 4,3 млрд. евро) идва в момент, когато търсенето на традиционни газирани напитки се свива в САЩ и на други пазари. Тя е договорена със собственика на веригата „Коста“ - британската компания за хотелиерство и ресторантьорство „Уайтбред“. „Топлите напитки са едни от малкото останали области в сектора (на безалкохолните напитки), в които „Кока-кола“ не притежава световна марка. „Коста“ ни дава достъп до този пазар“, посочва Джеймс Куинси , изпълнителен директор на американската компания в съвместно изявление за сделката. „Продажбата на „Коста“ на „Кока-кола“ е нов успех в 276-годишната история на „Уайтбред“, изрази задоволството си генералният директор на компанията Алисън Бритън. Тя напомни, че „Уайтбред“ е придобила „Коста“ през 1995 г. за 19 милиона британски лири. Тогава веригата притежавала само 39 кафенета, а сега има 2400 във Великобритания и 1400 в чужбина. Марката управлява освен това 8000 кафе машини „Коста експрес“ (Costa Express), които са достъпни в супермаркетите и бензиностанциите в осем страни. Сподели:", "date": "2018.09.01", "title": "\"Кока-кола\" купува веригата за кафенета \"Коста\" за $5,1 млрд."}
{"url": "https://pik.bg/%D1%83%D0%B6%D0%B0%D1%81-%D0%BA%D1%80%D0%B8%D1%81%D0%BA%D0%BE-%D1%81%D0%B5-%D0%BF%D1%80%D0%B5%D0%B1%D0%B8-%D1%81-%D0%BC%D0%BE%D1%82%D0%BE%D1%80---%D0%B2%D0%B8%D0%B6%D1%82%D0%B5-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D1%8F%D1%82%D0%B0-%D0%BF%D0%BE-%D0%BB%D0%B8%D1%86%D0%B5%D1%82%D0%BE-%D0%BC%D1%83-%D1%81%D0%BB%D0%B5%D0%B4-%D1%81%D0%B0%D0%BA%D0%B0%D1%82%D0%BB%D1%8A%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news777425.html", "text": "Криско падна от мотор по време на снимките на новия си клип, който тепърва предстои да излезе. Изпълнителят се ожали на многобройните си почитатели. \"При заснемането на видеото към новата ми песен, паднах от мотор\", осведоми всички заинтересовани габровецът. Към написаното има и кадър, на който си личат две малки рани на лицето. За по-малко от 24 часа снимката събра 16 000 харесвания и стотици коментари от негови фенове, които с нетърпение очакват новото парче. Засега не е ясно кога ще излезе клипът. Само до преди дни Криско се бе отдал на заслужена почивка и побърза да се похвали, че за първи път е натрупал толкова хубав тен, пише \"Телеграф\". Сподели:", "date": "2018.09.01", "title": "УЖАС! Криско се преби с мотор - вижте пораженията по лицето му след сакатлъка (СНИМКА)"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%8A%D1%82%D0%B5%D0%BD-%D0%B5%D0%BA%D1%81%D0%BF%D0%B5%D1%80%D1%82-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BA%D1%80%D0%B0%D0%B9-%D1%81%D0%B2%D0%BE%D0%B3%D0%B5-%D0%BD%D1%8F%D0%BC%D0%B0%D1%88%D0%B5-%D0%B4%D0%B0-%D1%81%D0%B5-%D1%81%D1%82%D0%B8%D0%B3-news777258.html", "text": "\"Първата причина за катастрофата е това мостово съоръжение. Втората причина е липсата на всякакви отводнителни съоръжения. На трето място – установи се, че пътната настилка е абсолютно гладка.Трябва да се отчитат природните дадености – не може навсякъде да се полага един и същи асфалт, на някои места трябва да се усилва сцеплението\", отчете причините за катастрофата той. \"Това става с т.нар. набивна фракция – по този начин се преодоляват всякакви проблеми при дъжд и лед, което е изключително съществено\", посочи как да се отстрани проблемът с пътната настилка инж. Жиянски. \"Мантинелата в случая има декоративна функция, не върши работа. Не може да няма предпазно съоръжение по виадуктите\", добави той. \"Даваме прекалено много жертви по пътищата, което говори за недобре свършена работа. Трябва из корен да се направи един сериозен преглед и сериозни промени, които да осигурят нормална експлоатация на нашите пътища\", завърши Жиянски. Край Своге има изградено мостово съоръжение, което заема значителна част от пътното платно. Никой не си е направил труда да го разшири, а няма никакъв проблем това да бъде направено. От там започва цялата трагедия. Това каза в сутрешния блок на \"България он еър\" пътният експерт и проектант инж. Владимир Жиянски по повод тежката катастрофа край Своге, при която загинаха 17 души, а над 20 бяха ранени. Сподели:", "date": "2018.09.01", "title": "ГОРЕЩА ТЕМА! Пътен експерт със страшно разкритие за трагедията край Своге: Нямаше да се стигне дотук, ако..."}
{"url": "https://pik.bg/%D0%BF%D0%B8%D1%8F%D0%BD%D0%B8%D1%8F%D1%82-%D1%88%D0%BE%D1%84%D1%8C%D0%BE%D1%80-%D0%BA%D0%BE%D0%B9%D1%82%D0%BE-%D1%83%D0%B1%D0%B8-%D0%B4%D0%B5%D1%82%D0%B5-%D0%B1%D0%B8%D0%BB-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-news777430.html", "text": "Надзирател от затвора в Пазарджик, който в извънработно време е блъснал с личен автомобил и причинил смъртта на 16-годишно дете, е отстранен от длъжност и срещу него е образувано дисциплинарно производство от Главна дирекция \"Изпълнение на наказанията\". Това съобщиха от пресслужбата на Министерството на правосъдието. Той е задържан от на МВР и срещу него се води разследване. Инцидентът е станал снощи около 20.30 ч., на пътя между пазарджишките села Ивайло и Сарая. Мъжът настигнал с автомобила си „Опел” група младежи с велосипеди и блъснал колелото на 16-годишен тийнейджър. Пострадалото дете починало пред очите на пристигналите на място полицаи и медици от Спешна помощ въпреки опитите им да го реанимират. Униформените тествали водача с дрегер, който отчел 1.58 промила концентрация на алкохол в издишания въздух. Сподели:", "date": "2018.09.01", "title": "Пияният шофьор, който уби дете, бил надзирател в пазарджишкия затвор"}
{"url": "https://pik.bg/%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B2-%D1%81%D0%B2%D0%BE%D0%B3%D0%B5-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B8%D1%82%D0%B5-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-news777436.html", "text": "Трите министерски оставки, които са подадени, не решават нищо в този случаи. Трябва да бъдат открити хората, които са подписали този акт 16 за осъществяването на този некачествен ремонт. Това каза Александър Славков, организатор на протеста в Своге, цитиран от Струма.бг. Протестиращите се събраха след тежкия пътен инцидент, при който загинаха 17 души край Своге, пише блиц. Славков е бил свидетел на вземането на проби от пътя край Своге. „За втори път взимат проби. Тези няма да показват нищо по-различно от първите – че асфалтът е некачествен, негоден да бъде положен за пътна настилка“. Процесуално-следствените действия на мястото на катастрофата продължават, каза още той. Сподели:", "date": "2018.09.01", "title": "Първи коментари на протестиращи в Своге за оставките на министрите"}
{"url": "https://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D1%82-43-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D0%BE%D1%82-%D0%BE%D0%B1%D0%B7%D0%BE%D1%80-%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D0%B3%D0%BE-news777439.html", "text": "Органите на реда в Бургас издирват 43-годишния Радослав Лефтеров Георгиев. Мъжът е родом от Обзор. От близо два месеца е в неизвестност. На 11 юли е напуснал дома си и се отправил в посока Западна България. Забелязан е в района на ГКПП-Златарево-Ново село, откъде е хванал автобус за Петрич. По описание лицето изглежда по следния начин: висок е около 175 см, има нормално телосложение, кафява коса и очи. ОДМВР – Бургас призовава гражданите, разполагащи с някаква информация относно местонахождението на Радослав Лефтеров Георгиев да съобщят незабавно на тел. 112 или в най-близкото районно управление. Сподели:", "date": "2018.09.01", "title": "Издирват 43-годишния Радослав от Обзор. Виждали ли сте го?"}
{"url": "https://pik.bg/%D1%88%D0%BE%D0%BA-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%BD%D0%B5-%D0%BF%D0%BE%D0%BF%D0%B0%D0%B4%D0%BD%D0%B0-%D0%B2-%D1%81%D1%8A%D1%81%D1%82%D0%B0%D0%B2%D0%B0-%D0%BD%D0%B0-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-news777440.html", "text": "Селекционерът на Португалия Фернандо Сантош обяви списъка си от 24-ма футболисти за предстоящата контрола на тима с Хърватия на 6-ти септември, както и за мача с Италия от Лигата на нациите на 10-ти септември. Както се очакваше, в състава не попада капитанът на отбора Кристиано Роналдо. Нападателят сам поиска почивка от националната селекция, за да може да се адаптира по-бързо към новия си тим Ювентус, syob]awa Sportal. Първи повиквателни за “мореплавателите” получиха вратарят на Тондела Клаудио Рамос, 19-годишният талант на Бенфика Жедсон Фернандеш, халфът Сержио Оливейра от Порто и защитникът на Монпелие Педро Мендеш. Впечатление прави и завръщането на Ренато Санчес от Байерн Мюнхен, който не беше в групата за Мондиал 2018. Сподели:", "date": "2018.09.01", "title": "ШОК! Кристиано Роналдо не попадна в състава на Португалия"}
{"url": "https://pik.bg/%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BD%D0%B8%D0%BC%D1%85-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B5%D1%84%D0%B5%D0%BA%D1%82%D0%B8%D0%B2%D0%BD%D0%B8-%D1%81%D1%82%D0%B0%D1%87%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-news777484.html", "text": "Служителите на Националния институт по метеорология и хидрология са влезли в процедура за започване на ефективни стачни действия. Причината е, че вчера Управителният съвет на Българската академия на науките освободи предсрочно от длъжност директора на института проф. Христомир Брънзов, ден след като той подкрепи протеста на колегите си, които настояват НИМХ да бъде отделен от БАН. Някои от тях обясниха пред БНР, че работата в института е сериозно затруднена, тъй като целият му ръководен екип се е оттеглил в знак на солидарност с Брънзов. Подготвя се и декларация, която ще бъде входирана в Министерския съвет, просветното министерство и БАН. Какви са исканията в нея обясни Евгения Егова: \"В декларацията има две основни точки - на първо място да се реши незабавно кризата, което означава, че ще продължат действията по извеждането на института от академията и на второ място - Общото събрание на БАН да отмени решението на Управителния съвет за отстраняване на директора от длъжността му\". Заседанието на Общото събрание на БАН е насрочено за 10 септември. Сподели:", "date": "2018.09.01", "title": "Служители на НИМХ започват ефективни стачни действия"}
{"url": "https://pik.bg/%D0%BC%D0%B5%D1%80%D0%BA%D0%B5%D0%BB-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D1%87%D0%B0%D1%81%D0%BE%D0%B2%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%B2-%D0%B5%D1%81-%D0%BA%D0%B0%D1%82%D0%BE-%D0%BC%D0%BD%D0%BE%D0%B3%D0%BE-%D0%B2%D0%B0%D0%B6%D0%B5%D0%BD-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82-news777442.html", "text": "Отказът от смяната на часовото време в Европейския съюз е много важен приоритет, заяви германският канцлер Ангела Меркел, цитирана от ДПА, при посещението си в Нигерия. Испанският външен министър Жозеп Борел не изключи възможността страната му да премине в друг часови пояс, който би съответствал по-добре на географското й положение, предаде ТАСС, като се позова на испанската осведомителна агенция ЕФЕ. По-рано днес председателят на Европейската комисия Жан-Клод Юнкер за първи път изрази мнение по въпроса за сезонното местене на стрелките на часовника в ЕС. Той каза, че е привърженик на идеята лятното часово време да се запази за постоянно, но изтъкна, че окончателното решение ще вземат парламентите в страните от съюза. Сподели:", "date": "2018.09.01", "title": "Меркел определи отказа от промяна на часовото време в ЕС като много важен приоритет"}
{"url": "https://pik.bg/%D1%81%D0%BB%D0%B5%D0%B4-%D1%80%D0%B0%D0%B7%D0%B2%D0%BE%D0%B4%D0%B0-%D0%BD%D0%B8%D0%BA%D0%B8-%D0%B8%D0%BB%D0%B8%D0%B5%D0%B2-%D0%BF%D0%BE%D0%BA%D0%B0%D0%B7%D0%B0-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D1%81%D0%B8---%D0%B1%D1%80%D1%8E%D0%BD%D0%B5%D1%82%D0%BA%D0%B0-%D0%B5-%D0%B8-%D0%B2%D1%81%D1%8F%D0%BA%D0%B0-%D0%B2%D0%B5%D1%87%D0%B5%D1%80-%D1%81%D0%B5-%D1%80%D0%B0%D0%B7%D1%85%D0%BE%D0%B6%D0%B4%D0%B0%D1%82-%D0%BA%D1%80%D0%B0%D0%B9-%D0%BD%D0%B4-news777423.html", "text": "След развода със Саня Борисова Ники Илиев показа коя е единствената жена в живота му. Слуховете за тайна връзка с актрисата Даяна Ханджиева не спират, но режисьорът даде да се разбере, че има само една принцеса в живота му. Красивата кафява лабрадорка има щастието да бъде обичана и разхождана от един от най-желаните мъже в България, пише ежедневник. Кучето бе отглеждано и от Саня преди семейството да се разпадне. Според клюкарите двамата още не могат да се разберат при кого от тях ще остане породистото животно. По всяка вероятност двамата или ще си делят грижите за него, или Илиев ще го задържи при себе си за постоянно. Сподели:", "date": "2018.09.01", "title": "СЛЕД РАЗВОДА! Ники Илиев показа любимата си - брюнетка е и всяка вечер се разхождат край НДК (СНИМКА)"}
{"url": "https://pik.bg/%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD%D0%B0-%D0%BF%D1%80%D0%B8%D0%BB%D0%B8%D0%BA%D0%B0-%D1%8E%D0%BB%D0%B8%D0%B0%D0%BD-%D0%B2%D0%B5%D1%80%D0%B3%D0%BE%D0%B2-%D1%81-%D0%B4%D0%B2%D0%BE%D0%B9%D0%BD%D0%B8%D0%BA-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BA%D0%BB%D0%BE%D0%BD%D0%B8%D0%BD%D0%B3%D1%8A%D1%82-%D0%BD%D0%B0-%D0%B4%D0%BE%D1%86-%D0%B1%D0%B0%D0%BD%D0%BA%D0%BE%D0%B2-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82--news777389.html", "text": "Звездата от \"Откраднат живот\" Юлиан Вергов има двойник, при това колега. Още по-парадоксалното е, че и двамата играят лекари в популярни докторски сериали. Двойникът на Вергов се казва Андреас Луст и влиза в кожата на патолога Щефан Шнел от сериала \"Анджелика Факс\" по \"Фокс крайм\". Вергов пък бе шеф на болница \"Свети Кирил\" в четвъртия сезон, но в шестия сезон, който започва след седмица по Нова тв, преотстъпи тази роля на своя колега в Народния театър Владо Пенев. 51-годишният Луст, който е роден във Виена може да се похвали с участие не само в сериали, но и филми като \"Мюнхен\" на Стивън Спилбърг. С подходяща прическа той досущ прилича на нашенеца Вергов, който продължава активно да снима лекарския сериал, показват фотосите му в социалните мрежи. Юлиан е малко по-млад от двойника си - в момента е на 48 години, а българските зрителки са категорични, че и доста по-красив. Въпреки това обаче приликата между двамата е убийствена. Сподели:", "date": "2018.09.01", "title": "УБИЙСТВЕНА ПРИЛИКА! Юлиан Вергов с двойник в Германия! Клонингът на доц. Банков от \"Откраднат живот\" също е... доктор (СНИМКИ)"}
{"url": "https://pik.bg/%D0%BD%D0%BE%D0%B2-%D0%B5%D0%BA%D1%88%D1%8A%D0%BD-%D0%B2%D0%B0%D0%BD%D0%B4%D0%B0%D0%BB%D0%B8-%D0%BF%D0%B0%D0%BA-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%B4%D0%B5%D1%86%D0%B0-%D0%B2-%D0%BF%D0%BB%D0%B5%D0%B2%D0%B5%D0%BD-news777514.html", "text": "Втори вандалски акт е извършен в Плевен днес по обед от двама непълнолетни в сградата, която се подготвя за Център за терапия на деца с аутизъм за Северна България. Това съобщи пред БТА Владислава Цолова от фондация \"Стъпка за невидимите деца на България\" и сдружение \"Аутизъм днес\". Тя уточни, че са нанесени щети. Говорителят на Окръжната прокуратура Нанка Рачева потвърди за инцидента и уточни, че двамата извършители - момче и момиче, са задържани и се водят следствени действия. От фондацията очакват разследването да стигне до край и да установи истинските посегатели върху този Център за терапия. Сградата се намира в квартал \"Сторгозия\" и е бившия социален дом за деца \"Детелина\". Първият вандалски акт бе извършен на 25 август и при разследването бяха задържани петима, които са заподозрени като извършители. Сподели:", "date": "2018.09.01", "title": "НОВ ЕКШЪН! Вандали пак потрошиха център за деца в Плевен"}
{"url": "https://pik.bg/%D0%B0%D0%B2%D0%B8%D0%BE%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D0%BE%D1%87%D0%B8-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news777523.html", "text": "Самолет е излязъл от пистата в Сочи, при инцидента има пострадали, предава TACC. Самолет Боинг 737-800 на авиокомпанията UTAir е напуснал пистата при кацане и е паднал в река, в резултат на което са били унищожени крило и колесник и се е запалил левия двигател. Това се посочва в съобщението, разпространено от пресслужбата на авиокомпанията. Авиокомпанията и авиационните власти са започнали да разследват причините за инцидента. Компанията уточни, че на борда има 164 пътници и 6 членове на екипажа. Съобщава се за 18 души, които са ранени в резултат на инцидента, включително три деца, но няма загинали. Сподели:", "date": "2018.09.01", "title": "Авиокатастрофа в Сочи, има ранени"}
{"url": "https://pik.bg/%D1%81%D0%BE%D1%84%D0%B8%D1%8F-%D1%87%D0%B5%D1%81%D1%82%D0%B2%D0%B0-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD%D0%BE-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-news777515.html", "text": "На 6 септември (четвъртък) от 11.30 часа пред Мавзолея-костница на княз Александър І Батенберг на бул. „Васил Левски” №81 ще се проведе тържествено честване на 133-тата годишнина от Съединението на Източна Румелия с Княжество България, съобщиха от пресцентъра на Столична община. Организатор на събитието е oбщината. В програмата ще участват Националната гвардейска част, вокален ансамбъл „България” с диригент акад. Валентин Бобевски и актрисата Силвия Лулчева. Слово ще произнесе доц. д-р Тодор Чобанов, заместник-кмет на Столична община. Столична община отправя покана към официалните институции, към патриотични сдружения и формации, към гражданите и гостите на столицата да се включат в отдаването на почит и признателност към родолюбивото дело на дейците, посветили се на каузата за Съединението на България. Сподели:", "date": "2018.09.01", "title": "София чества тържествено Съединението"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%BE%D0%B1%D0%B8%D1%82%D0%B0%D1%82%D0%B5%D0%BB-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F%D1%82-%D0%B7%D0%BE%D0%BE%D0%BF%D0%B0%D1%80%D0%BA-%D0%BF%D1%80%D0%B8%D1%8E%D1%82%D0%B8-%D0%B7%D0%B0%D1%89%D0%B8%D1%82%D0%B5%D0%BD-%D0%BC%D0%B5%D1%87%D0%BE%D0%BA-news777516.html", "text": "Софийският зоопарк има нов обитател – мъжката бърнеста мечка Лийм. Новината съобщиха от Зоологическата градина в София, като публикуваха снимки на сладкия мечок на страницата си във Facebook. Мечокът Лийм е на три години и е роден в зоопарка в Лайпциг, Германия. Софийският зоопарк получава този интересен и рядък вид мечка по линия на Европейската програма за застрашени видове на Европейската асоциация на зоопарковете и аквариумите, като в бъдеще очакват и женска мечка от същия вид. Бърнестата мечка е в категория Уязвим вид в Световната червена книга. Тенденцията при популацията на бърнестите мечки в природата (около 20 000) е намаляваща. Този вид мечка е разпространена в Южна Азия във влажните гори на Индия и Шри Ланка, както и в южните низини на Непал. Имат интересна диета – хранят се предимно с насекоми и плодове, рядко с месо. Бърнестата мечка е прототип на мечката Балу от „Книга за джунглата“ на Ръдиард Киплинг. Лийм се чувства добре в новия си дом и е много игрив и активен, посочват от Зоопарка. Сподели:", "date": "2018.09.01", "title": "Уникален обитател! Столичният зоопарк приюти защитен мечок"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%BF%D1%8A%D0%BB%D0%B5%D0%BD-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-news777525.html", "text": "Овен Разчитайте на личният си чар и на умението си да общувате. Използвайте възможността да подобрите финансовото си състояние и стабилизирайте заеманото обществено положение. Не пътувайте. Заради проява на упорство при опит да наложите мнението си, или на инат ще си създадете проблеми на работното място. Рак Дева Скорпион Козирог Риби Телец Имате възможност да постигнете материални успехи, въпреки че няма да е ви е много лесно. Не се претоварвайте с непланирана допълнителна работа. Ограничете контактите си с вашите колеги, за да не ви пречат. Не разчитайте на късмета си, ако имате намерение да поставите началото на нова дейност. Обмислете отново плановете си. Близнаци Сутринта сте орисани да успявате, ако не пропилеете деня си в бездействие. Следобед не се заемайте със сериозни и отговорни служебни задачи. Не е изключено поради независещи от вас фактори да претърпите загуби. Склонни сте към непредпазливост. Денят ви дава възможност да поставите ново начало и да обмислите промяна на дейността си. Лъв Откажете се от търговските сделки и от обсъждане на планираните финансови операции. Неуспехът ви е породен от сериозни затруднения на работното място, чието преодоляване ви носи успех. Направете така, че да докажете умението си да се справяте с трудностите. Следобед сте склонни да спорите, въпреки че нямате повод да се противопоставяте на колегите си. Везни До обед сте подложени на неочаквани и неблагоприятни промени. Не създавайте трудности на работното си място, заради ненужен спор. Не се опитвайте да наложите мнението си. Следобед Съдбата ще обърне събитията в професионалния ви живот във ваша полза. Ако ви предложат пътуване, което трябва да осъществите в следващите дни, приемете, защото ще ви донесе успехи. Стрелец Предстои ви благоприятен ден, свързан и с професионални успехи. Не отказвайте да обмислите предложенията за работа, свързани с промяна на работното място. Убедителни сте при делови разговор. Говорите омайно и ще спечелите, ако не повишавате тон. Бъдете умерени във всичко, което искате да предприемете. Предпазвайте се от загуби. Водолей Очаквайте новина за приходи от работа, която сте завършили миналия месец. Предпазвайте се от финансови неуспехи, породени от трудности на работното място, които няма как да избегнете, а и не бива да се опитвате. Ще се наложи да коригирате бъдещите си планове. Сподели:", "date": "2018.09.01", "title": "САМО В ПИК! Топастроложката Алена с пълен дневен хороскоп"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D1%80%D0%B0%D1%84%D0%B8%D0%BD%D0%B5%D1%80%D0%B8%D1%8F-%D0%B2-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B8%D0%BD%D0%B3%D0%BE%D0%BB%D1%89%D0%B0%D1%82-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news777558.html", "text": "Пожар избухна в събота сутринта след експлозия в рафинерия близо до германския град Инголщат,  в провинция Бавария, съобщават местните медии. По първноачална информация най-малко осем души са ранени. Трима от пострадалите са са по-тежко пострадали, съобщават от полицията. Сподели:", "date": "2018.09.01", "title": "ИЗВЪНРЕДНО! Експлозия в рафинерия в германския град Инголщат, има ранени"}
{"url": "https://pik.bg/300-%D0%BC%D0%BB%D0%BD-%D0%B5%D0%B2%D1%80%D0%BE-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-%D0%BA%D0%B8%D1%82%D0%B0%D0%B9-%D1%83-%D0%BD%D0%B0%D1%81-news777517.html", "text": "Проекти за близо 300 млн. евро са подкрепени до този момент от Китайската банка за развитие в страната ни, съобщиха от пресцентъра на Министерството на икономиката. Финансирането е допринесло за развитие на важни за икономиката на България проекти в областта на транспорта, възобновяемите източници, строителство, промишленост и други сектори. Това стана ясно по време на среща на министъра на икономиката Емил Караниколов и г-н Уан Уейдонг, директор на Китайската банка за развитие, клон Чунцин, отговарящ за България. Г-н Уан Уейдонг е на посещение в страната ни във връзка с договарян нов двустранен заем с Българската банка за развитие. Той изтъкна, че България е важен партньор на Китайската банка за развитие, като представителите на банката виждат силен потенциал и възможности в страната ни. Министър Караниколов и Уан Уейдонг обсъдиха възможностите за подкрепа от страна на банката и на ключови проекти в България в сферата на телекомуникации, земеделие, енергетика и инфраструктура. Икономическият министър представи Индустриалните зони в страната ни, като посочи, че те предлагат отлични условия на китайските инвеститори. Двамата оцениха високо развиващото се сътрудничество между Китайската и Българската банка за развитие, които през 2017 г. подписаха споразумение за получаване на дългосрочен междубанков заем в размер на 80 милиона евро. През тази година, в присъствието на премиерите на България и Китай, между двете банки бе подписано и Рамково споразумение за 1,5 милиарда евро, което предвижда договаряне на финансиране за следващите 5 години по инициативата „Един пояс, един път“. „Като цяло икономическите ни връзки с Китай през последните години се развиват с все по-бързи темпове, а домакинството на 7-та Среща на правителствените ръководители на Инициативата „16+1“ очерта нови възможности за партньорство и допринесе за задълбочаване на икономическото сътрудничество“, допълни Караниколов. Китайската банка за развитие е една от най-големите финансови институции, финансираща в Европа, която разполага с общ актив от 2 трилиона евро. Сподели:", "date": "2018.09.01", "title": "300 млн. евро инвестира Китай у нас"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B8%D0%BA-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2---%D0%BA%D0%B0%D0%BC%D0%B0%D1%80%D0%B0%D1%82%D0%B0-%D0%BD%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8%D1%82%D0%B5-%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D0%B8%D0%B7%D0%B2%D0%B8%D0%BD-news777513.html", "text": "Камарата на строителите в България настоява президентът Румен Радев да се извини на 200 000 души, които работят в бранша. Това пише в съобщение, изпратено до медиите, от пресцентъра на Камарата на строителите в България. Повод за обръщението е вчерашното изказване на държавния глава, в което той заяви, че \"трагедията край Своге извади наяве порочната система в обществените поръчки, в строителството и контрола над качеството на пътищата. Там навсякъде се вихри безнаказаност\". Публикуваме съобщението без редакторска намеса: \"КСБ изразява своите искрени съболезнования към близките на загиналите и към пострадалите от тежкия инцидент край Своге. Инцидентът на пътя за Своге е голяма човешка трагедия. Свидетели сме на сериозната ангажираност на всички разследващи органи и желанието им виновните да бъдат разкрити и да понесат своята отговорност. Ние вярваме, че следствието и прокуратурата ще установи причините и виновниците за инцидента. За съжаление една трагедия се политизира и използва, като се поставя негативен знак върху строителния бранш като цяло и се омаловажават огромните усилия и постигнатото в модернизирането на инфраструктурата и строителството на важни обекти на фирмите, които работят при стриктно спазване на законовите изисквания и нормите за безопасност. КСБ счита, че твърдения за „порочни системи в обществените поръчки, строителството“, „изядени“ пари и вихреща се „безнаказаност“ са необосновани и безотговорни, част от политическото говорене, без никаква аргументираност, което показва тенденциозност и създава негативни нагласи в обществото към един от браншовете с основен принос към икономиката и осигуряващ сериозна заетост. Внушенията, които отправя президентът Румен Радев за строителния сектор, не са за първи път. КСБ не приема използването на президентската институция за разпространение на откровено неверни твърдения, които могат да доведат до сериозни икономически вреди на бранша и уронват авторитета на строителната професия! Това говорене е изключително опасно, то ще доведе до блокиране на европейски средства, фалит на фирми, драстично увеличаване на безработицата, стачки и негативен имидж на България. Българските строители не са крадци и престъпници, а създават блага за България! Напомняме, че в Централния професионален регистър на строителя на КСБ са вписани над 5100 фирми, които осигуряват работа на над 200 хил. души и препитание на близо 1,5 млн. българи. Голяма част от тези хора вероятно също са гласували за президента Радев, чиито са тези твърдения. Призоваваме президента г-н Радев да се извини на тези 200 хил. души, работещи в строителния бранш! Строителният отрасъл е изправен пред огромни предизвикателства, спирането на стартирали и забавянето на реализацията на предстоящи важни инфраструктурни проекти може да доведе до сериозни икономически последици за България, както и до критично задълбочаване на и без това тежкия проблем с липсата на кадри, които просто ще напуснат страната, търсейки по-стабилен трудов пазар. Г-н президент, ако продължавате по този начин, много е вероятно след 6 месеца да няма кого да обвинявате!\", завършва становището на КСБ. Сподели:", "date": "2018.09.01", "title": "СКАНДАЛ В ПИК! Бунт срещу президента Румен Радев - Камарата на строителите иска да се извини на 200 000 българи: Не сме крадци!"}
{"url": "https://pik.bg/%D0%B2%D0%B5%D0%B1%D0%B5%D1%80-%D0%BE%D0%B1%D1%8F%D0%B2%D1%8F%D0%B2%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B5%D0%BA-%D1%84%D0%BE%D0%BA%D1%83%D1%81%D0%B8%D1%80%D0%B0%D0%BD%D0%B0-%D0%BD%D0%B0-%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-news777534.html", "text": "Германският политик от Християнсоциалния съюз и председател на групата на ЕНП в ЕП Манфред Вебер, се очаква скоро да потвърди кандидатурата си на поста нов председател на Европейската комисия, като се очаква миграцията да бъде важен въпрос в дневния му ред, предава Euractiv, цитирани от \"Фокус\". По-рано тази седмица германският канцлер Ангела Меркел даде своята „благословия“ за сънародника си да води ЕНП на европейските избори следващия май. Очаква се той да потвърди кандидатурата си в началото на следващата седмица, когато ЕНП заседава във Виена. Миграцията ще бъде водещ приоритет за Вебер. „Това е въпрос, който може да разкъса Европа“, коментира запознат източник от ЕНП. По-рано политикът подкрепи идеята на страните от Северна Африка да се отпуснат средства за сътрудничество по мигрантския въпрос по примера на договора, който Европа сключи с Турция. Предлага се създаването на центрове в трети страни, където да се преценя кой има право на убежище. Междувременно той заяви, че Европа се нуждае от „осезаеми резултати“ при управлението на границите си. Очаква се на срещата във Виена Вебер да бъде подкрепен от представителите на ЕНП от Германия, Испания, Ирландия и Хърватия. Негов предполагаем съперник за номинацията за водещ кандидат за поста председател на ЕК ще бъдат водещият преговарящ на ЕС за Брекзит Мишел Барние и бившият министър-председател на Финландия Александър Стуб. Сподели:", "date": "2018.09.01", "title": "Вебер обявява кандидатура за председател на ЕК, фокусирана на миграцията"}
{"url": "https://pik.bg/%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D0%B8-%D0%BC%D0%BE%D0%BD%D1%82%D0%B0%D0%BD%D0%B0-%D0%BD%D0%B0-%D0%B4%D1%8A%D0%BD%D0%BE%D1%82%D0%BE-%D0%BF%D0%BE-%D1%82%D1%80%D1%83%D0%B4%D0%BE%D0%B2%D0%B0-%D0%B7%D0%B0%D0%B5%D1%82%D0%BE%D1%81%D1%82-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news777537.html", "text": "Врачанска област е на едно от последните места в страната по коефициент на заетост в региона през второто тримесечие на годината - 40.6 процента , при 52.5 процента за страната, съобщава „Конкурент“. След нея е само област Монтана  (37.1 процента), отчитат от националния статистически институт. Показателите са на отдела за стратегически изследвания във Враца. През второто тримесечие общият брой на заетите лица на 15 и повече навършени години в област Враца е 57.5 хил., от които 31.7 хил. са мъже, а 25.9 хил. – жени, отчитат статистиците. В сравнение с първото тримесечие на годината общият брой на заетите хора на територията на областта намалява с 2.2 процента, а спрямо второто тримесечие на 2017 година намалението е с 5.3 процента. Заетите на възраст 15 - 64 навършени години пък са 56.6 хил., като от тях мъжете са 31.4 хил., а жените – 25.2 хил., сочат данните. Коефициентът на заетост за населението в същата възрастова група е 55.2 процента, съответно 59.4 процента за мъжете и 50.8 процента за жените. В сравнение с първо тримесечие на годината този коефициент намалява с 1.2 процентни пункта. Наблюдава се намаление в сравнение с първото тримесечие на 2018 г . на общият брой на заетите лица на възраст 15 – 64 години с 2.4 процента, а спрямо съответното тримесечие на 2017 г . броят на заетите в тази възрастова група намалява с 5.7 процента, сочат данните на националния статистически институт. Сподели:", "date": "2018.09.01", "title": "Врачанска област и Монтана на дъното по трудова заетост в страната"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B0-%D0%B8%D0%BD%D1%81%D0%BF%D0%B5%D0%BA%D1%86%D0%B8%D1%8F-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news777566.html", "text": "Министър-председателят Бойко Борисов инспектира строителните и ремонтни дейности на инфраструктурни проекти във Варна. Заедно с кмета на града Иван Портних, премиерът провери работата при пробива на бул. Сливница. Правителството е отпуснало 4,5 млн. лв. за проекта, като с реализирането му ще бъде осигурен бърз достъп до автомагистрала „Хемус“. Вече са изградени битовата канализация, както и телекомуникационната мрежа. Основата на едното пътното платно вече е готова, поставени  са бордюри и частично асфалтиране. Ремонтът на съществуващата част от булеварда се финансира по ОП „Региони в растеж“. Премиерът Борисов инспектира и строителните работи на бул. „Васил Левски“, който е най-големият инфраструктурен проект в града. За изграждането на новото трасе от ул. „Подвис“ до ул. „Девня“ правителството отпусна 80,5 млн. лв. След завършването на булеварда ефектът ще бъде облекчаване на движението в града, намаляване на задръстванията, извеждане на трафика извън централната градска зона, както и бърза връзка от летището към курортите. Работата по инфраструктурните проекти се изпълнява по график. Сподели:", "date": "2018.09.01", "title": "ПЪРВО В ПИК! Премиерът Борисов на изненадваща инспекция във Варна (СНИМКИ)"}
{"url": "https://pik.bg/%D0%BC%D0%B5%D0%BB%D0%B5-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B8-%D0%B4%D0%B2%D0%B0%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D1%81%D0%BB%D0%B5%D0%B4-%D1%81%D0%B1%D0%B8%D0%B2%D0%B0%D0%BD%D0%B5-%D0%BC%D0%B5%D0%B6%D0%B4%D1%83-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%B2%D1%80%D0%B0%D0%B6%D0%B4%D1%83%D0%B2%D0%B0%D1%89%D0%B8-%D1%84%D0%B0%D0%BC%D0%B8%D0%BB%D0%B8-news777572.html", "text": "Четирима души са пострадали, а двама са задържани след сбиване на есенния панаир в Карлово, съобщи радио „Фокус-Пловдив“, като се позовава на информация на  говорителя на ОДМВР-Пловдив. Около 20:00 часа на 31 август (петък) представители на две враждуващи фамилии се скарали на есенния панаир в Карлово. По първоначални данни всички били под въздействие на алкохол. Сбиването е прекратено след намесата на полицейски служители, без да има сериозни последици. Леко пострадали са четирима, а двама са отведени в РУ за 24 часа. По случая е образувано досъдебно производство. Сподели:", "date": "2018.09.01", "title": "МЕЛЕ! Четирима пострадали и двама задържани след сбиване между членове на враждуващи фамилии в Карлово"}
{"url": "https://pik.bg/%D0%BE%D1%89%D0%B5-%D0%B4%D0%B2%D0%B5-%D0%B2%D0%B5%D1%80%D0%B8%D0%B6%D0%BD%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-news777562.html", "text": "В района на катастрофата при 105-ия км на автомагистрала „Тракия“ са станали още две верижни катастрофи. Това заяви пред радио \"Фокус-Пазарджик\" говорителят на ОД на МВР в Пазарджик Мирослав Стоянов. Той обясни, че единият инцидент е в платното в посока София, а другият в платното за Пловдив. „След първата катастрофа водач на турски ТИР е намалил скоростта, за да избегне удар, но в задната част на камиона са се ударили последователно три турски леки автомобила. От другата страна имаме три или четири автомобила, които са намалили скоростта или са спрели, за да видят какво се случва и са се ударили“, коментира Стоянов. При тези два инцидента нямаме пострадали, нанесени са само материални щети. При първия инцидент също няма жартви. „Голям проблем са хората, които любопитстват, за да видят какво се случва и на практика стават причина за нови проблеми. Движението е затруднено, регулира се от екипи на „Пътна полиция“, ако се наложи то ще бъде отбито, но за сега няма такава необходимост, допълни Стоянов. Сподели:", "date": "2018.09.01", "title": "Още две верижни катастрофи на автомагистрала „Тракия“"}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%BE%D0%B4-%D0%B1%D0%BB%D0%BE%D0%BA%D0%B0%D0%B4%D0%B0-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BC%D0%B0%D1%87%D0%B0-%E2%80%9E%D0%B1%D0%BE%D1%82%D0%B5%D0%B2%E2%80%9C-%D0%BF%D0%BB%D0%BE%D0%B2%D0%B4%D0%B8%D0%B2-%E2%80%93-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-news777541.html", "text": "Във връзка с днешната футболна среща в квартал пловдивския квартал \"Коматево“ между „Ботев“ (Пловдив) и ЦСКА-София от ОД на МВР-Пловдив предприемат мерки за  охрана на обществения ред и безопасността на движението в Пловдив, съобщава „Трафикнюз“. Двубоят е от 18:45 часа. Преди, по време и след провеждане на спортната среща полицейските служители ще следят за недопускане на инциденти на територията на града. Ще бъде създадена организация за безпроблемно придвижване на зрителите за и от стадиона на спортен комплекс “Ботев 1912“. Около стадиона вече са разположени екипи на \"Специализирани полицейски сили\" и Жандармерия, които следят за реда в района. От сборните пунктове по маршрутите им на придвижване феновете на двата отбора ще бъдат съпроводени от полицейски екипи. В тази връзка е възможно да бъде въведено временно ограничение на движението по ул. ”Коматевско шосе” и по ул.”Захаридово”, в отсечката до кръстовището с ул.”Драговец”. На изградените контролно-пропускателни пунктове в зоната на спортното съоръжение служителите на реда ще извършват щателни проверки на посетителите и ще реагират незабавно при установени  нарушения на Закона за охрана на обществения ред при провеждане на спортни мероприятия. За да бъде избегнато струпване, от МВР приканват зрителите да се възползват от по-ранното отваряне на входовете на стадиона в 16:00 часа. ОДМВР – Пловдив пусна и детайлна информация, предназначена за феновете, в която се посочват нарушенията и санкциите съгласно Закона за опазване на обществения ред при провеждането на спортни мероприятия /ЗООРПСМ/: До територията на спортната зона се допускат само лица и превозни средства, които притежават право на достъп, което се удостоверява със следните документи/знаци: - входен билет или абонаментна карта; - служебен пропуск или акредитация; - покана. Документи (входен билет или абонаментна карта) за спортни мероприятия, определени като такива с висок риск от нарушаване на обществения ред, не се продават на каса в деня на мероприятието, като организаторите предварително обявяват тази информация публично. Цитираните документи може да се продават и по електронен път. Организира се пропускане на привържениците на различните отбори през различни входове на спортния обект, като се осъществява контрол за: - правото на достъп; - недопускане влизането на лица и внасянето на забранени предмети и вещества по чл. 20 и 21 от Закона за опазване на обществения ред при провеждането на спортни мероприятия; - недопускане на лица с наложена принудителна административна мярка забрана за посещение на спортни мероприятия в страната и в чужбина. На територията на спортната зона не се допускат: - лица, които отказват да бъдат проверени; - лица без лична карта; - лица, които отказват да изпълняват създадения ред и условия за влизане и пребиваване в спортния обект; - лица, в които се открият предмети и вещества, чието внасяне на територията на спортната зона и спортния обект е забранено; - лица, употребили алкохол или под въздействие на наркотични или други упойващи вещества, както и такива във видимо неадекватно или агресивно състояние, неможещи да контролират поведението си; - малолетни лица, които не са придружени от родител, настойник или друго лице, което полага грижи за детето, или от лице с педагогическо образование, в случаите на организирано посещение от учебни заведения или спортни организации; - непълнолетни лица до 16 години, които не са придружени от родител, попечител, друго лице, което полага грижи за детето, или от пълнолетен дееспособен придружител, когато спортното мероприятие завършва след 22 часа; - лица с наложена принудителна административна мярка забрана за посещение на спортни мероприятия в страната и в чужбина; - лица, които извършват нарушения по чл. 20 и 21 от Закона за опазване на обществения ред при провеждането на спортни мероприятия. В случаите на придружаване на малолетно или непълнолетно лице до 16 години съгласието на родителя, настойника, попечителя, другото лице, което полага грижи за детето, и на придружителя се удостоверява с декларация по точно определен образец. Едно пълнолетно дееспособно лице може да бъде придружител на не повече от три деца до 16 години, освен в случаите на организирано посещение от учебни заведения или спортни организации и в случаите, в които е родител, настойник, попечител или друго лице, което полага грижи за децата. Позволява се използването на технически средства с оглед установяване на обстоятелства касаещи недопускането на територията на спортната зона на следните категории лица: -  лица, които отказват да бъдат проверени; - лица, които отказват да изпълняват създадения ред и условия за влизане и пребиваване в спортния обект; - лица, в които се открият предмети и вещества, чието внасяне на територията на спортната зона и спортния обект е забранено; - лица, употребили алкохол или под въздействие на наркотични или други упойващи вещества, както и такива във видимо неадекватно или агресивно състояние, неможещи да контролират поведението си. За използването на технически средства по посочените критерии се съставя протокол. Право на пребиваване в спортната зона имат само лицата с право на достъп. Всеки посетител е длъжен да заеме определеното му в удостоверителния документ/знак (входен билет или абонаментна карта; служебен пропуск или акредитация; покана) място, освен в случаи, когато по съображения за сигурност организаторите на спортното мероприятие след съгласуване с органите, осигуряващи охраната, насочат посетителите към сектори или блокове, различни от посочените в билетите им. За посетителите на спортни мероприятия важат посочените по-долу забрани, като при установяване на нарушения извършителите се отстраняват от територията на спортната зона и спортния обект: - влизането в спортния обект с чужд документ/знак (входен билет или абонаментна карта; служебен пропуск или акредитация; покана); - влизането в спортния обект без лична карта, с изключение на малолетни лица, както и влизането в места и зони, забранени за посетители; - замърсяване на спортната зона и спортния обект; - влизането в спортната зона и в спортния обект, когато са под въздействието на алкохол, наркотични или други упойващи вещества, както и когато проявяват агресивно поведение; - писане, облепяне или рисуване навсякъде на територията на спортния обект или по конструкции по пътищата, които водят към него; - носенето на бутилки, включително пластмасови над 500 мл, предмети от чуплив или особено твърд материал, обемисти предмети и вещи, чадъри с дълги дръжки, знамена и транспаранти с дръжки, по-дълги от 1,5 м и с диаметър по-голям от 1 см, с изключение на олекотени ПВЦ тръби с размер до 2,5 см. Противообществена проява (спортно хулиганство) по смисъла на Закона за опазване на обществения ред при провеждането на спортни мероприятия е: Проява, която не съставлява престъпление по смисъла на Наказателния кодекс и е извършена в спортния обект или в спортната зона преди, по време или непосредствено след спортното мероприятие, както и на отиване или на връщане от спортния обект във връзка със спортното мероприятие, изразяваща се във: - носене на знамена, плакати и транспаранти, на които са изобразени текстове, изображения, абревиатури и символи, подтикващи към омраза и насилие, съдържащи обидни квалификации или олицетворяващи идеологии, обявени за противозаконни; - отказ за изпълнение на разпорежданията на отговорните за спортното мероприятие лица, ангажирани със сигурността и безопасността, или на полицейските органи; - преодоляването на преградни приспособления, конструкции и съоръжения, намиращи се в спортния обект или спортната зона; - нахлуване на спортния терен; - паленето и поддържането на огън; - хвърлянето на предмети; - носенето на маски и действия за напълно прикриване на лицето или на части от него, което затруднява разпознаването; - отправянето на ругатни, други неприлични изрази, жестове и поведение, които са особено вулгарни, както и изрази и скандирания, насаждащи омраза на расова, етническа или религиозна основа; - носенето на оръжие и предмети, които могат да се използват като оръжие; боеприпаси; спрейове със защитен газ, с разяждащи или с оцветяващи вещества; сигнални ракети, взривни устройства, пиротехнически изделия и други общоопасни средства, отделни техни съставки; наркотични и други упойващи вещества, както и други вещества и предмети, които могат да бъдат опасни за живота и здравето на околните; - предизвикване или участие в сбивания; - използването на посочените в т. 9 вещи, предмети и вещества; - посегателство над състезатели, съдии, полицейски органи или други ангажирани с организацията, със сигурността или с безопасността длъжностни лица, както и спрямо медицински лица, журналисти, фоторепортери и оператори; - унищожаване или повреждане на чуждо имущество; - използването на знамена, плакати и транспаранти, на които са изобразени текстове, изображения, абревиатури и символи, подтикващи към омраза и насилие, съдържащи обидни квалификации или олицетворяващи идеологии, обявени за противозаконни; - пребиваване в спортната зона или спортния обект на лица в срока на наложена забрана за посещение на спортни мероприятия в страната и в чужбина. По отношение налагането на наказания за извършени противообществени прояви са предвидени значително завишени глоби и санкции, както и полагане на безвъзмезден труд в полза на обществото: - За извършени противообществени прояви по чл. 21, т. 1 – 10 от Закона за опазване на обществения ред при провеждането на спортни мероприятия се налага глоба от 1000 до 2000 лв. и забрана за посещение на спортни мероприятия в страната и в чужбина за срок от една до две години. Когато деянието е извършено повторно, се налага безвъзмезден труд в полза на обществото от 60 до 140 часа или глоба от 3000 до 5000 лв., както и забрана за посещение на спортни мероприятия в страната и в чужбина за срок от три до 5 години, срокът на която се присъединява към неизтърпяната част от същата по вид принудителна административна мярка, ако такава е била наложена. -   За извършени противообществени прояви по чл. 21, т. 11 - 15 от Закона за опазване на обществения ред при провеждането на спортни мероприятия се налага безвъзмезден труд в полза на обществото от 60 до 140 часа или задържане в териториална структура на МВР за срок от 5 до 15 денонощия, както и забрана за посещение на спортни мероприятия в страната и в чужбина за срок от две до три години.) Когато деянието е извършено повторно, се налага безвъзмезден труд в полза на обществото от 100 до 220 часа или задържане в териториална структура на МВР за срок от 10 до 25 денонощия, както и забрана за посещение на спортни мероприятия в страната и в чужбина за срок от три до 5 години, срокът на която се присъединява към неизтърпяната част от същата по вид принудителна административна мярка, ако такава е била наложена. - Когато противообществената проява е извършена от непълнолетен на възраст от 16 до 18 години, се налага задържане в териториална структура на МВР за срок от 5 до 10 денонощия и забрана за посещение на спортни мероприятия в страната и в чужбина за срок от една до две години. - Когато противообществената проява е извършена от лица, поставени под запрещение, на техните родители, съответно настойници или попечители, се налага глоба от 500 до 1500 лв. Във връзка с принудителните административни мерки и административнонаказателни разпоредби, който в срока на забраната за посещение на спортни мероприятия в страната и в чужбина бъде установен на територията на спортната зона или спортния обект при провеждане на спортни мероприятия, се наказва с безвъзмезден труд в полза на обществото или задържане в териториална структура на МВР съгласно чл. 25, ал. 2 от Закона за опазване на обществения ред при провеждането на спортни мероприятия и му се налага нова принудителна административна мярка забрана за посещение на спортни мероприятия в страната и в чужбина за срок от три до 5 години, срокът на която се присъединява към неизтърпяната част от същата по вид принудителна административна мярка, ако такава е била наложена. На родители или попечители, които са допуснали лицето, за което отговарят, да извърши горепосоченото нарушение, се налага глоба от 500 до 1000 лв. От тима също призоваха за спазване на правилата за обществен ред. Отново, съвместно с органите на реда е организиран строг пропускателен режим на входа на \"Футболен комплекс Ботев 1912\". Продължава засиленото видеонаблюдение на входовете и в рамките на комплекса. Благодарение на това, лицата съпричастни към хвърлянето на факли към терена, имат наложени санкции и няма да бъдат допускани до спортни мероприятия. Предвид щателните проверки, призоваваме зрителите да пристигат по- рано на стадиона и да следват указанията на органите на реда. Припомняме основните изисквания, касаещи организацията на реда и достъпа до комплекса: * Влизането на непълнолетни лица става само с придружител и попълнена декларация, която може да бъде намерена на входовете на комплекса, както и изтеглена от тук. Един възрастен може да бъде придружител на максимум трима непълнолетни. На територията на стадиона няма да бъде допускано: * Влизането на лица в нетрезво състояние или употребили наркотични вещества * Внасянето на опасни за здравето предмети * Внасянето на бутилки с вода и всякакви течности, като на входовете ще бъдат подготвени пластмасови чаши, в които водата може да бъде преливана * Знамена, плакати и транспаранти, на които са изобразени текстове, изображения, абревиатури и символи, подтикващи към омраза и насилие, съдържащи обидни квалификации или олицетворяващи идеологии, обявени за противозаконни * Паленето и поддържането на огън * Хвърлянето на предмети * Носенето на маски и действия за напълно прикриване на лицето или на части от него, което затруднява разпознаването * Носенето на оръжие и предмети, които могат да се използват като оръжие, боеприпаси, спрейове със защитен газ, с разяждащи или с оцветяващи вещества; сигнални ракети, взривни устройства, пиротехнически изделия и други общоопасни средства, отделни техни съставки; наркотични и други упойващи вещества; както и други вещества и предмети, които могат да бъдат опасни за живота и здравето на околните. Сподели:", "date": "2018.09.01", "title": "Пловдив под блокада! Сериозни мерки за сигурност заради мача „Ботев“ (Пловдив) – ЦСКА-София"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%B7%D0%B0-%D1%81%D0%BC%D0%B5%D0%BD%D0%B8%D1%82%D0%B5-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0---%D1%81%D0%BA%D0%BE%D1%87%D0%B8-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-news777493.html", "text": "Премиерът Бойко Борисов и зам.-председателят на ГЕРБ Цветан Цветанов правят първи коментари за смените в кабинета на откриването на летния университет на младежката организация на партията във Варна. „Насреща си имаме креслива опозиция, която раздава морали. ГЕРБ е по-различна от столетницата. В БСП да се носи политическа отговорност- такова нещо няма“, категоричен бе Цветанов преди срещата. \"Подаваме оставки и винаги поемаме политическа отговорност, каза още Цветанов по повод оттеглянето на тримата министри. Той бе категоричен, че така се прави в политиката, независимо, че министрите нямат вина. Цветанов отбеляза и факта, че отговорност не се носи от държавния глава. \"Защо той 9 дни мълчи и не казва нищо, това ли е отговорността на президента на България?\", попита той. \" Той призова да бъдат подкрепени тези, които могат да управляват страната и да се случват наистина хубави неща. Той призова да се участва активно във всяко гражданско събитие. \"Показали сме, че няма от какво да се срамуваме - каза Цветанов. - Младите хора са показали, че могат активно да участват в управлението. Бъдете активни, бъдете силни. Хубаво е, че в Младежката академия има все повече нови хора, което е радващо. Млади хора, които за първи път сега се срещат с премиера, с министри. Имаме добри примери, че младите хора имат своето бъдеще в политиката. Специално благодаря на Иван Портних, който организира това мероприятие. Продължаваме напред. Вече сме в процес на подготовка на мероприятия за 2019 година. Ще направим много дискусии. Да се подготвим много сериозно за европейските избори, които за българските избиратели не са много аткрактивни, но не трябва да се подценяват. Това са важни избори, които ще очертаят глобалната перспектива пред Европа\". Както първо ПИК съобщи вчера, Борисов поиска оставките на трима министри от правителството, които по-късно ги депозираха и бяха приети - на транспорта Ивайло Московски, на МВР Валентин Радев и на МРРБ Николай Нанков (ВИЖТЕ В ОЩЕ ПО ТЕМАТА). След рокадата последните двама разкриха мотивите си пред медиите, но премиерът и до момента не е говорил по темата. Очаква се да направи това в лекцията си пред младежите от ГЕРБ. Заместникът му в партията също не е коментирал до момента критичната ситуация в кабинета. Младежи ГЕРБ ще проведат 11-ия си летен университет под мотото „Само истината, НЕ на фалшивите новини“. Форумът е в „Гранд Хотел Варна“ в к.к. „Св. Св. Константин и Елена“ от 31 август до 2 септември 2018 г. Конференцията се организира съвместно от МГЕРБ, Сдружение „Граждани за европейско развитие на България“ и Фондация „Ханс Зайдел“. В официалното откриване участват още председателят на МГЕРБ и зам.-министър на външните работи Георг Георгиев, кметът на Варна Иван Портних, евродепутатът от ГЕРБ/ЕНП Емил Радев и представителят на Фондация “Ханс Зайдел” в България Богдан Мирчев. В рамките на форума Цветан Цветанов ще изнесе лекция на тема „Истината, илюзиите и лъжите в политиката“. Сред лекторите на форума са още министърът на Българското председателство на Съвета на ЕС Лиляна Павлова, евродепутатите Андрей Новаков и Емил Радев, българският еврокомисар Мария Габриел, Симеон Дянков и др. Нека президента да има доблестта и отговорността и да застане като държавен глава. Искам да направя едно уточнение. Какво щяхме да обясняваме, ако човекът от триколката беше загинал?\", каза още Цветанов. Той заяви, че преди да се съберат с коалиционните партньори от \"Обединени патриоти\" няма да коментират имена на евентуални министри. \"Когато се съберем на коалиционен съвет, ще обсъдим кандидатури и заедно ще вземем решение\", заяви той и допълни, че не смята, че има проблеми в коалицията. \"Всеки един от нас, като чете \"Фейсбук\" или онлайн-изданията чете заглавията и това, което е споделено. Така се появяват и фалшивите новини. Политическите ни опоненти не излизат с реални политически послания. Те целят да създадат хаос. Да могат да ни затиснат. След изборите нещата остават. След това излизат нещата в кампанийния период. Какви са нещата. В кампанията президентът Радев не говореше за спазването на Минските споразумения. Помните ли какво говореше за всичко това, което бе като упрек за Европа и Европейската комисия. Когато стана президент, той трябваше да представлява страната ни на срещата с европейските лидери. Тогава той не каза нито дума за икономическите санкции. После се прибра в България и типично за БСП направи обрат. Това е смисъла на реалните новини, които всеки от вас трябва да споделя\", коментира още Цветанов. \"Има три момента най-брутални за фалшивите новини. Когато няма източник, няма автор, но излиза. Второто е, да се цитира някакъв автор, но няма източник. След това идва и коментирането на разни автори, които коментират тези фалшиви новини. Мога да ви кажа за ситуацията в Германия през 2016 година. Там се тиражираха някакви източници. 2017 година ни предстояха парламентарните избори. Тогава в кампанията успяхме да ангажираме всички структури. Да покрием цялата страна с много мероприятия. С презентиране на управленските ни политики и представяне. Тогава имаше много повече разум. Бяхме много по-трезви. Така успяхме да се справим с опонента ни БСП. Те ежедневно работят за дестабилизиране на ситуацията с фалшиви новини\", коментира Цветан Цветанов. Сподели:", "date": "2018.09.01", "title": "ЕКСКЛУЗИВНО В ПИК! Цветан Цветанов с първи думи за смените в кабинета - скочи на президента Радев за катастрофата с баща му (ОБНОВЕНА/ВИДЕО)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news777552.html", "text": "Тежка катастрофа е станала преди минути на магистрала \"Тракия\", съобщи репортер на агенция ПИК. Инцидентът е станал на 103 км в посока София. По първоначални данни има тежко ранени. От МВР заявиха за медията ни, че в мелето са пострадали четири души, които са откарани в болница. Единият от автомобилите в катастрофата е върху мантинелата, задръстването е огромно. Сподели:", "date": "2018.09.01", "title": "ПЪРВО В ПИК! Тежка катастрофа на \"Тракия\" (ОБНОВЕНА)"}
{"url": "https://pik.bg/%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BD%D0%B0%D0%B4-105-000-%D0%B4%D0%B5%D1%82%D1%81%D0%BA%D0%B8-%D0%B0%D1%80%D1%82%D0%B8%D0%BA%D1%83%D0%BB%D0%B0-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D1%80%D1%83%D1%88%D0%B5%D0%BD%D0%B8-%D0%BF%D1%80%D0%B0%D0%B2%D0%B0-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BC%D0%B0%D1%80%D0%BA%D0%B8-news777538.html", "text": "Над 105 000 детски парти артикула задържаха митнически служители от Митница „Столична“ при проверка на товар, пристигащ от Китай, съобщава „Фокус“. На 27 август в хода на митническата проверка, между другата стока, която също е представлява парти артикули, митническите служители откриват 42 000 картонени чинийки с изображения на „Миньоните\", „Карс\", „Спайдърмен\", „Спондж Боб\", „Фрозен\" и „Маша и Мечокът\", както и картонени чашки „Фрозен\", покривки „Мики и Мини Маус\" и „Карс\", салфетки, картонени шапки, детски костюмчета и свещички за рожден ден със същите обозначения. В изпълнение на разпоредбите на Регламент (ЕС) 608/2013 на ЕП стоките са задържани, поради съмнение за нарушаване на права върху интелектуалната собственост. Съставен е протокол за извършена митническа проверка, а притежателите на съответните търговски марки са уведомени за случая. Сподели:", "date": "2018.09.01", "title": "Митничари  задържаха над 105 000 детски артикула заради нарушени права на търговски марки"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%B0%D1%82%D0%BE%D0%BC%D0%BD%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5%D1%82%D0%BE-%D0%B2-%D0%B3%D0%B8%D0%B1%D1%80%D0%B0%D0%BB%D1%82%D0%B0%D1%80-news777547.html", "text": "В пристанището в Гибралтар е влязла ударната многоцелева атомна подводница на воненноморските сили на САЩ Newport News клас Los Angeles, съобщава Gibraltar Chronicle, цитирани от „Газета“. По данни на изданието, за първи път подводницата е била забелязана в района на 30 август (четвъртък). От Пенатгона побързаха да уточнят, че става дума за предварително планирана логистична визита на подводната лодка. От изданието отбелязват още, че престоят на подводницата в региона не е преминал без инциденти. На 31 август морски съд на испанските митнически власти се е приближил прекалено близо до подводницата, заради което е бил прихванат от полицията. Към момента се изясняват обстоятелствата около случилото се. Сподели:", "date": "2018.09.01", "title": "Американска атомна подводница пристигна на пристанището в Гибралтар"}
{"url": "https://pik.bg/%D0%B2-%D1%82%D1%83%D1%80%D1%86%D0%B8%D1%8F-%D0%B2%D0%BB%D1%8F%D0%B7%D0%BE%D1%85%D0%B0-%D0%B2-%D1%81%D0%B8%D0%BB%D0%B0-%D0%BC%D0%B5%D1%80%D0%BA%D0%B8-%D0%B7%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D0%B4%D0%B0%D0%BD%D1%8A%D0%BA%D0%B0-%D0%B2%D1%8A%D1%80%D1%85%D1%83-%D0%B2%D0%BB%D0%BE%D0%B3%D0%BE%D0%B2%D0%B5-%D0%B2-%D1%82%D1%83%D1%80%D1%81%D0%BA%D0%B8-%D0%BB%D0%B8%D1%80%D0%B8-news777569.html", "text": "В Турция влязоха в сила мерки за намаляване на данъка върху влогове в турски лири и нови правила за разсрочените плащания и потребителските кредити, съобщава БНР. Те са регламентирани с президентски указ, който беше публикуван в турския Официален вестник. С него се премахва данъкът върху банковите депозити за над 1 година в турски лири. Досега вложителите заплащаха 10 на сто. Същевременно се повишават налозите върху депозитите в чужда валута, като за тези в долари те достигат до 20%. Целта на мярката е стимулиране на спестяването в местна валута. Нивата на спестяванията в страната са ниски. От 1 септември пък влизат в сила обявените по-рано нови правила за пазаруване с кредитни карти, разсрочени плащания и получаването на потребителски кредити. Те ще се отпускат за срок до 36 месеца, а не до 48 месеца, както беше досега. Кредитите за покупка на мобилни телефони, компютри и таблети ще са позволени за не повече от 12 месеца. Разсроченото плащане на почивки и ваканции се ограничава до половин година, а вноските за покупката на автомобил трябва да бъдат направени до 4 години. Разсроченото плащане е популярно в Турция, а обемът на търговията с електроника се оценява на около 100 млрд. турски лири (около 25 млрд. лева) годишно. Ръководителят на Агенцията за банково регулиране и надзор на Турция заяви при обявяването на решението, че то цели борба с инфлацията, намаляване на дефицита във външната търговия и задлъжнялостта на населението. Сподели:", "date": "2018.09.01", "title": "В Турция влязоха в сила мерки за намаляване на данъка върху влогове в турски лири"}
{"url": "https://pik.bg/%D0%B3%D0%B0%D0%B7%D0%BE%D0%B2-%D0%BA%D0%BE%D1%82%D0%BB%D0%BE%D0%BD-%D0%BE%D0%B1%D0%B3%D0%BE%D1%80%D0%B8-%D1%81%D1%8A%D0%BF%D1%80%D1%83%D0%B7%D0%B8-%D0%B6%D0%B5%D0%BD%D0%B0%D1%82%D0%B0-%D0%B5-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-news777568.html", "text": "В РУ-Козлодуй на 31 август (петък) е бил получен сигнал, че на 30 август 63-годишната Ивета Атанасова. от София, живуща в село Рогозен, е била приета за лечение с над 50 процента изгаряния по тялото и с опасност за живота, съобщава „Конкурент“. Съпругът й, на 62 години, също е приет за лечение, но с по леки изгаряния без опасност за живота. На място в село Рогозен е било установено, че става дума за битов инцидент. При боравене с газов котлон, монтиран на бутилка, същият пада от масата на която е поставен върху неправилно съхранявани ГСМ и бензин в следствие на което същите се възпламеняват и обгарят Ивет Атанасова. Съпругът и получава изгаряния в следствие опит да потуши възникналия пожар с вода. На местопроизшествието е извършен оглед при който са иззети веществени доказателства. По случая в РУ-Козлодуй е започнало досъдебно производство. Сподели:", "date": "2018.09.01", "title": "Газов котлон обгори съпрузи, жената е с опасност за живота"}
{"url": "https://pik.bg/%E2%80%8B%D1%82%D1%80%D1%8A%D0%BC%D0%BF-%D0%BE%D1%82%D0%B8%D0%B2%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%BF%D1%80%D0%B8-%D0%BC%D0%B0%D0%BA%D1%80%D0%BE%D0%BD-%D1%89%D0%B5-%D0%BC%D0%B8%D0%BD%D0%B5-%D0%B8-%D0%BF%D1%80%D0%B5%D0%B7-%D0%B8%D1%80%D0%BB%D0%B0%D0%BD%D0%B4%D0%B8%D1%8F-news777565.html", "text": "Президентът на САЩ Доналд Тръмп ще посети през ноември Франция и Ирландия и ще участва в срещата на Г-20 в Аржентина, но ще пропусне срещите на върха с азиатски лидери в Сингапур и Папуа-Нова Гвинея, където ще го замести вицепрезидентът Майк Пенс, предаде Ройтерс, като се позова на Белия дом. Говорителката на Белия дом Сара Сандърс потвърди, че на 11 ноември Тръмп ще бъде Париж за церемониите по повод 100-годишнината от края на Първата световна война. По думите й участието на президента ще подчертае жертвите, принесени от американците в името на свободата, не само по време на първата световна война, но и през целия 20 век. Докато е в Европа, президентът ще посети също и Ирландия, \"за да поднови дълбоките исторически връзки между нашите две страни\", допълни Сандърс. По-късно през ноември Тръмп ще присъства на срещата на върха на Г-20 в Буенос Айрес, Аржентина, и ще посети Колумбия за разговори за сигурността, борбата с наркотиците и по регионални въпроси. Тръмп беше поканен на срещата на върха на АСЕАН (Асоциацията на държавите от Югоизточна Азия) и на Източноазиатската среща на върха в Сингапур, а също и на форума на АТИС (Азиатско-Тихоокеанското икономическо сътрудничество) в Папуа-Нова Гвинея. Той присъства на тези събития миналия ноември, припомня Ройтерс. По думите на Сандърс, Тръмп е помолил вицепрезидентът Майк Пенс да го представя на тези срещи, където ще представи \"визията на САЩ за отворен Индо-Тихоокеански регион, базиран на зачитането на суверенитета, върховенство на закона и принципите на свободна, справедлива и реципрочна търговия\". Сподели:", "date": "2018.09.01", "title": "​Тръмп отива на посещение при Макрон, ще мине и през Ирландия"}
{"url": "https://pik.bg/%D1%84%D0%B1%D1%80-%D0%B0%D1%80%D0%B5%D1%81%D1%82%D1%83%D0%B2%D0%B0-%D0%B3%D1%80%D1%83%D0%BF%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%89%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D1%8F-%D0%B2-%D1%83%D1%87%D0%B8%D0%BB%D0%B8%D1%89%D0%B0-%D0%B2-%D1%81%D0%B0%D1%89-news777561.html", "text": "В американския щат Ню Мексико агенти на Федералното бюро за разследване (ФБР) са арестували група от петима души, за които се подозира, че са подготвяли нападения на училища в САЩ, съобщава телевизионният канал Fox News. Също така е станало ясно, че при ареста са били открити и останки от тригодишно дете, чийто родители, се предполага че са сред задържаните. По данни на американските служби, петимата задържани тренирали деца, които трябвало да устройват стрелби в американски училища. Уточнява се, че заподозрените обучавали децата да боравят с огнестрелни оръжия и на основите на тактиката. В двора на къщата, в която са били извършени арестите, органите на реда открили 11 деца, чийто родители, най-вероятно, са задържаните. Сподели:", "date": "2018.09.01", "title": "ФБР арестува група, подготвяща нападения в училища в САЩ"}
{"url": "https://pik.bg/%D0%BA%D1%80%D0%B8%D0%B7%D0%B0-%D1%82%D1%8A%D1%80%D1%81%D1%8F%D1%82-4000-%D1%83%D1%87%D0%B8%D1%82%D0%B5%D0%BB%D0%B8-%D0%BF%D1%80%D0%B5%D0%B4%D0%B8-%D0%BF%D1%8A%D1%80%D0%B2%D0%B8%D1%8F-%D0%B7%D0%B2%D1%8A%D0%BD%D0%B5%D1%86-news777582.html", "text": "Около 4000 учители се търсят в цялата страна преди старта на новата учебна година. Кадри лисват във всички дисциплини, но най-голям е недостигът на млади преподаватели по физика, математика, химия, информатика, както и ресурсни учители. Това заяви образователният министър Красимир Вълчев. Просветният министър очаква около 4000-4500 нови учители, като същевременно се очаква да се пенсионират между 4500 и 5000. Според Вълчев обаче една част от преподавателите, които са придобили правото на пенсия, ще подновят трудовите си договори. Сподели:", "date": "2018.09.01", "title": "КРИЗА! Търсят 4000 учители преди първия звънец"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B3%D0%B5%D1%88%D0%B5%D0%B2-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B0%D0%BA%D1%86%D0%B8%D1%8F%D1%82%D0%B0-%D0%B2-%D0%BC%D0%B0%D1%80%D0%B8%D0%BD%D0%B5%D0%BB%D0%B0-news777570.html", "text": "Нови разкрития за специализираната акция с десетки арести във фирмите и хотелите на \"Виктория груп\" - \"Маринела\" и \"Марица\", ще направи зам.-главният прокурор и шеф на спецпрокуратурата Иван Гешев. Брифингът е от 13,30 ч. в специализирината прокуратура, съобщиха от там за ПИК. Припомняме, че вчера ексклузивно пред медията ни Гешев разкри, че един от арестуваните при акцията в хотелите и фирмите на \"Виктория груп\" е синът на хотелиерската фамилия Арабаджиеви - Вълчо. Той е задържан заедно с други 9 души при обиските. Мярката му е за 24 часа и ще бъде разпитан. Все още прокуратурата очаква за разпити други трима от семейството, както първо ПИК съобщи (ВИЖТЕ В ОЩЕ ПО ТЕМАТА). Гешев съобщи, че следствените действия продължават. Както ПИК съобщи, вече 10 души са задържани при акцията на спецпрокуратурата за укриване на данъци в хотелите \"Маринела\" в София и \"Марица\" в Пловдив, които са собственост на Арабаджиеви. Днес от 7 часа сутринта разследващи са влезли да претърсват стаи в хотелите, преправени на офиси и да изземват документи, уличаващи ги за данъчни престъпления. Разследва се престъпна група, която е действала от началото 2018 г. досега. Следователи са намерили 150 хил. лв. с неясен произход. Около 60 хил. лв. са били скрити в кутия за обувки, каза Гешев. До края на деня ще стане ясно на кого ще бъдат повдигнати обвинения за укриване на данъци. Пред ПИК от пресцентъра на компанията \"Виктория груп\" отказаха коментар и заявиха, че за момента няма да дават изявления пред медиите за акциите на прокуратурата и разследването. Сподели:", "date": "2018.09.01", "title": "ПЪРВО В ПИК! Шефът на спецпрокуратурата Гешев с нови разкрития за акцията в \"Маринела\""}
{"url": "https://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5%D1%82%D0%BE-%D0%BF%D1%80%D0%B5%D0%B4-%D1%81%D1%82%D0%B0%D0%B4%D0%B8%D0%BE%D0%BD-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D0%B2%D0%B5%D1%87%D0%B5-%D0%B5-%D0%BF%D0%BB%D0%B0%D1%82%D0%B5%D0%BD%D0%BE-news777539.html", "text": "От 1 септември паркирането пред Националния стадион „Васил Левски” е платено. Пространството ще се стопанисва от „Пазари Запад”. Освен автомобилите търговците на велосипеди и ски, които от години продават там, трябва да плащат наем на общината. Първоначално платена става частта между стадиона, бул. „Евлоги и Христо Георгиеви” и бул. „Драган Цанков”. Пространството между стадиона и езерото „Ариана” в Борисовата градина също ще се превърне в платена зона, но по-късно. Сподели:", "date": "2018.09.01", "title": "Окончателно! Паркирането пред стадион \"Васил Левски\" вече е платено"}
{"url": "https://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%BF%D0%B5%D1%87%D0%B5%D0%BB%D1%8F%D1%82-%D0%BE%D1%82-%D1%87%D1%83%D0%BC%D0%B0%D1%82%D0%B0-news777626.html", "text": "За нов вид телефонна измама предупреждават от Асоциацията на говедовъдите в България. Фалшиви ветеринари звънят на животновъди, за да ги изнудват под заплаха, че в стадото им има чума. Това разказа Михаил Михайлов от асоциацията: „Един наш фермер приема телефонно обаждане, в което му се казва, че се обаждат от Държавен фонд „Земеделие“, че стадото му е заразено с чума по дребните преживни животни, наложително е веднага държавните ветеринарни служби да вземат кръвни проби и това трябва да стане след няколко часа. След което този глас му загатва, че този проблем може да се уреди по някакъв начин, но все пак трябва да се внесе някаква сума.“ Сподели:", "date": "2018.09.01", "title": "НАГЛОСТ! Ало-измамници печелят от чумата"}
{"url": "https://pik.bg/%D0%BD%D0%B7%D0%BE%D0%BA-%D1%81-%D0%BD%D0%BE%D0%B2%D0%B0-%D0%B5%D0%BA%D1%81%D0%BF%D0%B5%D1%80%D0%B8%D0%BC%D0%B5%D0%BD%D1%82%D0%B0%D0%BB%D0%BD%D0%B0-%D1%81%D1%82%D0%BE%D0%BC%D0%B0%D1%82%D0%BE%D0%BB%D0%BE%D0%B3%D0%B8%D1%87%D0%BD%D0%B0-%D1%83%D1%81%D0%BB%D1%83%D0%B3%D0%B0-news777578.html", "text": "От 1 септември се въвежда нова стоматологична услуга по Здравната каса, съобщи БНР. Хората от 65 до 69 години ще имат правото на цялостна зъбна протеза. Услугата е експериментална и ще продължи до април следващата година. В хода на работата ще стане ясно дали ще последва предоговаряне и увеличаване на възрастовата граница, тъй като според стоматолозите от тази услуга реално се нуждаят по-възрастните хора. Към момента няма никаква яснота колко хора между 65 и 69 години имат необходимост от цялостна зъбна протеза. Според д-р Красимира Сариева - председател на Районната колегия на Българския лекарски съюз, от тази услуга реално се нуждаят по-възрастните пациенти. \"След 70 години, тогава вече е по-пълното обеззъбяване, но сега така са преценили да бъде стартът на услугата - от по-ограничена възрастова група, в която има по-малко хора тотално обеззъбени, за да се види как ще започнат нещата\", коментира Сариева. Новата услуга няма да е напълно безплатна, тъй като НЗОК поема само труда на зъболекаря. \"Касата плаща на зъболекаря 200 лв. твърдо, а пациентът ще си заплаща зъботехническата услуга. Цената на услугата зависи вече от лабораторията, в която ще се изработва тази протеза\", разясни доктор Красимира Сариева. При следващото договаряне с НЗОК от Българския лекарски съюз ще настояват за разширяване на възрастовата граница над 75 години, за да може услугата да достигне до пациентите, които реално се нуждаят от нея. \"В тази възрастова група, ако има пълно обеззъбяване, пациентът изобщо не може да ползва услугите на НЗОК, защото като няма зъби, нито пломби може да направи, нито зъби може да вади, така поне да си направи една протеза, с която да може да се храни. Така че, когато започнат преговорите с НЗОК и от Българския лекарския съюз - нашата комисия, тогава вече ще може да се коментират тези неща\", заяви доктор Сариева. Сподели:", "date": "2018.09.01", "title": "НЗОК с нова експериментална стоматологична услуга"}
{"url": "https://pik.bg/%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%B7%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8-%D0%BF%D0%B5%D0%B3%D0%B8%D0%B4%D0%B0-%D0%BD%D0%B0-%D0%BE%D0%B1%D1%89-%D0%BC%D0%B8%D1%82%D0%B8%D0%BD%D0%B3-%D1%81%D1%80%D0%B5%D1%89%D1%83-%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B8%D1%82%D0%B5-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-news777544.html", "text": "Властите в Амстердам продължават разследването на инцидента от вчера, при който двама души бяха ранени на централната жп гара в града. Нападателят, който беше прострелян от полицаи, е в болница. Това е 19-годишен афганистанец с германско разрешително за пребиваване. Разглеждат се всички сценарии за инцидента, включително и терористичен мотив. По първоначална информация жертвите на нападението са избрани случайно. Същевременно стана ясно, че крайнодясната партия \"Алтернатива за Германия\" и протестното движение \"Пегида\" ще проведат в град Кемниц общ митинг срещу престъпленията, извършвани от мигранти. Сподели:", "date": "2018.09.01", "title": "\"Алтернатива за Германия\" и \"Пегида\" на общ митинг срещу мигрантските престъпления"}
{"url": "https://pik.bg/%D0%BE%D0%BE%D0%BD-%D1%81-%D0%BE%D1%81%D1%82%D1%80%D0%B8-%D0%BA%D1%80%D0%B8%D1%82%D0%B8%D0%BA%D0%B8-%D0%BA%D1%8A%D0%BC-%D0%B3%D1%8A%D1%80%D1%86%D0%B8%D1%8F-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-news777548.html", "text": "Агенцията на ООН за бежанците призова Гърция да подобри условията в лагерите по островите си, където хиляди мигранти са задържани като част от споразумението на ЕС с Турция, предава Fox News, цитирани от \"Фокус\". Агенцията заяви, че условията в лагерите, където са разположени 20 хил. души, са „жалки, недостатъчни и значително влошаващи се“. От там призоваха правителството в Атина да премести повече мигранти от островите в континенталната част на страната. „Агенцията на ООН за бежанците е особено загрижена за невероятно недостатъчната санитария в обектите, борбите между общностите на мигрантите, засилващото се равнище на сексуално насилие и засилващата се нужда от медицинска и психо-социална грижа“, пише в заявление на агенцията. Според нея условията „са пред кипене“ в лагера „Мория“ на о-в Лесбос, където 7000 мигранти живеят в лагер, проектиран за 2000 души. Сподели:", "date": "2018.09.01", "title": "ООН с остри критики към Гърция за бежанците"}
{"url": "https://pik.bg/%D0%B3-%D0%BD-%D1%86%D0%B0%D1%86%D0%B0%D1%80%D0%BE%D0%B2-%D1%81%D0%BB%D0%B5%D0%B4-%D0%B2%D0%B5%D1%82%D0%BA%D0%BE%D0%B2%D1%86%D0%B8---%D0%BA%D0%B0%D1%80%D0%B0%D0%B9%D1%82%D0%B5-%D0%BD%D0%B0%D1%80%D0%B5%D0%B4-%D1%81%D0%B2%D0%B0%D0%BB%D0%B5%D1%82%D0%B5-%D0%B3%D0%B8-%D0%BE%D1%82-%D1%80%D0%BE%D0%BB%D1%81-%D1%80%D0%BE%D0%B9%D1%81%D0%B8%D1%82%D0%B5-%D0%B8-%D0%B3%D0%B8-%D0%BD%D0%B0%D1%82%D0%B8%D0%BA%D0%B0%D0%B9%D1%82%D0%B5-%D0%BA%D1%8A%D0%B4%D0%B5%D1%82%D0%BE-news777608.html", "text": "Г-н Цацаров, г-н Гешев, господа прокурори, карайте наред! По \"домова книга\". И вие, и ние знаем, че не са само Ветковци. Те са може би най-лъскавата и показна част на мутроолигархията. Разгулът и дефилето на ферарита, ролсройси и поршета за милиони пред \"Маринела\" бодат очите на обикновения, трудов човек, който едвам даяни с 200 лв. пенсия и 500 лв. заплата. И това не е уравниловъчно соцмислене, а горчива преценка на реалността. Капиталите на тези хора не са спечелени по честен път, заченати са нейде из греховността на прехода Браво, че бръкнахте с пръст в раната, че дръзнахте, но...трябва да продължите. Иначе ще излезе, че действате избирателно, по поръчка. Отстрелвате само онзи, които е неудобен в момента. Цели кланове от българска псевдоаристокрация битуват като в същинска нерониада, къпят се в лукс на народен гръб и вечно им се разминава. Това са все бивши мутри, новопокръстили се мафиоти с бели якички, преродени в една нощ като \"почтени бизнесмени\", бивши ченгета (макар че бивши ченгета няма)... Изхвърлете ги от баровските им свърталища и ги извадете на светло. Имаме нужда от справедливост, макар и закъсняла. Сподели:", "date": "2018.09.01", "title": "Г-н Цацаров, след Ветковци - карайте наред! Свалете ги от ролс ройсите и ги натикайте, където им е мястото"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B5%D1%88%D0%BA%D0%B0-%D1%80%D0%BE%D0%B1%D0%B5%D0%B2%D0%B0-%D0%BA%D0%B0%D0%B7%D0%B2%D0%B0-%D1%81%D0%B1%D0%BE%D0%B3%D0%BE%D0%BC-%D0%BD%D0%B0-%D1%81%D0%BF%D0%BE%D1%80%D1%82%D0%B0-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news777616.html", "text": "Съобщавам ви всичко това, за да избегна всякакви спекулации по въпроса. На тези, които се тревожат за здравето ми, ще кажа: 'Не се притеснявайте, Черен гологан не се губи\"... На тези, които проявяват по-силно любопитство, каква е диагнозата и с какво е свързана, няма да крия и откровено ще заявя - със старостта. /Забравих - и стреса. Може би.../ Е, приятели, ще бъда колкото - толкова, колкото е казал Началникът отгоре, но поне ще можем по-често да обменяме някоя клюкичка. /Ако може по-невинна и безобидна/. Ще спазваме добрия тон. Приятни събота и неделя. След час ще бъда в градината с доматите и ще бъда много, много радостна... Нешка Робева слиза от спортната сцена. Тя е подала оставка като треньор на немския национален отбор заради влошено здраве. Това съобщи легендарната треньорка на страницата си във Фейсбук. Здравейте приятели. Честно казано, радвам се, че най-после болничните ми свършиха и ще мога да бъда по-често с вас. Макар и във Фейсбук. Преди месец и половина успоредно с болничния лист, подадох и оставката си, като треньор на немския национален отбор - ансамбъл. Направих го по няколко причини. На първо място, защото здравето ми се влоши и лекарите препоръчаха да избягвам всякакви вълнения. /По-този повод няма да мога да наблюдавам пряко СП/ На второ - след като нямаше да мо га да работя, мисля, че морално беше да освободя поста, за да могат да наемат друг треньор. И на трето, защото мисля, че им дадох всичко, което бях в състояние да дам, а те, убедена съм, са поели толкова, колкото са били способни да поемат... Сподели:", "date": "2018.09.01", "title": "ПЪРВО В ПИК! Нешка Робева казва сбогом на спорта, подаде оставка"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%80%D0%B0%D0%B7%D0%BF%D1%83%D1%81%D0%BA%D0%B0-%D0%BA%D0%B0%D1%82%D0%BE-%D0%B2%D0%BE%D0%B4%D0%BE%D0%BB%D0%B0%D0%B7-%D0%BA%D1%80%D0%B0%D0%B9-%D1%81%D0%BE%D0%B7%D0%BE%D0%BF%D0%BE%D0%BB-%D1%81%D0%BD%D0%B8%D0%BC%D0%BA%D0%B8-news777670.html", "text": "Волен Сидеров разпуска като водолаз край Созопол. Лидерът на \"Атака\" се гмурнал в морето заедно с общинския съветник Мирослав Славчев. Сидеров се похвали с морските си занимания на страницата си във \"Фейсук\" и публикува снимки. Преди водолазното спускане, Сидеров бил на оглед на остров Свети Йоан, където през 2010 г.  бяха намерени мощите на Свети Йоан Кръстител. Политикът обикалял острова със световно известния археолог проф. Казимир Попконстантинов. С проф. Казимир Попконстантинов бяхме на оглед на остров Свети Йоан, където преди осем години, сред разкопките на храма “Свети Йоан Предтеча”, бяха намерени мощите на Свети Йоан Кръстител. От 4 години няма държавна субсидия за разкопките, поради което подпомогнах с малка сума работата на професора и неговия екип. Поех и инициативата да лобирам пред Министерството на финансите да обърнат повече внимание на работата по островите в района на Созопол. По време на огледа, заедно с общинския съветник от Атака Мирослав Славчев, направихме и водолазно спускане. Сподели:", "date": "2018.09.01", "title": "ПЪРВО В ПИК! Волен Сидеров разпуска като водолаз край Созопол (СНИМКИ)"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-%D0%BE%D1%82%D0%BA%D1%80%D0%B8-%D1%87%D0%B8%D1%81%D1%82%D0%BE-%D0%BD%D0%BE%D0%B2%D0%B0-%D1%81%D0%BF%D0%BE%D1%80%D1%82%D0%BD%D0%B0-%D0%B7%D0%B0%D0%BB%D0%B0-%D0%B2-%D1%80%D1%83%D1%81%D0%B5-%D1%81%D0%BD%D0%B8%D0%BC%D0%BA%D0%B8-news777678.html", "text": "Министърът на младежта и спорта Красен Кралев, кметът на Русе Пламен Стоилов, народният представител Пламен Нунев, вицепрезидентът на Българската федерация по волейбол Любо Ганев и почетният президент на Българската федерация по борба Валентин Йорданов откриха изцяло обновената зала „Иван Ханджиев “. Съоръжението ще се използва за тренировъчна зала по време на Световното първенство по волейбол за мъже. В Русе ще се играят мачовете от груба „Б”, в която са отборите на Бразилия, Холандия, Франция, Канада, Египет и Китай. „Горд и щастлив съм от инвестициите в спортна инфраструктура, които правим в Русе. Работим прекрасно и с кмета Пламен Стоилов, и с Пламен Нунев. Инвестирахме доста средства в стадиона, в залата по борба, в залата за тенис на маса, а сега и в залата за волейбол. Защото и волейболният отбор, който тази година влезе в Суперлигата, трябва да бъде подкрепен. Вече имат условия къде да тренират, а аз вярвам, че ще развият още и детско-юношеската си школа”, заяви Кралев. Министърът подчерта, че една от основните цели на домакинствата на големи първенства е да може подрастващите да се докоснат до най-големите български и световни звезди. „Целта е българските деца да се запалят по спорта. Защото сме стигнали един критичен процент от млади хора, които се занимават със спорт - едва под 30%. За това правим всичко възможно като държава да им осигурим условия за тренировки и допълнителна мотивация. Трябва да работим и с българските семейства, за да може децата ни да обърнат по-сериозно внимание на спорта. Много пъти сме говорили, че така ще се изгради едно по-здраво поколение. И не само ще съживим, но и ще вдигнем нивото на българския спорт. Така че нека всички родители да се възползват от тези нови условия, които се опитваме да предоставим на българските деца, за да могат да тренират и да следват примера на спортисти като Валентин Йорданов и Любо Ганев”, заяви Кралев. Министърът изтъкна, че влиянието на двама от най-известните русенски спортисти Валентин Йорданов и Любо Ганев за възхода на местния спорт е много сериозно. Кралев обяви, че ще се работи и за реконструкция на боксовата зала в Русе. До броени седмици ще започне реконструкцията и на спортното училище в града. „Русенският бокс заслужава сериозна подкрепа. Особено дамската школа, която се утвърждава като водеща в България. А при жените сме една от големите сили в Европа и света”, каза министърът. Кралев изрази увереност, че Русе ще бъде отличен домакин на Световното първенство по волейбол и изтъкна активната подкрепа, която общината оказва на организаторите. Кметът Пламен Стоилов благодари на министър Красен Кралев за помощта, с която продължава да се развива спортът в Русе. „Гордеем се, че по време на Световното първенство в Русе, зала „Иван Ханджиев“ ще бъде една от залите за тренировка на отборите.“ каза Стоилов. Любо Ганев изтъкна, че през последните години се прави изключително много за изграждането на спортна инфраструктура. „Единственият начин да върнем хората в залите и по стадионите е като им се създадат добри условия за спорт“, заяви вицепрезидентът на Българската федерация по волейбол. Ремонтът на зала „Иван Ханджиев“ включва полагане на топлоизолация на фасада и таван, подмяна на прозорци, врати и хидроизолация. На пода е поставена винилова настилка и са ремонтирани санитарните помещения. Извършена е и частична подмяна на електрическата и ВиК инсталациите. Стойността на ремонта е над 220 000 лв., осигурени от Министерството на младежта и спорта. Община Русе е инвестирала 18 000 лв. в оборудването на залата. На откриването присъстваха множество бивши и настоящи русенски спортисти, както и мъжкият волейболен отбор на „Дунав” (Русе), който ще бъде основен ползвател на залата. Министър Кралев проведе среща с ръководството на общината, на която бяха обсъдени подробности около организацията на Световното първенство по волейбол. Той разгледа и фотоизложба, посветена на успехите на българския волейбол и отборите, които ще играят в Русе. Сподели:", "date": "2018.09.01", "title": "Министър Кралев откри чисто нова спортна зала в Русе (СНИМКИ)"}
{"url": "https://pik.bg/%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B8%D0%BD%D1%81%D0%BF%D0%B5%D0%BA%D1%86%D0%B8%D1%8F-%D0%B2-%D0%B1%D1%8F%D0%BB%D0%B0-%D1%81%D0%BB%D0%B0%D1%82%D0%B8%D0%BD%D0%B0-news777610.html", "text": "Министърът на труда и социалната политика Бисер Петков бе на работно посещение в Бяла Слатина, по време на което инспектира обекти, съобщи „Конкурент“. В кабинета на кмета на общината инж. Иво Цветков министърът се срещна с народния представител Красен Кръстев, Мария Търнавска, директор РДСП - Враца, Вера Миньовска, гл. експерт „Закрила на детето“ в РДСП - Враца, Стефан Терзийски,  общински съветник, Силвия Дикова, управител на ПЖ, Иван Ценов, директор на дома за стари хора в с. Попица и Боряна Петкова, директор дирекция „Хуманитарни дейности и интеграция“. На срещата инж. Цветков представи социалните услуги, които се предоставят на територията на общината и бяха обсъдени възможностите за подобряване на тяхното качество. Бяха представени изпълнените и изпълнявани в момента проекти по проект на МТСП „Красива България“ . Министърът благодари на общината и на Красен Кръстев за доброто партньорство по проект „Красива България“. В програмата на министър Петков беше предвидено посещение на центъра за настаняване от семеен тип в с. Бърдарски геран, където той се срещна с децата и хората работещи там и разгледа базата където съответно те живеят и изпълняват служебните си задължения. Петков благодари на общината, която е доставчик на услугите, за положените грижи и създадените добри условия, така че децата да растат в среда, близка до семейната и по този начин да бъдат задоволени техните ежедневни потребности от подслон, храна и сигурност. Гостът пожела на децата да са здрави, да залягат над уроците и да сбъдват мечтите си. По късно в програмата на министъра  беше включено посещение на МБАЛ Бяла Слатина, в която от 2013 година насам са изпълнени пет проекта по „Красива България“. През настоящата 2018 г. се извършва вътрешно преустройство на втория етаж на болницата. Следващата спирка на  Бисер Петков бе при работещите в местната Дирекция „Социално подпомагане“, а последната му за деня  среща бе с ръководители и служители в местните структури: ДБТ, ДСП, филиал на ТП - Враца. Сподели:", "date": "2018.09.01", "title": "Социалният министър на инспекция в Бяла Слатина"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-%D1%81%D0%B5-%D0%B7%D0%B0%D0%B4%D1%80%D1%8A%D1%81%D1%82%D0%B8-%D0%BE%D0%BF%D0%B0%D1%88%D0%BA%D0%B8%D1%82%D0%B5-%D0%BE%D1%82-%D0%BA%D0%BE%D0%BB%D0%B8-%D1%81%D0%B0-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B8%D1%87%D0%BD%D0%B8-news777695.html", "text": "На българо-турската граница трафикът е много интензивен на вход за леки автомобили. На ГКПП \"Капитан Андреево\", трафикът е интензивен на изход за товарни автомобили. Това съобщиха от пресцентъра на ГД \"Гранична полиция\". Информацията за трафика на българските гранични контролно-пропускателни пунктове е към 18.00 часа. На българо-сръбската граница на ГКПП \"Калотина\" трафикът е интензивен за леки автомобили. На българо-гръцката граница трафикът интензивен на вход и изход за леки автомобили на ГКПП \"Маказа\", ГКПП \"Илинден\" и ГКПП \"Кулата\". На българо-румънската граница трафикът е интензивен на вход за леки автомобили на всички ГКПП, на ГКПП \"Дунав мост\" - Видин, трафикът е интензивен на вход за товарни автомобили. На българо-македонската граница трафикът е нормален на всички гранични контролно-пропускателни пунктове. Сподели:", "date": "2018.09.01", "title": "ОТ ПОСЛЕДНИТЕ МИНУТИ: Турската граница се задръсти, опашките от коли са километрични"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BD%D0%B8-%D1%86%D0%BE%D0%BB%D0%BE%D0%B2%D0%B0-%D0%B1%D1%8F%D0%B3%D0%B0-%D0%B2-%D0%B0%D0%BC%D0%B5%D1%80%D0%B8%D0%BA%D0%B0-news777614.html", "text": "Ани Цолова планирала коренна промяна в живота си, научи „Ретро“. Свалената от екран тв водеща искала да напусне пределите на България, като погледът й бил насочен към Америка. Идеята и смелостта да емигрира й дошла, когато преди месец нейната близка приятелка Дарина Сарелска, с която си тръгнаха от Нова телевизия принудително по едно и също време, се преместила в Щатите. Дружката на Цолова заминала заедно с мъжа си и децата си, а за това й решение съобщи другата им обща приятелка – Миролюба Бенатова. „Дарина отлетя през океана. Наложи й се да преподава журналистика в САЩ, след като в България качествата й на новинарски продуцент се оказаха недостатък. Сигурна съм, че колкото и да е трудно за вярване сега, злото ще е за добро. А за сведение на душманите, да знаят, че всичко се връща“, написа Бенатова в профилите си в социалните мрежи, а коментарите на нейни познати под публикацията издадоха, че Ани е следващата. Близки до бившата екранна партньорка на Виктор Николаев разкриват, че тя вече усилено посещавала курсове по английски език. Въпреки че го поназнайвала, трябвало спешно да надгради нивото, за да може да получи виза от посолството безпроблемно. Синът й и мъжът й нямали проблеми с езика, защото малкият Калоян учел в частно училище, където голяма част от уроците по всички предмети се изнасяли на английски, а съпругът й Васил Мичев преди години живял за известно време отвъд Океана. Още по-голямо успокоение за Ани, че ще успее да започне живота си на чисто в Америка, бил фактът, че там и до ден днешен живеело първото семейството на мъжа й. С бившата му жена и дъщеря му от първия брак журналистката поддържала страхотни отношения и с нетърпение очаквала гостуването им в България всяко лято, за да прекарват време заедно. Доведената й щерка Ада дори имала собствена стая в огромната им къща в Драгалевци, а когато девойката се намирала в САЩ, с татко й и с Цолова си общували чрез модерните приложения на смартфоните за видеовръзка. Ексводещата се надявала семейството на Васил да им помогне двамата да открият подходяща работа за себе си, тъй като първата му жена имала добри контакти в Ню Йорк. Най-тежкото новината за предстоящото заминаване понасяла майка на Ани, която неотдавна напусна позицията си на учителка в Плевен, за да дойде в столицата и да утешава депресираната си след уволнението дъщеря. Сподели:", "date": "2018.09.01", "title": "ГОРЕЩО В ПИК И \"РЕТРО\"! Ани Цолова бяга в Америка"}
{"url": "https://pik.bg/%D0%BE%D1%82-%D0%BA%D1%80%D0%B5%D0%BC%D1%8A%D0%BB-%D0%B7%D0%B0%D1%8F%D0%B2%D0%B8%D1%85%D0%B0-%D1%87%D0%B5-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D0%BD%D0%B5-%D1%80%D0%B0%D0%B1%D0%BE%D1%82%D1%8F%D1%82-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B8-%D0%B4%D0%BE%D0%BD%D0%B0%D0%BB%D0%B4--news777622.html", "text": "Проучване за възможна среща между президента на Русия Владимир Путин и президента на САЩ Доналд Тръмп към момента не се провежда. Това обяви помощникът на руския президент Юрий Ушаков, цитиран от РИА Новости. „Засега не“, заяви Ушаков в отговор на въпрос, дали е в ход проучване за възможна среща между двамата лидери. Първите пълномащабни преговори между Владимир Путин и Доналд Тръмп се проведоха в Хелзинки на 16 юли. Двамата президенти първоначално над два часа разговаряха на четири очи, а след това двете делегации се срещнаха на съвместен обяд. Сподели:", "date": "2018.09.01", "title": "От Кремъл заявиха, че в момента не работят за възможна среща между Владимир Путин и Доналд Тръмп"}
{"url": "https://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%81-%D0%BE%D1%81%D1%82%D1%80%D0%B0-%D0%BA%D1%80%D0%B8%D1%82%D0%B8%D0%BA%D0%B0-%D0%BA%D1%8A%D0%BC-%D0%B1%D1%81%D0%BF-%D1%81%D0%B0%D0%BC%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%B8%D0%B4%D1%8F%D1%85-%D0%BE%D0%BF%D0%B8%D1%82-%D0%B7%D0%B0-%D1%81%D0%B0%D0%B1%D0%BE%D1%82%D0%B8%D1%80%D0%B0%D0%BD%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%B5-news777684.html", "text": "Нито в Естония, нито в Австрия видях саботиране на европредседателството, както опитите, които бяха направени в България. Това каза министърът на Българското председателство на Съвета на ЕС Лиляна Павлова, която участва в 11-ия летен университет на МГЕРБ под мотото „Само истината, НЕ на фалшивите новини“ в к.к. „Св. Св. Константин и Елена“ По време на Лятната академия министър Лиляна Павлова отговори на въпроси, отправени към нея от представители на младежката структура на ГЕРБ. Лиляна Павлова сподели, че за съжаление нито в Естония, нито в Австрия е видяла саботиране на европредседателството, както опитите, които бяха направени в България. „Бях в залата, когато Естония и Австрия представяха своите приоритети за европредседателството. И управляващи, и опозиция се подкрепяха в името на националния интерес“, добави Лиляна Павлова. Тя анонсира, че през септември в Залцбург предстои Среща на върха, на която ще присъства премиерът Бойко Борисов. Лиляна Павлова бе категорична, че фалшивите новини се оборват с аргументи и изрази задоволството си от усилията на българския еврокомисар Мария Габриел за направата на регламент за премахване на фалшивите новини и сайтове. Лиляна Павлова определи като положителни и приетите по време на Българското председателство на Съвета на ЕС Директиви, част от които са свързани с географското блокиране, системи за социална сигурност и социално осигуряване, както и запазване на програма „Еразъм +“ и удвояване на бюджета й. Сподели:", "date": "2018.09.01", "title": "Лиляна Павлова с остра критика към БСП: Само в България видях опит за саботиране на европредседателството"}
