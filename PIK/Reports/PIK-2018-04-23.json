{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D1%89%D0%B5-%D1%87%D0%B5%D1%80%D0%BF%D0%B8-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D1%86%D0%B8-%D1%81%D1%8A%D1%81-%D1%81%D0%BB%D0%B0%D0%B4%D0%BE%D0%BB%D0%B5%D0%B4-%D0%B7%D0%B0-%D0%B8%D0%BC%D0%B5%D0%BD%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-news744797.html", "text": "Папа Франциск, с рождено име Хорхе Берголио, реши днес да отбележи имения си ден, като раздаде 3000 сладоледа на бездомните в Рим, където от седмица времето е почти лятно, съобщиха от Ватикана, цитирани от Франс прес. В много католически държави именните дни се празнуват повече от рождените и \"Светият отец ще празнува този ден заедно с най-нуждаещите се, които нямат покрив над главата си\", се казва в съобщение на Светия престол. Сладоледите ще се раздават на хора, които всеки ден посещават кухните за бедни, в домове и сгради в столицата, управлявани главно от организацията Каритас. Откакто преди пет години бе избран за папа, Франциск направи приобщаването на бедните една от основните теми на своя понтификат. Показа го и като постави обществени душове в непосредствена близост до колонадата на Бернини. На 78-мия си рожден ден през декември 2014 г. папата раздаде стотици спални чували на бездомните в Рим. През следващите години той изпрати торти в кухните за бедни или други дарения за центровете за приемане на мигранти. Папата учреди Световен ден на бедните, отбелязван обикновено в третата неделя на ноември, за да насърчи вярващите да правят подобни жестове. Сподели:", "date": "2018.04.23", "title": "Папа Франциск ще черпи бездомници със сладолед за именния си ден"}
{"url": "http://pik.bg/%D1%81%D1%82%D1%80%D0%B0%D1%81%D1%82%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%8F%D1%82-%D0%BF%D1%81%D0%B8%D1%85%D0%BE%D0%BB%D0%BE%D0%B3-%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D1%81%D1%82%D0%B0%D0%B1%D0%B8%D0%BB%D0%B5%D0%BD-%D0%BB%D0%B8-%D0%B5-%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%BA%D0%BE%D0%B9-%D0%BF%D0%B5%D1%87%D0%B5%D0%BB%D0%B8-%D0%BE%D1%82-%D1%81%D0%BA-news744864.html", "text": "Според нея обаче са възможни промени в управлението. В момента Патриотичният фронт е нужен на ГЕРБ. В момента всичко, което правят патриотите им е простено, но това само до момента, в който те не са нужни. Има отигран вариант. Дали трябва да се случват някакви промени в управлението – ще кажа да. Не говоря за коалицията ГЕРБ – патриоти – по-скоро за някои позиции в управлението”, допълни Христова. Според нея обаче засега има спокойствие заради европредседателството, но след него на дневен ред ще излязат вътрешните проблеми. Относно възможността за политически проект на президента Румен Радев тя коментира: \" . Радев обаче има защо да се притеснява от неуспеха на предишните президенти. Едно е да си президент с висок рейтинг, друго е да влезеш в политиката и да предлагаш решения. Защото решенията свалят рейтинга. Смятам, че той претегля всичко, той е разумен човек, но обграден от много амбициозни хора. Към днешна дата обаче ми се струва, че повече си задава въпроси, отколкото взема решения”. По отношение на репликите между Румен Радев и Цветан Цветанов тя смята, че той в някаква степен дори е изкуствено създаден. \"Някак през цялото време ни се внушава, че има напрежение, че има сблъсък. На моменти обаче ми изглежда, че по-скоро сблъсък няма. От тези взаимни нападки никой не печели. Рейтингът на президента е висок. Според последната социология и положението на ГЕРБ е същото. Този сблъсък не влияе и на отношенията между ГЕРБ и БСП\", каза още Антоанета Христова. Кабинетът е по-скоро стабилен и в близко бъдеще кабинетът ще бъде стабилен. Това прогнозира пред Канал 3 политическият психолог Антоанета Христова. \"На практика в момента има движение в политическото пространство, особено относно групирането на партиите вдясно, но въпреки всичко нямаме рязка промяна в политическите, поради което никой не вярва, че има на кого другиго да вярва. Това ми се струва много хипотетично Сподели:", "date": "2018.04.23", "title": "СТРАСТИ! Политическият психолог Антоанета Христова: Стабилен ли е кабинетът, кой печели от скандала Радев-Цветанов и има ли движение на политическия фронт?"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%83%D0%B6%D0%B0%D1%81%D0%B0-%D0%B2-%D1%82%D0%BE%D1%80%D0%BE%D0%BD%D1%82%D0%BE-%D1%81%D0%BD%D0%B8%D0%BC%D0%BA%D0%B8-news744867.html", "text": "Не по-малко от двама души са загинали при инцидента в Торонто, съобщава Ройтерс, позовавайки се на информация от свидетели. Микробус се вряза в пешеходци на оживено кръстовище в канадската столица, както съобщи ПИК.  Свидетели съобщават, че возилото се е движело много бързо по тротоара, блъскайки пошеходците. 10 души са пострадали по предварителни данни. Шофьрът беше задържан малко след инцидента. Засега обаче полицията не съобщава какви са мотивите за инцидента. Не е ясно дали става дума за терористичен акт, или за злополука. Сподели:", "date": "2018.04.23", "title": "ЕКСКЛУЗИВНО В ПИК! Двама души са загинали при ужаса в Торонто (СНИМКИ)"}
{"url": "http://pik.bg/%D0%BD%D0%BE%D0%B2%D0%B0-%D0%B3%D0%BE%D0%BB%D0%B0-%D0%BC%D0%BE%D0%B4%D0%B0-%D1%81-%D1%86%D0%B2%D0%B5%D1%82%D1%8F-%D0%B2%D1%8A%D1%80%D1%85%D1%83-%D0%B3%D1%8A%D1%80%D0%B4%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-18-news744758.html", "text": "В мрежата набира популярност нова мода, с помощта на която младите момичета привличат внимание към гърдите си. Всичко започва с идеята на собственичката на английския магазин Face Ealsy Etsy Хана Уел, която предлага на клиентките си да залепват цветя на лицето си. Постепенно цветята се \"преместили\" върху гърдите и сега модни блогърки от целия свят бързат да споделят в Мрежата снимки с жив \"аксесоар\" В Инстаграм това явление е с хаштаг #flowerboobs. Сподели:", "date": "2018.04.23", "title": "НОВА ГОЛА МОДА! С цветя върху гърдите... (СНИМКИ 18+)"}
{"url": "http://pik.bg/%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B0%D1%80%D0%B0%D1%81%D1%82%D0%B2%D0%B0-%D0%B3%D0%BB%D0%B0%D0%B2%D0%BE%D0%BB%D0%BE%D0%BC%D0%BD%D0%BE-%D0%BD%D0%B0%D0%B4-12-%D0%BC%D0%BB%D0%BD-%D0%B4%D1%83%D1%88%D0%B8-%D0%B6%D0%B8%D0%B2%D0%B5%D1%8F%D1%82-%D0%B2-%D1%81%D0%BE%D1%84%D0%B8%D1%8F-news744701.html", "text": "През 2017 г. населението си са увеличили още Крумовград - с 47 души, Момчилград - с 42 души, Николаево - с 37 души, Джебел - с 36 души, Каолиново - с 26 души, Върбица - с 20 души, Трън - с 19 души, Брезник и Поморие - с по 18 души, Провадия и Гурково - по 13 души и Камено - с 10 души. С под 10 жители увеличават населението си Шивачево - 9 души, Божурище - с 8 души, Банкя - с 5 души и Разлог - с 2-ма души. Пет областни центъра са увеличили през миналата година броя на жителите си . Към Варна, Велико Търново, Пловдив и София , които увеличиха населението си и през 2016 г., се присъединява Кърджали . Това показва проверка на БТА на данните за населението по градове и пол към 31 декември 2017 г. на Националния статистически институт. Според справката от общо 257 български града само 25 са увеличили броя на населението си през изминалата година, като за сравнение през 2016 г. техният брой е бил 23. В останалите 232 града населението намалява с различен брой хора, показват данните. През миналата година българските градове, чието население е под 1000 души, се увеличават с още един и стават шест. В групата на Мелник, Маджарово, Плиска, Китен и Клисура вече е и Брусарци. Според данните през 2017 г. най-голямото увеличение на населението е регистрирано в София . Броят на жителите в столицата се е увеличил спрямо предходната година с 2391 души и достига 1 238 438 души . След София най-голямо е увеличението на населението в Пловдив с 1789 души, с което градът под тепетата вече има население от 345 213. Третият по големина град в страната - Варна , увеличава през 2017 г. жителите си с 677, а общото население на града е 335 854 души. Велико Търново за втора поредна година бележи ръст на жителите си . През миналата година старопрестолният град увеличава жители с 302 и достига 68 780 жители. Кърджали пък през 2017 г. увеличава населението си със 160 души и има 43 182 жители. В необластните градове най-голямо увеличение на населението има в Симеоновград , чиито жители към края на миналата година са с 566 повече. С повече от 100 души през миналата година населението си увеличават три града - Несебър (с 201), Банско (със 168) и Ардино (със 120), сочат данните. Градовете , в които се отчита увеличение на населението през 2017 г., са разположени в общо 13 области . Първенец в това отношение е област с административен център Кърджали, в която има пет града, като всички увеличават населението си. Това, освен областния център, са Ардино, Джебел, Крумовград и Момчилград . В област Бургас, в която има 20 града, са разположени три от градовете с увеличен брой жители. Това са Камено, Несебър и Поморие. В шест области са разположени по два от градовете с повишаващ се брой на жителите. Това са Банско и Разлог в област Благоевград, Варна и Провадия - в област Варна, Брезник и Трън - в област Перник, Банкя и столицата - в област София-град, Гурково и Николаево - в област Стара Загора и Върбица и Каолиново - в област Шумен. Останалите пет града са в област Велико Търново - областният център, област Пловдив - отново областният център, област Сливен - Шивачево, Софийска област - Божурище и област Хасково - Симеоновград. Данните показват, че от всички градове в страната най-много жители през 2017 г. губи Шумен - 1130 души . Сред другите градове с намаляващо население няма такъв, който да е изгубил повече от 1000 жители. Сред областните центрове след Шумен най-много намалява населението на Габрово - с 941 души. Плевен губи през миналата година 910 жители, а Добрич - 900 души. Един областен център намалява през 2017 г. с малко повече от 800 души. Това е Русе, който губи 811 души от населението си. Три областни града намаляват с между 600 и 700 души през миналата година. Това са Ямбол - с 696 души, Ловеч - с 608 души и Видин - с 606 души. С малко повече от 500 души през миналата година е намаляло населението на Силистра - 509 души. Пет областни центъра намаляват с между 400 и 500 души. Това са Стара Загора - с 474 души, Перник и Хасково - с по 472-ма души, Кюстендил - с 456 души и Враца - с 450 души. През миналата година с между 300 и 400 души са намалели жителите на областните градове Пазарджик (с 391 души), Разград (с 380 души) и Смолян (с 309 души). В два областни града населението е намаляло през изминалата година с между 200 и 300 души. Това са Сливен - с 259 души и Монтана - с 243 души. В Благоевград през 2017 г. населението е намаляло със 150 души. В два областни града жителите намаляват с под 100 души. Това са Търговище - с 90 жители, и Бургас - със 72 души. При необластните градове за втора поредна година най-много е намаляло населението на Свищов - с 822 души. С между 400 и 500 души намаляват жителите на Дупница - с 462 души, и Димитровград - с 460 души. С повече от 500 души намаляват жителите на Дупница - с 520. Три града губят между 300 и 400 души от населението си. Това са Петрич - с 376 души, Лом - с 360 души, Казанлък - с 316 души, и Горна Оряховица - с 305 души. 11 български града са намалели през 2017 г. с между 200 и 300 жители. Това са Нова Загора - с 283 души, Севлиево - с 244 души, Карлово - 231 души, Харманли - с 227 души, Козлодуй - с 226 души, Трявна - с 215 души, Бяла Слатина - с 213 души, Асеновград - с 208 души, Елхово - с 205 души, Пещера - с 203 души, и Червен бряг - с 201 души. Най-големият необластен град продължава да е Асеновград с население от 49 042 души, а след него са Казанлък с 44 760 жители и Димитровград с 34 614 души. През миналата година българските градове, чието население е под 1000 души, се увеличават с още един и стават пет. В групата на най-малкия български град Мелник (189 жители) , Маджарово (584 жители), Плиска (840 жители), Китен (925 жители) и Клисура (948 жители), вече е и Брусарци, който губи 34 свои жители и вече е с население 978 жители. Сподели:", "date": "2018.04.23", "title": "Населението в столицата нараства главоломно, над 1,2 млн. души живеят в София"}
{"url": "http://pik.bg/%D0%B5%D0%B2%D1%80%D0%BE%D1%81%D1%82%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D1%85%D0%B0%D1%80%D1%87%D0%B8-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%B2-%D0%B5%D1%81-%D0%B7%D0%B0-%D0%B2%D0%B5%D1%81%D1%82%D0%BD%D0%B8%D1%86%D0%B8-%D0%B8-%D0%BA%D0%BD%D0%B8%D0%B3%D0%B8-news744834.html", "text": "Българинът харчи най-малко в ЕС за вестници, книги и канцеларски материали. Дъното на класацията българските потребители споделят с гръцките. Най-много за тези стоки харчат домакинствата в Словакия. През 2016 г. домакинствата в ЕС са изхарчила малко повече от 90 милиарда евро или 1.1% от всички изхарчени пари за покупката на книги, вестници и канцеларски материали, се казва в изследване на Евростат, свързано със Световния ден на книгата, предаде БНТ. Това представлява 0.6% от БВП на ЕС или се падат по около 200 евро за жител от Евросъюза. През годината домакинствата харчат двойно повече за книги, вестници и канцеларски материали около празниците. Разходите им за тези стоки са два пъти по-малко, отколкото разходите им за услуги свързани с почивка и култура. Най-високо е потреблението на книги, вестници и канцеларски материали в Словакия (2.1%), след това се нареждат германците (1.6%) и поляците (1.4%). На дъното са гърците и българите (0.6%), като малко над тях са чехите, испанците и малтийците ( всички с 0.7% ). Сподели:", "date": "2018.04.23", "title": "Евростат: Българинът харчи най-малко в ЕС за вестници и книги"}
{"url": "http://pik.bg/%D0%BC%D0%B2%D1%80-%D0%B8%D0%B7%D0%B7%D0%B5-%D1%81%D1%82%D0%BE%D1%82%D0%B8%D1%86%D0%B8-%D0%BE%D1%80%D1%8A%D0%B6%D0%B8%D1%8F-%D1%81-%D0%B8%D0%B7%D1%82%D0%B5%D0%BA%D0%BB%D0%B8-%D1%80%D0%B0%D0%B7%D1%80%D0%B5%D1%88%D0%B8%D1%82%D0%B5%D0%BB%D0%BD%D0%B8-news744848.html", "text": "Стотици оръжия с изтекли разрешителни иззети от МВР. Само за месец служителите са отнели 720 пистолети и пушки. Колко от тях са бойни пистолети и има ли промяна в работата на службата, която контролира притежанието на оръжия, разкрива Нова тв. 364 от иззетите оръжия с изтекли разрешителни са пистолети. 356 са оръжията за ловни цели. Това на практика показва, че всеки ден средно служителите в служба КОС изземат по близо 40 оръжия с изтекли разрешителни. Регистрираните оръжия в България са близо 360 хиляди, а от тях над 100 хиляди са пистолети. Над 210 000 са въоръжените българи  като повече от половината от тях са ловци. Колко души отговарят за контрола на оръжията у нас и как изглежда електронния регистър на оръжията? Чисто ново разрешително за притежание на оръжие. Издава го служба \"Контрол на общоопасните средства\" в МВР. Данните за всяко разрешително и за всяко разрешено оръжие се нанасят в електронния регистър. „Регистърът го ползват служителите на КОС и тези, които имат справка за някое оръжие”, обяснява Валери Иванов, системен администратор в КОС. В системата се задават параметрите. Въпреки електронния регистър на оръжията, грешки не липсват. „Самите колеги правят справки и могат да видят кога изтича даденото оръжие. Явно има единични случаи, които се случват, за жалост с фатален край”, коментира Валери Иванов, системен администратор в КОС. На 14 март 2014 г. с оръжия с изтекло разрешително Петко от Лясковец убива командос. 3 години по-късно липсата на контрол отново убива. 18 август 2017 г. с пистолет с изтекло разрешително 42-годишната Елена е разстреляна от мъжа си. За контрола на над 350 000 оръжия отговарят 315 служители. От тях висшистите са едва 52-ма. „Служителите не искат да заемат длъжности по линия на КОС. Наред с техните задължения по линия на КОС на тях им се възлагат допълнителни задачи като охрана на мероприятия и други подобни. Не успяват да съвместят всички дейности”, казва Дамян Димов, пол. инспектор в сектор КОС. Сподели:", "date": "2018.04.23", "title": "МВР иззе стотици оръжия с изтекли разрешителни"}
{"url": "http://pik.bg/%D0%BF%D1%83%D1%82%D0%B8%D0%BD-%D0%B8-%D0%BC%D0%B0%D0%BA%D1%80%D0%BE%D0%BD-%D0%B5%D0%B4%D0%B8%D0%BD%D0%BE%D0%B4%D1%83%D1%88%D0%BD%D0%B8-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%B8%D1%80%D0%B0%D0%BD-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%B7%D0%B0%D0%BF%D0%B0%D0%B7%D0%B8-news744819.html", "text": "Президентите на Русия и Франция, Владимир Путин и Еманюел Макрон, изразиха в телефонен разговор днес единодушие, че ядреното споразумение с Иран трябва да се запази, предаде Ройтерс, като се позова на изявление на Кремъл. Двамата президенти заявиха, че изпълнението на Съвместния всеобхватен план за действие по иранската ядрена програма трябва да продължи, тъй като е важен фактор за гарантиране на международната сигурност, посочи пресслужбата на Кремъл, цитирана от ТАСС. Путин и Макрон са обсъдили ситуацията в Сирия след ракетните удари на САЩ и съюзниците им. Руската страна е подчертала, че акцията е усложнила допълнително процеса на мирно уреждане на кризата. Двамата лидери са изтъкнали, че е много важно експертите на Организацията за забрана на химическите оръжия (ОЗХО), които се намират в Сирия, да осъществят мисията си. Президентът Макрон заяви пред руския държавен глава, че въздушните удари, нанесени от САЩ, Великобритания и Франция по цели на територията на Сирия на 14 април, са извършени в рамките на международното право, посочи френското президентство. Според Елисейския дворец Макрон казал също, че страната му е решена да работи за задълбочен диалог между враждуващите страни в Сирия, посочва Асошиейтед прес. Френският лидер е отбелязал, че иска да работи с Русия за начало на надежден политически процес и по-активно оказване на хуманитарна помощ на сирийското население. Двамата президенти са разговаряли също за подготовката на посещението на Макрон в Русия през май. Телефонният разговор между лидерите се състоя само часове преди държавното посещение на Еманюел Макрон в САЩ. Путин и Макрон разговаряха по телефона за първи път след въздушните удари на САЩ, Франция и Великобритания в Сирия. Сподели:", "date": "2018.04.23", "title": "Путин и Макрон единодушни по телефона: Ядреното споразумение с Иран трябва да се запази"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D1%81%D1%83%D0%BB%D1%87%D0%B8%D0%BB%D0%BE%D1%82%D0%BE-%D1%81%D0%B5-%D0%B2-%D1%82%D0%BE%D1%80%D0%BE%D0%BD%D1%82%D0%BE-%D0%BA%D0%B0%D1%82%D0%BE-%E2%80%9E%D0%BC%D0%BD%D0%BE%D0%B3%D0%BE-%D1%81%D0%B5%D1%80%D0%B8%D0%BE%D0%B7%D0%BD%D0%BE-news744877.html", "text": "Министърът на охраната на обществената безопасност на Канада Ралф Гудуил  определи инцидента в Торонто, при който микробус се вряза в пешеходци, като „много сериозен“, съобщава РИА Новости. Гудуил отказа да спекулира по темата дали става дума за терористичен акт. „На този етап не бихме могли да направим каквито и да е по-сериозни заключения – заяви Ралф Гудуил. – Полицията е започнала разследване на случилото се. То трябва да определи как и защо се е случило всичко. Докато не ни бъдат представени категорични данни, би било неподходящо да се спекулира по темата“. Министърът заяви още, че за момента няма информация, която би позволила да се иска повишаване на нивото на риск. Гудуил заяви още, че канадските власти нямат информация за това, че участниците в политическата среща, която се провежда в Торонто, може да са цели на терористична атака. Министърът определи инцидента като „много сериозен“, но отказа да разкрива детайли около случилото се и за броя на жертвите. Канадската радиостанция  Newstalk 1010 обяви за петима загинали. Сподели:", "date": "2018.04.23", "title": "Министърът на безопасността на Канада определи сулчилото се в Торонто като „много сериозно“"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D0%BF%D0%BB%D0%B0%D1%88%D0%B8-%D1%81%D1%8A%D1%81-%D1%81%D0%BC%D1%8A%D1%80%D1%82-%D0%B1%D0%B0%D1%88%D0%B0%D1%80-%D0%B0%D1%81%D0%B0%D0%B4-news744829.html", "text": "Израелски министър, близък до началника на правителството Бенямин Нетаняху, заплаши днес със смърт сирийския президент Башар Асад, предаде Франс прес. \"Ако Асад позволи на Иран или на когото и да било да започне война срещу Израел от сирийска територия, ще понесе цялата отговорност и ще поеме рискове не само за режима си, но и лично за себе си\", предупреди министърът на енергетиката Ювал Щайниц в интервю за информационен уебсайт. Щайниц е член на управляващата партия \"Ликуд\". Той е част и от кабинета по сигурността - вътрешноправителствена структура, която се занимава със стратегически въпроси. Израел и Сирия остават официално в състояние на война. Отношенията между двете страни са обтегнати, защото трима врагове на Израел водят сражения по сирийските бойни полета: самият сирийски режим, Иран и ливанското шиитско движение Хизбула. От началото на войната в Сирия през 2011 г. Израел внимава да не бъде въвлечен в конфликта. Еврейската държава обаче извърши десетки атаки през последните години срещу позиции на сирийския режим или автоколони с оръжия от Иран, предназначени за Хизбула. Сподели:", "date": "2018.04.23", "title": "Израелски министър заплаши със смърт Башар Асад"}
{"url": "http://pik.bg/%D1%82%D1%80%D0%B8%D1%82%D0%B5-%D0%BC%D0%B5%D1%87%D0%B5%D1%82%D0%B0-%D0%BE%D1%82-%D0%B1%D0%B0%D1%80%D1%83%D1%82%D0%B8%D0%BD-%D1%81%D0%B0-%D0%B4%D0%BE%D0%B1%D1%80%D0%B5-%D0%BF%D1%80%D0%B8%D0%B1%D1%80%D0%B0%D1%85%D0%B0-%D0%B3%D0%B8-%D0%B2-%D0%B1%D0%B5%D0%BB%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B8-news744779.html", "text": "Трите мечета, които бяха намерени край доспатското село Барутин, са в сравнително добро състояние, но все още има риск за живота им. Те се намират в Парка за танцуващи мечки край Белица и тепърва ще се решава съдбата им. Две от мечетата са от мъжки пол, а едно е женско, като то е най-едрото - над 3 кг. Притесненията на лекарите са свързани с най-дребното мече, което тежи под 2 кг, съобщава Би Ти Ви. Мечетата бяха открити случайно от минаващи по пътя хора. Те видели три малки мечета, които били сами, без майка си. Веднага сигнализирали експерти от местната екоинспекция. Докато мечетата са в Белица, майката ще бъде търсена с помощта на видеорегистратори. \"Били са сами близо денонощие, като през това време не са се хранили и не са поемали течности. Опитът ни сочи, че при над 90% от случаите на намерени мечета в дивата природа, майката е прогонена или отстреляна от бракониери. Отглеждането на осиротели мечета от хора е изключително трудно, но въпреки това ще направим всичко възможно, за да ги спасим\", коментира управителят на центъра Димитър Иванов. От фондация \"Четири лапи\" водят преговори с гръцки възстановителен център да приеме мечетата, докато пораснат. Сподели:", "date": "2018.04.23", "title": "Трите мечета от Барутин са добре, прибраха ги в Белица (СНИМКИ)"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D1%8F-%D0%BD%D0%BE%D0%B2%D0%B0%D1%82%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%BD%D0%B0-%D0%B8%D1%86%D0%BE-%D1%81%D1%82%D0%BE%D1%82%D0%B5-%D0%BC%D0%B0%D0%BD%D0%B5%D0%BA%D0%B5%D0%BD%D0%BA%D0%B8-%D0%BC%D0%B0%D1%80%D0%B8%D1%8F-%D1%81%D0%B5-%D1%81%D1%8A%D0%B1%D0%BB%D0%B5%D1%87%D0%B5-%D0%BF%D0%BE-%D0%BF%D0%B8%D0%B6%D0%B0%D0%BC%D0%B0-%D0%BD%D0%B0-%D0%BF-news744698.html", "text": "Прякорът Стоте манекенки отдавна не е актуален за Христо Сираков. Манекенките в интимното тефтерче на столичния бохем са няколко пъти по 100, а поредната бе презентирана на дългоочакваното пижамено парти. Второто тематично събиране на почитателите на \"Плейбой\" бе посветено на създателя му - Хю Хефнър. Новата любовница на Сираков цяла нощ не се отлепи на повече от метър от него и при всеки удобен момент демонстрираше близост, сякаш искаше да уведоми заобикалящите й мъжемелачки: \"Не се доближавайте, той е мой!\". В редките случаи, в които на Христо Сираков му се налагаше да се отдели от нея, за да позира за снимка, блондито провесваше нос като окапала чушка и мяташе очи като рентгени към красавиците, които той прегръщаше. Девойчето не е популярно в светските среди, но с оглед на близките си отношения със Стоте манекнеки, като нищо може да се озове сред финалистките за следващия \"Мис Плеймейт\". Не всички от ВИП-овете, отзовали се на поканите за партито, дойдоха с пижами. Като например опърничавата и скарана с всякакви правила и ултиматуми Мегз, Емил Кошлуков и Жени Калканджиева. Имаше и такива, които се бяха погрижили да си осигурят кой от кой по-луксозна пижама, с която да засенчи останалите. Фолк певицата Мария се появи в компанията на дизайнера Чавдар Иванов. А в разгара на партито, Любен Дилов-син простичко обобщи атмосферата с афоризма: \"Човекът е човек, когато е в пижамата на друг човек\". Топ плеймейтките Анна-Мария, Брита, Даная, Гергана Стaменова, Ива Няголова и Петя Димитрова изнесоха истински спектакъл. Цялото заведение беше декорирано като гореща спалня с воали, в която всички се разхождаха по пижами и халати. Партито, организирано от Дилов-син, Сираков и Борис Гълъбов, анонсира появата на специално колекционерско, 300-странично издание, посветено на живота, любовите и делата на Хю Хефнър. Луксозното пижаменото парти не пропуснаха и Нора Недкова, скандалната Катрин Вачева и плеймейтка Деси Димитрова. С плеймейтката, известна повече като Деси Фотосесията, се заигра Дилов-син, който подпря с глава силиконовата й гръд. Ето как: Сподели:", "date": "2018.04.23", "title": "ГОРЕЩО В ПИК! Ето я новата любовница на Ицо Стоте манекенки! Мария се съблече по пижама на парти, а Дилов-син подпря с глава силикона на Деси Фотосесията (СНИМКИ)"}
{"url": "http://pik.bg/%D0%BB%D0%B8%D0%BD%D0%B5%D0%B9%D0%BA%D0%B8-%D0%BB%D0%B5%D1%82%D1%8F%D1%82-%D0%B2-%D1%82%D0%BE%D1%80%D0%BE%D0%BD%D1%82%D0%BE-%D1%81%D0%BB%D0%B5%D0%B4-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%88%D0%BE%D1%84%D1%8C%D0%BE%D1%80%D0%B0-%D0%BD%D0%B0-%D0%B1%D1%83%D1%81%D0%B0-%D0%BA%D0%BE%D0%B9%D1%82%D0%BE-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%82%D1%8A%D0%BB%D0%BF%D0%B0-%D1%81-news744860.html", "text": "Един човек е задържан, след като няколко пешеходци са били ударени от микробус в Северен Йорк, Торонто, този следобед, съобщи полицията в града, предава местният новинарски сайт CP24. Задържаният е шофьорът на буса, допълват местните медии. Бусът се врязал в групата в района на улица Йонг Стрийт и Финч Авеня малко преди 1:30 часа местно време. Полицията първоначално заяви, че има осем до 10 пешеходци, ударени в района от бял микробус. Парамедици заявиха,  че лекуват много хора, но не могат да потвърдят колко точно са били ранени и каква е степента на нараняванията им. Най-малко осем линейки са излетели в посока мястото на инцидента. Аварийните екипи призовават местните да избягват района. Очевидци разказват, че бусът е \"напълно разрушен\". Той се блъскаше във всичко по пътя си, унищожи пейка, качи се на тротоара, казват те. Инцидентът е станал на около 30 километра от центъра, където в понеделник се събраха външните министри на страните от Г-7. Няма видими промени в мерките за сигурност в и около хотел „Интерконтинентал\", където дипломатите ще се съберат за обща снимка. Сподели:", "date": "2018.04.23", "title": "Линейки летят в Торонто след инцидента: Арестуваха шофьора на буса, който се вряза в тълпа (СНИМКИ/ВИДЕО)"}
{"url": "http://pik.bg/%D1%82%D1%80%D0%B8%D0%BC%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%80%D0%B0%D0%B9-%D1%85%D0%B0%D1%81%D0%BA%D0%BE%D0%B2%D0%BE-%D0%B2%D0%B7%D0%B5%D1%85%D0%B0-%D0%B8%D0%BC-%D1%85%D0%B8%D0%BB%D1%8F%D0%B4%D0%B8-%D0%B5%D0%B2%D1%80%D0%BE-news744774.html", "text": "Трима мъже са задържани за грабеж на 11 000 евро, станал през октомври миналата година. Това съобщиха от пресцентъра на МВР. Мъжете са на възраст 58 г., 43 г. и 27 г. и са обвинени в извършването на грабеж над двама иранци, незаконно преминали държавната граница. Установено е, че в средата на месец октомври 2017 година, българите ги настанили в къща в село Браница. Ден по-късно ги отвели в гориста местност край село Богомил и ги ограбили. По данни на потърпевшите, след като им нанесли побой, им задигнали наличните 11 000 евро. Тримата грабители, които са от град Любимец, са с прокурорска мярка на задържане. Те и автомобилът им, с който са използвали са разпознати от тъжителите, които в момента са настанени в центъра в Харманли. Образувано е досъдебно производство по чл. 198 ал.1 от НК. Сподели:", "date": "2018.04.23", "title": "Трима нападнаха незаконни мигранти край Хасково, взеха им хиляди евро"}
{"url": "http://pik.bg/%D1%80%D1%83%D1%81%D0%B8%D1%8F-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BC%D0%B0%D0%BA%D1%80%D0%BE%D0%BD-%D0%B7%D0%B0%D1%80%D0%B0%D0%B4%D0%B8-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D0%BC%D1%83-%D0%B2-%D1%81%D0%B0%D1%89-news744856.html", "text": "Washington Examiner, цитиран от \"Фокус\". Министърът на външните работи на Руската федерация Сергей Лавров отправи критика към Париж още в самото начало на държавната визита на френския президент Еманюел Макрон в САЩ, като заяви, че той се опитва да убеди Доналд Тръмп да съживи западния „колониализъм“ в Сирия, пише американското издание Лавров разкритикува Макрон заради – съгласно думите му – натиска, който френският президент упражнява върху лидера на Белия дом да изостави плановете си за изтеглене на военнослужещите на САЩ от Сирия. „Плановете на нашите западни колеги за Сирия са проблем за нас.Чух, че президентът на Франция Еманюел Макрон наскоро призова САЩ да не изтеглят войските си от Сирия, дори след като последният терорист бъде унищожен или принуден да напусне страната. Френският лидер стигна до такава степен, че да предложи постоянно разполагане с цел изграждане на нова Сирия. Това напомня колониализма\", подчерта първият дипломат на Москва в понеделник, когато държавният глава на Франция пристигна на посещение в САЩ. Лавров се позовава на интервю, което Макрон даде миналата неделя, след западните въздушни удари в Сирия в отговор на предполагаемата химическа атака в град Дума. В него френският президент заяви, че „убеждава [Тръмп], че е необходимо да остане\" в Сирия дори след поражението на „Ислямска държава“. В следващите дни Макрон се опита да „омекоти“ изказването си. На свой ред министърът на отбраната на САЩ Джеймс Матис също увери, че Тръмп има намерение да изтегли американските военни от Сирия възможно най-скоро. Но Макрон изглежда планира да продължи да се занимава с дългосрочен ангажимент в Сирия. „В деня, в който ще завършим войната срещу „Ислямска държава“, ако напуснем категорично и напълно, дори и от политическа гледна точка, ще оставим думата на иранския режим, на Башар Асад и неговите момчета, и те ще подготвят нова война. Те ще захранят нови терористи“, бяха думите, които Макрон изрече в интервю за телевизионния канал Fox News. Сподели:", "date": "2018.04.23", "title": "Русия разкритикува Макрон заради визитата му в САЩ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BC%D0%B8%D0%BE%D0%BD-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%B3%D1%80%D1%83%D0%BF%D0%B0-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%82%D0%BE%D1%80%D0%BE%D0%BD%D1%82%D0%BE-%D1%81%D0%BD%D0%B8%D0%BC%D0%BA%D0%B8-news744855.html", "text": "Камион се вряза в група пешеходци в центъра на Торонто. По първоначални данни ранени са между 8 и 10 души, спореди полицията в канадската столица, пише \"Франс прес\" Екшънът е станал в 19.27 ч. българско време. Засега все още не са изяснени обстоятелствата, при които се е случила трагедията. Тепърва ще се изяснява дали става дума за злополука или за терористичен акт. Сподели:", "date": "2018.04.23", "title": "ИЗВЪНРЕДНО В ПИК! Камион се вряза в група пешеходци в центъра на Торонто (СНИМКИ)"}
{"url": "http://pik.bg/%D0%B2%D1%83%D1%87%D0%B8%D1%87-%D0%B7%D0%B0%D0%BF%D0%BB%D0%B0%D1%88%D0%B8-%D1%81-%D0%BA%D0%BE%D0%BD%D1%82%D1%80%D0%B0%D1%83%D0%B4%D0%B0%D1%80-%D0%B2%D1%81%D0%B5%D0%BA%D0%B8-%D0%BA%D0%BE%D0%B9%D1%82%D0%BE-%D0%B4%D1%80%D1%8A%D0%B7%D0%BD%D0%B5-%D0%B4%D0%B0-%D1%83%D0%BF%D1%80%D0%B0%D0%B6%D0%BD%D0%B8-%D0%B0%D0%B3%D1%80%D0%B5%D1%81%D0%B8%D1%8F-%D1%81%D1%80%D0%B5%D1%89%D1%83-%D1%81%D1%8A%D1%80%D0%B1%D0%B8%D1%8F-news744800.html", "text": "Сръбските въоръжени сили трябва да бъдат силен възпиращ фактор за всеки, който може да упражни агресията срещу страната. Това заяви държавният глава на Сърбия Александър Вучич, предава \"Танюг\", държавната информационна агенция на западната ни съседка, пише \"Фокус\". Съответното изявление Вучич направи в рамките на прием за Деня на Въоръжените сили на Сърбия, като подчерта, че за армията са заделени 600 млн. евро. Сподели:", "date": "2018.04.23", "title": "Вучич заплаши с контраудар всеки, който дръзне \"да упражни агресия срещу Сърбия\""}
{"url": "http://pik.bg/%D0%B5%D0%B2%D1%80%D0%BE%D0%BF%D0%B0-%D1%89%D0%B5-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%81%D0%BF%D1%8A%D1%82%D0%BD%D0%B8%D0%BA-%D0%B7%D0%B0-%D0%BD%D0%B0%D0%B1%D0%BB%D1%8E%D0%B4%D0%B5%D0%BD%D0%B8%D0%B5-%D0%BD%D0%B0-%D0%BE%D0%BA%D0%B5%D0%B0%D0%BD%D0%B8%D1%82%D0%B5-news744857.html", "text": "Европа се готви в сряда да изстреля спътника \"Сентинел 3В\", който ще предостави данни за океанското равнище, цвета на океаните, океанския лед и температурите на повърхността на океаните и сушата, съобщи Франс прес. Новият спътник ще се присъедини към своя брат близнак \"Сентинел 3А\", който бе изстрелян през февруари 2016 г. и оттогава орбитира около Земята на височина 815 км. Те са част от групата спътници \"Сентинел\" в рамките на амбициозната програма \"Коперник\" на ЕС за наблюдения на Земята. Това ще е седмият спътник \"Сентинел\", изведен в орбита от април 2014 г. С размери и маса (1250 кг), които са сравними с тези на малък автомобил, \"Сентинел 3В\" ще бъде изстрелян с руска ракета \"Рокот\" от космодрума Плесецк в северната част на Русия. Програмата \"Коперник\" цели да осигури на Европа автономни възможности за наблюдения на Земята. Снабдени с усъвършенствани радари, двата спътника \"Сентинел 1\" изпращат дневни и нощни снимки на Земята, независимо какви са метеорологичните условия. Двата спътника \"Сентинел 2\" имат за задача да наблюдават сушата и крайбрежията. Спътникът \"Сентинел 5Р\" пък наблюдава химичния състав на земната атмосфера от октомври 2017 г. Сподели:", "date": "2018.04.23", "title": "Европа ще изстреля спътник за наблюдение на океаните"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D1%80%D0%B8%D0%B4%D0%B0%D0%B5-%D0%B1%D0%B5%D0%B7%D1%83%D1%82%D0%B5%D1%88%D0%BD%D0%BE-%D1%82%D0%B0%D1%82%D0%BA%D0%BE-%D0%BF%D0%BE%D1%87%D0%B8%D0%BD%D0%B0-%D0%BE%D1%82-%D0%B8%D0%BD%D1%81%D1%83%D0%BB%D1%82-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D1%81%D0%B5-%D0%BF%D0%BE%D0%B1%D0%BE%D0%BB%D1%8F-%D1%81-news744791.html", "text": "От инсулт си е отишъл 86-годишният Стефан Маринов, бащата на любимия на няколко поколения българи певец Веселин Маринов. Изпълнителят на \"Горчиво вино\" потъна в скръб и траур на 9 април, когато татко му издъхна в семейната къща в Полски Тръмбеш. Само ден по-късно втора тъжна вест досъсипа трубадура - издъхна и духовният му баща, композитора Тончо Русев, създал най-големите му хитове. Таткото на Веселин дълги години се бореше с коварната диагноза диабет. Щом положението му се усложняваше, загриженият му син го вкарваше в болница. Лекарите успяваха да го стабилизират, след което с огромно нетърпение възрастният мъж поемаше отново към своя дом - мястото, към което го последния си дъх е бил привързан и не е заменял дори за живот сред удобства в столицата, какъвто обичният му син неведнъж му е предлагал. \"Моят баща си отиде изведнъж, удари го инсулт. От години не беше добре. Все си мислех, че и този път ще успее да излъже смъртта и лекарите пак да го оправят\", ридае неутешимо за загубата на родителя си Веселин. Всъщност инсултът е следствие на диабета. Това заболяване води до усложнения, като засягане на ретината на окото, нарушена чувствителност на крайниците, увреждане на бъбреците с развитие на бъбречна недостатъчност, засягане на големите кръвоносни съдове, което от своя страна повишава риска от инфаркт и инсулт. \"Татко винаги е бил пример за сила и мъжество. Винаги съм имал респект от него. Цял живот беше привързан към нашата къща, 64 години с майка са живеели там. Когато са се настанили, са имали само шкаф и едно легло. До последно се терзаеше, че тази пролет сигурно няма да може да засади доматите. Последните му думи бяха да се грижа на лимона - символа на нашата къща. В едно бурканче го е занесъл на майка навремето, а сега е дърво, което толкова мн години ражда лимони. В комунизма идваха чак от Разград да търсят за болни хора, тогава нямаше по магазините, както сега\", въздиша тежко при спомена за баща си Маринов. С духовния си татко не могъл да се сбогува, защото Тончо сам не искал да го вижда. В последните му дни, преди да издъхне, певецът се чувал всеки ден с дъщерята на композитора Албена, за да научава от нея за състоянието му. \"В болницата е бил на много тежка апаратура и не искаше да ме види. Бат Тончо от години не излизаше от дома си, чуваше, говореше, но нямаше въздух, не можеше да върви, много се задъхваше. Не искаше да се срещаме, сигурно вече видът му е бил притеснителен, суетност, може би... Той все се шегуваше \"Не съм за гледане сега...\", коментира Маринов загубата на Русев в телевизионно интервю. Обяснимо, от скръб покрай двете погребение, изпълнителят на \"За теб, Българийо\" излезе от строя. Звездата не се чувства в кондиция да пее пред публика, затова отложи три от планираните си концерти - в Самоков, Перник и и Кюстендил, които трябваше да се състоят тези дни. Новите дати са съответно 16, 17 и 18 май. Сподели:", "date": "2018.04.23", "title": "РАЗКРИТИЕ НА ПИК! Веско Маринов ридае безутешно: Татко почина от инсулт! Звездата се поболя след смъртта на Тончо Русев - отложи три концерта"}
{"url": "http://pik.bg/%D0%BD%D0%B0-%D1%82%D0%B0%D1%82%D0%BA%D0%BE-%D0%BC%D0%BE%D0%BC%D0%B8%D1%87%D0%B5%D1%82%D0%BE-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%8E%D1%8A%D0%BD-%D0%BC%D0%B0%D0%BA%D0%B3%D1%80%D0%B5%D0%B3%D1%8A%D1%80-%D1%81%D0%B5-%D1%81%D1%8A%D0%B1%D0%BB%D0%B5%D1%87%D0%B5-%D0%B7%D0%B0-%D0%BF%D0%BB%D0%B5%D0%B9%D0%B1%D0%BE%D0%B9-%D1%81%D0%BD%D0%B8%D0%BC%D0%BA%D0%B8-news744813.html", "text": "Пълнолетна е, може да прави каквото иска с живота и тялото си, включително да се съблече гола за \"Плейбой\". Не знаем дали 22-годишната Клара е поискала мнението на баща си Юън Макгрегър преди да заснеме фотосесията, но дори да не е, то той вече е поставен пред свършен факт. Както тя, така и еротичното издание разпространиха новината и няколко провокиращи кадъра, като този от профила на списанието е доста по-разкриващ, въпреки че са си наложили известна цензура заради \"Инстаграм\". Междувременно малко след разпространяването на снимките онлайн, Клара придружи баща си на кинофестивала \"Трибека\" в Ню Йорк, където бе премиерата на филма \"Zoe\" с участието на Макгрегър. Съдейки по поведението им, явно той няма проблем с голите снимки. Сподели:", "date": "2018.04.23", "title": "НА ТАТКО МОМИЧЕТО! Дъщерята на Юън Макгрегър се съблече за \"Плейбой\" (СНИМКИ)"}
{"url": "http://pik.bg/%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%B5%D1%82%D0%BE-%D0%BA%D0%BE%D0%B9-%D1%84%D0%BE%D1%82%D0%BE%D0%B3%D1%80%D0%B0%D1%84-%D1%89%D0%B5-%D0%BB%D0%B0%D0%BF%D0%BD%D0%B5-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D1%85%D0%BE%D0%BD%D0%BE%D1%80%D0%B0%D1%80-%D0%B7%D0%B0-%D0%B4%D0%B0-%D1%81%D0%BD%D0%B8%D0%BC%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-news744783.html", "text": "Дворецът Кенсингтън сподели нови подробности за сватбата на принц Хари и Меган Маркъл, която е на 19 май. Този път стана известно кой ще е официалният фотограф на церемонията. Бъдещите съпрузи избра Алекси Любомирски за свой фотограф. Той е автор на поредица от снимки на Хари и Меган, публикувани през декември миналата година. Британският фотограф е много търсен в модната индустрия като зад него стоят десетки корици на лъскави списания и фотосесии с участието на известни личности. Меган Маркъл научи за работата на Алекси от един от своите приятелите и скоро фотографът бе поканен да стане автор на романтична фотосесия в чест на годежа на актрисата с принц Хари, пише \"Ел.бг\". Сподели:", "date": "2018.04.23", "title": "СВАТБАТА НА ГОДИНАТА! Ето кой фотограф ще лапне космически хонорар, за да снима Принц Хари и Меган Маркъл на 19 май"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D1%81%D0%B0%D1%89-news744852.html", "text": "Президентът на Франция Еманюел Макрон пристигна в САЩ за тридневна държавна визита, разглеждана като тест на отношенията му с лидера на Белия дом Доналд Тръмп, отбелязва \"Франс прес\", цитиран от \"Фокус\" . В дневния ред на програмата на посещението му са включени двустранните отношения между Вашингтон и Париж и споразумението за ядрената програма на Иран. Макрон пристигна на военновъздушната база „Андрюс“ край Вашингтон в 13:00 часа местно време. Първите официални разговори с президента на САЩ ще се проведат във вторник. В сряда френският президент ще говори на заседание на Конгреса. Сподели:", "date": "2018.04.23", "title": "Макрон пристигна в САЩ"}
{"url": "http://pik.bg/%D1%86%D1%8F%D0%BB-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2-%D1%82%D1%80%D0%B5%D0%BF%D0%B5%D1%82%D0%BD%D0%BE-%D0%BE%D1%87%D0%B0%D0%BA%D0%B2%D0%B0%D0%BD%D0%B5-%D0%BA%D0%BC%D0%B5%D1%82%D1%8A%D1%82-%D1%82%D0%BE%D1%82%D0%B5%D0%B2-%D0%B7%D0%B0-%D0%BA%D0%BE%D0%BB%D0%B5%D0%B6%D0%B0-%D1%87%D0%B0%D0%BA%D0%B0%D0%BC-%D0%B3%D0%B5%D0%BE%D1%80%D0%B3%D0%B8-%D1%81%D0%B0%D0%BC%D1%83%D0%B8%D0%BB%D0%BE%D0%B2-%D1%83%D1%82%D1%80%D0%B5-%D0%B7%D0%B0-%D0%BA%D1%80%D0%B0%D0%B9%D0%BD-news744732.html", "text": "Кметът на Пловдив Иван Тотев ще разговаря по телефона днес с Георги Самуилов, за да се разберат за среща утре, на която да се уточни последно всичко за стадиона. \"От 3 дни съм без телефон, тъй като го счупих и днес трябва да ми дадат нова карта и ще се чуя със Самуилов\", коментира градоначалникът на днешната си традиционна седмична среща с медиите, предава \"ПловдивНюз\". \"Община Пловдив ще направи всичко, каквото поискат ръководството и фенове, разбира се в рамките на закона. Пътищата са два - или да развалим концесията и да започнем по нов път, или да удължим сегашната. Към сегашната концесия можем да приобщим и нови терени. Всичко ще уточним утре със Самуилов. Трябва всичко да стане така, както всички искаме, а именно Ботев да има стадион\", заяви Тотев Сподели:", "date": "2018.04.23", "title": "Цял Пловдив в трепетно очакване! Кметът Тотев за Колежа: Чакам Георги Самуилов утре за крайното решение"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%B2%D1%8A%D0%BF%D1%80%D0%BE%D1%81%D1%8A%D1%82-%D0%B7%D0%B0-%D0%B1%D0%B5%D0%B7%D0%B2%D1%8A%D0%B7%D0%BC%D0%B5%D0%B7%D0%B4%D0%BD%D0%B8%D1%82%D0%B5-%D0%B4%D0%BE%D1%81%D1%82%D0%B0%D0%B2%D0%BA%D0%B8-%D0%BD%D0%B0-%D1%81-300-%D0%BD%D0%B0-%D1%81%D0%B8%D1%80%D0%B8%D1%8F-%D0%BE%D1%89%D0%B5-%D0%BD%D0%B5-%D0%B5-%D1%80%D0%B5%D1%88%D0%B5%D0%BD-news744782.html", "text": "Интерфакс, цитиран от \"Фокус\". Руският външен министър Сергей Лавров уточни, че въпросът за доставката в Сирия на ЗРК С-300 все още не е решен, предава „Не мога да кажа, че въпросът е решен“, заяви Лавров пред журналисти, отговаряйки на съответния въпрос. „Подобно решение може да се приеме от ръководството на Русия заедно с представителите на Сирия, още предстои да се почака“, отбеляза той. Министърът напомни за заявлението на президента на Русия Владимир Путин по повод възможните доставки на С-300. „Той обсъди тези въпроси с представителите на нашето министерство на отбраната на контекста на задачите да не се допуска Сирия да не бъде достатъчно подготвена за актове на агресия“, допълни Лавров. По-рано в руските медии се появиха данни, че Русия може скоро да достави безвъзмездно на Сирия зенитно-ракетни комплекси С-300 „Фаворит“. Сподели:", "date": "2018.04.23", "title": "Лавров: Въпросът за безвъзмездните доставки на С-300 на Сирия още не е решен"}
{"url": "http://pik.bg/%D1%81%D0%BB%D0%B5%D0%B4-%D0%B2%D1%81%D1%82%D1%8A%D0%BF%D0%B2%D0%B0%D0%BD%D0%B5%D1%82%D0%BE-%D0%B2-%D0%B4%D0%BB%D1%8A%D0%B6%D0%BD%D0%BE%D1%81%D1%82-%D0%BF%D1%83%D1%82%D0%B8%D0%BD-%D1%81-%D0%B1%D0%B5%D0%B7%D0%BF%D1%80%D0%B5%D1%86%D0%B5%D0%B4%D0%B5%D0%BD%D1%82%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-news744862.html", "text": "„Московский комсомолец“, цитиран от Фокус. След встъпването си в длъжност на 7 май държавният глава на Руската федерация Владимир Путин ще ще приеме безпрецедентно решение, пише вестник Източници на Bloomberg разкриват, че лидерът на Кремъл ще подпише указ, съдържащ план за икономическото развитие на Русия за следващите шест години. Предполага се, че той ще бъде представен като план за подобряването на качеството на живот на руснаците. А ако става въпрос за конкретика, то се съобщава на увеличение на разходите за развиването на инфраструктурата, образованието и здравеопазването. Сумата, която се споменава, е 10 трлн. рубли. Уточнява се обаче, че точният й размер, както и източниците на финансиране на допълнителните разходи няма да бъдат обявени публично. От редакцията подчертават, че парите може да бъдат осигурени чрез намаляване на разходите в други сектори – напромер за отбраната, или чрез увеличаване на данъците. Сподели:", "date": "2018.04.23", "title": "След встъпването в длъжност: Путин с безпрецедентно решение "}
{"url": "http://pik.bg/%D0%B6%D0%B5%D0%BD%D0%B0-%D1%81-%D0%B1%D0%B0%D1%80%D0%BE%D0%B2%D1%81%D0%BA%D0%BE-%D0%BF%D0%BE%D1%80%D1%88%D0%B5-%D0%BF%D0%B0%D0%BD%D0%B0%D0%BC%D0%B5%D1%80%D0%B0-%D0%B7%D0%B0%D0%BA%D1%8A%D1%81%D0%B0-%D0%BD%D0%B0%D1%81%D1%80%D0%B5%D0%B4-%D0%BA%D1%8E%D1%87%D1%83%D0%BA-%D0%BF%D0%B0%D1%80%D0%B8%D0%B6-news744778.html", "text": "Аварирал автомобил събра погледите в пловдивския квартал \"Кючук Париж\". Причината е, че колата не е каква да е, а „Порше Панамера”, а зад волана е жена. Лъскавото возило отказало да работи на булевард „Македония”, а на помощ на шофьорката се притекли двама униформени, освен тях по едно рамо  дали и още двама пловдивчани, съобщава \"Трафик нюз\". Снимка на куриозната ситуация веднага се появи в социалните мрежи и събра десетки коментари само за няколко минути. Едни залагат, че е свършило горивото, а другите се шегуват, че „богатите също плачат”. Очевидци пък коментират, че друг патрулен автомобил подминал дамата с поршето без да слязат да помогнат, едва след тях шофьорката получила помощ. Сподели:", "date": "2018.04.23", "title": "Жена с баровско \"Порше Панамера\" закъса насред \"Кючук Париж\""}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0%D1%80%D0%B8-%D1%81%D1%8A%D0%B1%D0%B8%D1%80%D0%B0%D1%82-13-%D0%B1%D0%BE%D0%BD%D0%B0-%D0%B7%D0%B0-%D0%B3%D0%BB%D0%BE%D0%B1%D0%B0%D1%82%D0%B0-%D0%BD%D0%B0-%D0%B3%D0%BB%D0%B0%D0%B2%D0%BD%D0%B8%D1%8F-%D0%B0%D1%80%D1%85%D0%B8%D1%82%D0%B5%D0%BA%D1%82-%D0%BA%D0%BE%D0%B9%D1%82%D0%BE-%D1%81%D0%BF%D1%80%D1%8F-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87%D0%B0-%D0%B2-%D1%81%D1%82%D1%80%D0%B5%D0%BB%D0%B1%D0%B8%D1%89-news744775.html", "text": "В петък изтече срокът за внасяне на глобата, наложена от Върховния административен съд (ВАС) на главния архитект на София Здравко Здравков от 13 хиляди лева. В тази връзка и по инициатива на групата на ГЕРБ в Столичния общински съвет, председателят Елен Герджиков призовава всички общински съветници да съберат необходимите средства, тъй като с отказа си главният архитект на София изпълнява решение на СОС, с което се прекратява производството по одобряване на Подробен устройствен план. Това съобщиха от пресцентъра на СОС. Припомняме, че повод за наказанието бе отказа на главния архитект да одобри проект за ПУП-ИПР на строителна компания, който да позволи изграждането на 44-етажна сграда на бул. \"България\" и бул. \"Петко Тодоров“, тъй като теренът е отреден за озеленяване според Общия устройствен план на Столична община, приет от СОС 2009 г. Общинските съветници от ГЕРБ твърдо стоят зад решението на арх. Здравков и желанието на гражданите за запазване на зелените площи, защитени от плановете на Столична община. Сподели:", "date": "2018.04.23", "title": "Общинари събират 13 бона за глобата на главния архитект, който спря небостъргача в \"Стрелбище\""}
{"url": "http://pik.bg/%D1%86%D0%B8%D0%BF%D1%80%D0%B0%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D1%87%D0%B5-%D1%81%D0%B5-%D0%BE%D1%82%D0%B4%D0%B0%D0%BB%D0%B5%D1%87%D0%B0%D0%B2%D0%B0-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%B5%D1%81-news744835.html", "text": "Гръцкият премиер Алексис Ципрас приветства призива на турския президент Реджеп Ердоган Атина и Анкара да поддържат мирните отношения, предаде БНР. Но го предупреди, че се отдалечава все повече от Европейския съюз. Ципрас настоя Ердоган да подкрепи добрите си думи с дела, и то конкретно по отношение на двамата гръцки военни, арестувани миналия месец на сухопътната граница между двете страни: \"Очакваме час по-скоро да ни бъдат върнати в пълно съответствие с принципите на международното право и отхвърляме най-категорично каквито и да било условия, които ни се поставят\". Така Ципрас отхвърли предложението на Ердоган в замяна на двамата войници Атина да екстрадира 8 турски командоси, които Анкара иска да съди за участие в опита за преврат през 2016 година. Пред гръцкия парламент Ципрас заяви още, че след приключването на настоящата програма за финансово спасение на страната му на 20 август, правителството му няма да моли за резервни фондове в случай на нов финансов крах: \"Програмата приключва на чисто, но, няма да се уморя да го казвам, това не означава, че изведнъж ще минем през портите на рая. Няма да се върнем към безразборното харчене\". Сподели:", "date": "2018.04.23", "title": "Ципрас предупреди Ердоган, че се отдалечава все повече от ЕС"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B2%D0%BD%D0%B5%D1%81%D0%B5-%D0%B7%D0%B0%D0%BA%D0%BE%D0%BD%D0%BE%D0%B4%D0%B0%D1%82%D0%B5%D0%BB%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B7%D0%B0-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%BC%D0%B5%D1%81%D1%82%D0%BD%D0%B8-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8-%D0%BF%D0%BE%D1%81%D1%80%D0%B5%D0%B4%D0%BD%D0%B8%D1%86%D0%B8-news744793.html", "text": "Омбудсмана на Р България Омбудсманът Мая Манолова и Националното сдружение на местните обществени посредници в Република България внесоха в деловодството на Народното събрание проект за промени в Закона за местното самоуправление и местната администрация /ЗМСМА/, регламентиращ избора и правомощията на обществените посредници в българските общини. Това стана след обществена дискусия, организирана днес в парламента, на която бяха обсъдени възможните решения за облекчаване процедурата на избор, съобщиха от пресцентъра на . По време на дебата законодателните промени бяха преработени на място, тъй като се взеха под внимание и предложенията на участниците във форума. В законопроекта, подготвен от Манолова, се предвижда общините с население над 10 000 души да избират обществен посредник с обикновено мнозинство, а не както беше досега - с квалифицирано 2/3 от общия брой на общинските съветници при вземане на решение. Освен това всяка община трябва да получи целево финансиране от държавния бюджет за обезпечаване работата на местния омбудсман, което би гарантирало и неговата независимост. В предложението са разписани още продължителността на мандата на обществения посредник, редът за отчитането на годишната му дейност пред общинския съвет, който го избира и освобождава, правомощията му и основанията за предсрочното му освобождаване. „В България, която е и най-бедната страна в Европа, гражданите имат множество нарушени и застрашени права в редица области. Огромно е социалното страдание и проблемите на хората с бедността и липсата на перспектива. Огромни са проблемите с високомерието на администрацията – местна и централна. Огромни са проблемите със свръхправомощията на силните на деня – монополите. Така че, гражданите имат отчаяха нужда от защита на техните права, от институция, която да ги подкрепя, да стои зад гърба им, да е с тях, да е на тяхна страна в случаите, в които имат сериозни проблеми“, категорична бе Мая Манолова. В дискусията участваха Дора Янкова – зам.-председател на парламентарната комисия по регионална политика, благоустройство и местно самоуправление, Силвия Георгиева - изпълнителен директор на Националното сдружение на общините в Република България, инж. Делян Дамяновски – изпълнителен директор на Националната асоциация на председателите на общински съвети, председателите на общински съвети в Елин Пелин, Мездра, Пловдив, Левски, Стражица, кметовете на Калофер, Поповица, Дунавци, Конаре, експерти и др. Сподели:", "date": "2018.04.23", "title": "Мая Манолова внесе законодателни промени за избора на местни обществени посредници"}
{"url": "http://pik.bg/%D1%82%D0%BE%D0%BF-%D0%B4%D0%B8%D1%80%D0%B8%D0%B3%D0%B5%D0%BD%D1%82%D1%8A%D1%82-%D0%B4%D0%B0%D0%BD%D0%B8%D0%B5%D0%BB-%D0%B1%D0%B0%D1%80%D0%B5%D0%BD%D0%B1%D0%BE%D0%B9%D0%BC-%D0%B2%D1%80%D1%8A%D1%89%D0%B0-%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%B8%D1%82%D0%B5-%D1%81%D0%B8-%D0%BF%D1%80%D0%B8%D0%B7%D0%BE%D0%B2%D0%B5-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%B3%D1%80%D0%B0%D0%B4%D0%B5%D0%BD%D0%B8-%D1%80%D0%B0%D0%BF%D1%8A%D1%80%D0%B8-news744845.html", "text": "Известният диригент и музикален директор на Берлинската Щатсопера Даниел Баренбойм заяви, че връща всичките си музикални отличия, получени в Германия, след като рапъри, чиито текстове са преценени като антисемитски, също са получили награди, предаде Франс прес. В резултат диригентът и два от ръководените от него оркестъра - щатскапелата на Берлинската Щатсопера и Западно-Източния Диван оркестър , са решили \"да върнат всичките си отличия\". \"Търговските интереси не трябва да надделяват над благоприличието и хуманността\", отбеляза Баренбойм. От 12 април и започналата полемика редица лауреати върнаха отличията си, за да протестират, след като наградата за хип-хоп изпълнители на годината бе връчена на рапърите Колега и Фарид Банг . В една от песните си - \"0815\", двамата рапъри се сравняват със затворници в концентрационния лагер Аушвиц . Баренбойм, като явен поддръжник на палестинските права, основава този оркестър заедно с приятеля си Едвард Сейд, палестинско-американски интелектуалец и активист. През 2001 г. предизвиква неодобрение в Израел, когато дирижира Вагнер на концерт, което не е правено в страната от 1938 г. Днес живее в Берлин и има аржентинско и израелско гражданство, както и почетно испанско и палестинско гражданство. Сподели:", "date": "2018.04.23", "title": "Топ диригентът Даниел Баренбойм връща музикалните си призове заради наградени рапъри"}
{"url": "http://pik.bg/%D1%82%D0%BE%D1%80%D0%BC%D0%BE%D0%B7-%D0%BF%D1%8A%D1%80%D0%B2%D0%BE%D0%BA%D0%BB%D0%B0%D1%81%D0%BD%D0%B8%D1%87%D0%BA%D0%B0-%D0%B1%D0%B8%D0%B5-%D1%81-%D0%BA%D0%B0%D0%BC%D1%8A%D0%BD%D0%B8-%D1%81%D1%8A%D1%83%D1%87%D0%B5%D0%BD%D0%B8%D1%87%D0%BA%D0%B0-news744851.html", "text": "За побой с камъни и ежедневен тормоз върху момиче в първи клас от страна на съученичка в 112-о СУ „Стоян Заимов“ сподели Христина Ганчева, майката на потърпевшата, пише в. „Монитор“. Тя обясни, че вследствие на преживяния стрес то отказва да ходи на училище. Всичко започва още в началото на учебната година, когато детето й бива дърпано по етажите от въпросното момиче, заради което закъснява за час и бива наказано от класния ръководител. Информация за случилото се до родителя достига единствено от детето. Майката разказа, че момичето побойник подлага детето й ежедневно на изпитания, за да „влезе в групата на готините“ и настройва и други деца. Тя обясни, че напрежението между тях ескалира в края на миналия месец, когато след тържество за „Празника на буквите“ родители и малчугани се отправят към парка, за да си играят. В края на вечерта на площадката остават три момичета - тормозеното дете, побойничката и нейната най-добра приятелка. В един момент един от родителите вижда, че се случва нещо между тях. Ганчева разказа, че другите две деца са сложили камъни и пръчки по пързалката, след което карат нейното дете да се пързаля. При отказ да направи това момичето бива свалено на земята и удряно с пръчка. На следващия ден случаят се повтаря, но този път в двора на училището. Тогава детето е замеряно с камъни в двора на училището, а преди това е заплашено, че ако не даде моливчето си, ще му изкълчат пръста. Майката отново не е информирана за случая от страна на класния ръководител, а детето е наплашено и с изкълчен пръст. След това то отказва да ходи на училище от страх и липса на сигурност в учебното заведение. Молбата на Христина Ганчева за предоставяне на записите от видеонаблюдението първоначално е отказана, но вчера тя е поканена от страна на директора да я внесе наново с входящ номер. Тя обаче получава разрешение да поиска единствено записи от класната стая, тъй като за тези в двора отговаря един от мобилните оператори. По закон видеозаписи могат да бъдат предоставени само със съгласието на родителите, обясни Ваня Кастрева – началник на РУО София-град. Тя сподели, че на 20 април, петък, сигналът е получен в Инспектората, като предстои проверка по него. Директорката на училището Жанета Бранкова от своя страна обясни, че няма тормоз в училището и са взети всички необходими мерки по този въпрос. Проведен е разговор на класния ръководител с децата, както и родителите на двете деца. Тя допълни, че миналата седмица е организирана и родителска среща, на която да се срещнат двете страни и да се разреши проблемът, но майката не идва на нея. Бранкова обясни, че няма други оплаквания от деца в класа и припомни, че майката е длъжна да носи детето си на училище спрямо ЗПУО. Сподели:", "date": "2018.04.23", "title": "ТОРМОЗ! Първокласничка бие с камъни съученичка"}
{"url": "http://pik.bg/%D1%88%D0%BE%D0%BA-%D1%81%D0%BB%D0%B5%D0%B4-35-%D0%B3%D0%BE%D0%B4%D0%B8%D0%BD%D0%B8-%D0%B1%D1%80%D0%B0%D0%BA-%D0%B1%D0%B0%D1%89%D0%B0-%D0%BD%D0%B0-9-%D0%B4%D0%B5%D1%86%D0%B0-%D1%80%D0%B0%D0%B7%D0%B1%D1%80%D0%B0-%D1%87%D0%B5-%D0%B5-%D1%81%D1%82%D0%B5%D1%80%D0%B8%D0%BB%D0%B5%D0%BD-news744760.html", "text": "Мъж от градчето Сиди Силман в Мароко се консултирал с уролог, заради здравословни проблеми. Това, което той открива при прегледа си, обръща живота му с главата надолу. Откриват му малка киста на един от тестисите и го препращат за по-нататъшни изследвания. Резултатите шокирали професора, който го преглежда и самият мъж. Изследванията показали, че той е стерилен, а вече 35 години е женен, и има 9 деца. Веднага след като е получил резултатите наел адвокат и поискал незабавно развод, поискал и да се отрече от децата, които всъщност не са негови. Жена му може да се окаже в затвора, защото прелюбодействала, а в Мароко прелюбодейството е наказуемо, съобщава \"МКД-нюз\"\". Сподели:", "date": "2018.04.23", "title": "ШОК СЛЕД 35 ГОДИНИ БРАК! Баща на 9 деца разбра, че е стерилен"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B9%D0%B5%D0%BC%D0%B5%D0%BD%D1%81%D0%BA%D0%B8%D1%82%D0%B5-%D1%85%D1%83%D1%82%D0%B8-%D0%B5-%D1%83%D0%B1%D0%B8%D1%82-%D0%BF%D1%80%D0%B8-%D0%B2%D1%8A%D0%B7%D0%B4%D1%83%D1%88%D0%B5%D0%BD-%D1%83%D0%B4%D0%B0%D1%80-%D0%BE%D1%82-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news744839.html", "text": "AFP Политическият лидер на йеменските хути Салех ал-Самад, е убит при въздушен удар на водената от Саудитска Арабия коалиция, нанесен миналата седмица, предава , като се позовава на информация от съюзните им шиитски бунтовници от Иран, пише \"Фокус\". Самад, ръководител на Върховния политически съвет на хутите, е загинал в източната провинция Ходейда в четвъртък, се казва в изявление, публикувано от свързаната с бунтовниците информационната агенция Saba. Сподели:", "date": "2018.04.23", "title": "Лидерът на йеменските хути е убит при въздушен удар от коалицията на Саудитска Арабия"}
{"url": "http://pik.bg/%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D0%BD%D0%B0%D1%81%D0%B8%D1%82%D1%8F%D1%82-%D0%B5%D0%BC%D0%B8%D0%BB%D0%B8%D1%8F-%D0%B8-%D0%B1%D0%B0%D1%88%D1%83%D1%80-%D1%81%D0%B8-%D0%BF%D1%83%D1%81%D0%BA%D0%B0%D1%82-%D0%B5%D0%B7%D0%B8%D1%86%D0%B8-%D0%B2-%D0%BD%D0%BE%D1%89%D0%B5%D0%BD-%D0%BA%D0%BB%D1%83%D0%B1-news744715.html", "text": "Емилия и годеникът й Жорж Башур го направиха в столична дискотека. Това бе и първата им съвместна нощна изява, след като Башур придружи любимата си на нейно участие в клуб. Тя пък пусна снимка с него в \"Инстаграм\" и дори се тагна от дискотеката, която е собственост на близките навремето до СИК братя Пехливанови. Клиенти на заведението разказват, че двойката се държала доста.... освободено. Башур и Емилия са се натискали като влюбени тинейджъри. Имало е преплетени езици и обарване на тела. Башур се заиграл публично и с гърдите на известното си гадже, коментират източници на \"Хотарена\". Очевидно двамата не могат да се наситят един на друг. Сподели:", "date": "2018.04.23", "title": "НЕ МОГАТ ДА СЕ НАСИТЯТ! Емилия и Башур си пускат езици в нощен клуб"}
{"url": "http://pik.bg/%D0%BA%D0%BE%D0%B1%D0%B8%D0%BB%D0%BA%D0%B8%D0%BD%D0%B0-%D0%BE%D1%81%D1%8A%D0%B4%D0%B8-%D1%81%D0%B5%D0%BA%D1%81%D0%B0-%D0%BF%D1%80%D0%B5%D0%B4%D0%B8-%D0%BC%D0%B0%D1%87-news744847.html", "text": "Известната сексоложка Наталия Кобилкина е категорична, че сексът трябва да бъде табу за спортистите преди състезание. Според нея заигравките в леглото не били препоръчителни за мъжете преди мач или важна бизнес среща. При жените пък било точно обратното - след оргазъм те били много харизматични и успешни. “Мъжете преди спорт не трябва да правят секс. Защото когато те свършат, загубват енергията си и нямат този хъс. На тях им трябва кортизол - хормон на стреса, трябва им адреналин. Така че скъпи мои мъже, преди съревнование или важна среща, не правете секс. Мъж, който е гладен за секс, мъж, който е разгонен, винаги е по-силен, по-харизматичен, по-мощен, така че стискаш, без секс. Побеждаваш, правиш, каквото трябва да правиш и чак след това се връщаш при любимата си жена и правиш с нея любов”, коментира тя. Сподели:", "date": "2018.04.23", "title": "Кобилкина осъди секса преди мач"}
{"url": "http://pik.bg/%D0%BA%D0%B0%D1%80%D0%B5%D0%BD-%D0%BA%D0%B0%D1%80%D0%B0%D0%BF%D0%B5%D1%82%D1%8F%D0%BD-%D1%89%D0%B5-%D0%B5-%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%B0%D1%80%D0%BC%D0%B5%D0%BD%D0%B8%D1%8F-news744850.html", "text": "Първият вицепремиер на Армения Карен Карапетян ще изпълнява длъжността министър-председател след оставката на Серж Саркисян. Това бе обявено тази вечер в края на извънредно заседание на кабинета на министрите, ръководено от Карапетян, се казва в изявление на правителствената пресслужба, цитирано от ТАСС. Саркисян, избран за премиер от парламента на 17 април, подаде днес оставка след няколко дни на масови протести срещу назначаването му на този пост, предаде БТА. Саркисян беше президент на Армения в продължение на десетилетие, а тази година достигна предела на своите мандати. Той беше обвинен, че се вкопчва във властта, след като парламентът го избра за министър-председател. Преди Саркисян да стане премиер, беше направено изменение на конституцията за засилване на министър-председателските правомощия. С конституционните промени президентският пост придоби предимно церемониален характер. Сподели:", "date": "2018.04.23", "title": "Карен Карапетян ще е новият премиер на Армения"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%81%D0%BD%D0%B8%D0%BC%D0%BA%D0%B8-%D0%B5%D1%82%D0%BE-%D0%B3%D0%BE-%D1%82%D1%80%D0%B5%D1%82%D0%BE%D1%82%D0%BE-%D0%B1%D0%B5%D0%B1%D0%B5-%D0%BD%D0%B0-%D1%83%D0%B8%D0%BB%D1%8F%D0%BC-%D0%B8-%D0%BA%D0%B5%D0%B9%D1%82-news744849.html", "text": "Принц Уилям и Кейт Мидълтън показаха третото си бебе на света. Двамата позираха със сина си пред болница \"Сейнт Мери\". Малко по-рано Уилям доведе другите две деца - принц Джордж и принцеса Шарлот, за да се срещнат с малкото си братче. Малката Шарлот изглеждаше особено развълнувана и махна с ръка на журналистите. Сподели:", "date": "2018.04.23", "title": "ЕКСКЛУЗИВНИ СНИМКИ! Ето го третото бебе на Уилям и Кейт"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%BB%D0%BE%D0%BA-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%B4%D0%B0%D0%BD%D1%87%D0%B5%D1%82%D0%BE-%D1%85%D1%80%D0%B8%D1%81%D1%82%D0%BE%D0%B2%D0%B0-news744487.html", "text": "Йорданка Христова имала неприятния навик да не си плаща сметките, жалват се нейни съседи. 74-годишната естрадна звезда най-редовно забравяла да погасява входни такси, да дава пари за ремонт на асансьора, електрическото табло и водопровода, да плаща за чистачка и се налагало нейните комшии да вадят от собствения си джоб и за нея. Те напълно разбирали звездния ѝ статут, но точно заради това смятали, че трябва да бъде точна и коректна. „Като ходи на участия, едва ли си тръгва, без да ѝ платят? Какво се цигани за жълти стотинки? Разбирам да няма, а тя е богаташка. Нали може да си позволи почивки в Куба и Мексико, защо не си плаща задълженията?“, гневят се нейни съседи. Явно за Данчето тези минимални сметки са последна грижа, но тя била собственик на 2 апартамента, а и в двете жилищни кооперации домоуправителите не можели да излязат на глава с нея. Там, където в момента певицата живеела, можело по-лесно да бъде открита и заставена да плати, но в гарсониерата си в столичния квартал „Света Троица“ изобщо не се вясвала. Обикновено натрупвала по над 300 лева задължения, а комшиите нямали нейни координати и се молели някой ден просто да намине. Христова, която обича да прекарва зимните месеци на топло в любимата Куба, никога не била живяла в гарсониерата, признават обитателите на блока. В началото на 80-те години на миналия век певицата получила жилището, тъй като наблизо родителите ѝ имали някога къща, която била отчуждена. Но по онова време Йорданка вече била звезда и не можела да се завре в маломерна панелка. В жилището още от онези времена имало хора под наем, които плащали редовно сметките си. После обаче Йорданка спряла да приема наематели, защото там се нанесла сестра ѝ Лили. Преди близо 4 години обаче каката на Данчето духнала за САЩ, където живеела и до днес. Оттогава кракът на Христова не бил стъпвал в панелката, а пощенската ѝ кутия преливала от фактури за ток, вода и парно. Всъщност певицата, подобно на заклетата си врагиня Лили Иванова, никога не се грижела сама за битовите си разходи. Финансите ѝ управлявал нейният братовчед, защото нея хич я нямало с цифрите и всеки можел спокойно да я преметне. Лили пък е поверила тази важна работа на лична счетоводителка, която е единственият човек, който знае колко милиона всъщност притежава примата. Сподели:", "date": "2018.04.23", "title": "СКАНДАЛ В ПИК И \"РЕТРО\"! Блок скочи срещу Данчето Христова"}
{"url": "http://pik.bg/%D1%81%D0%B0%D1%89-%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%BD%D0%B0%D0%B2%D1%80%D1%8A%D1%85-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-news744772.html", "text": "САЩ ще открият посолството си в Йерусалим на 14 май, каза руският пресаташе в Израел Алекс Гандлер пред московския в. \"Комерсант\". Според дипломата тогава в близкоизточната страна ще има много чуждестранни делегации. \"Поводът за пристигането на гости от цял свят е 70-годишният юбилей от провъзгласяването на независимостта на Държавата Израел от Великобритания\", поясни служителят в руската дипломатическа мисия. \"Първоначално посолството ще бъде разложено в сградата на сегашното американско консулство, а през следващата година ще започне изграждането на комплекса\", каза още той. Президентът на САЩ Доналд Тръмп в края на 2017 г. заяви, че ще премести посолството на страната си в близкоизточната държава от Тел Авив в Йерусалим. С това решение Вашингтон призна свещения за юдеи, християни и мюсюлмани град за столица на Израел. Решението на Тръмп предизвика остра реакция сред арабите. Денят на независимостта на Израел се отбелязва на две дати. Първата е 14 май, когато в Тел Авив е прочетена декларацията на независимостта. Другата дата е свързана с религиозния юдейски календар и е подвижна. 14 май 1948 г. е съвпаднал с 5-ия ден на месец яир. През тази година този ден бе на 19 април. Сподели:", "date": "2018.04.23", "title": "САЩ откриват посолството си в Йерусалим навръх националния празник на Израел?"}
{"url": "http://pik.bg/%D0%B0%D0%B3%D0%B5%D0%BD%D1%86%D0%B8%D1%8F-%D0%B7%D0%B0-%D0%B7%D0%B0%D0%BA%D1%80%D0%B8%D0%BB%D0%B0-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%BF%D0%BE%D0%B3%D0%BD%D0%B0-%D1%81%D1%83%D0%B7%D0%B0%D0%BD%D0%B8%D1%82%D0%B0-news744846.html", "text": "От Държавна агенция за закрила на детето (ДАЗД) разглеждат клипа на Сузанита към новата й песен с попфолк певеца Ангел - „К`во става, брат“. Причината – поведението на дъщерята на Орхан Мурад, която скоро навърши 15 години, отново прекрачва моралните граници. На кадрите облеклото на певицата по традиция е оскъдно, отново са налице туърк изпълнения и размахване на среден пръст, но навеждането към колегата й за орална любов и плюенето по полицаи надмина скандалното видео на „Луцифер и Буда“, с което тя придоби широка популярност. Възмутен гражданин вече е подал сигнал в ДАЗД за клипа, като експертите ще сигнализират и СЕМ. „Самосезирали сме се. Ще проверим дали родителите на Сузанита са дали разрешение тя да участват в подобни сцени“, обясниха пред „Монитор“ от агенцията. Досега фолклегендата Орхан Мурад и съпругата му Шенай демонстрират пълно съгласие с поведението на наследницата си. Изпълнителят на „Хиляди слънца“ неведнъж заяви, че тийнейджърката не е по-скандална от другите имена в бранша и по друг начин не може да се пробие в България. „Ще съдя всеки, който си послужи с обидни думи, измислици и тиражиране на неверни неща по отношение на Сузанита и моето семейство“, закани се той преди време в отворено писмо във Фейсбук. Феновете също скочиха срещу клипа на „К`во става, брат“ и призовават за докладване на неприличното съдържание в YouTube, където видеото вече е на второ място по набиране на популярност. Те забелязаха и прилики с парчето на рапъра Лил Пъмп - Gucci Gang. Това не е първият път, в който певицата трябва да доказва авторски права. Песента „Луцифер и Буда“ беше свалена от платформата за видеосподеляне заради съмнение за плагиатство. Сигнал до сайта беше изпратен от професор Биджан Казем Мисаг, който стои зад мелодията към оригиналната песен - Allahumma Ya Subuhun. Цигуларят е написал музиката преди близо 40 години, а неин запис е направен през 1991 г. от световно признатият продуцент Том Прайс. Сподели:", "date": "2018.04.23", "title": "Агенция за закрила на детето погна Сузанита"}
{"url": "http://pik.bg/%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F-%D1%81-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B0%D0%BD%D1%82%D0%BE%D0%BD%D0%B8%D0%BE-%D1%82%D0%B0%D1%8F%D0%BD%D0%B8-news744823.html", "text": "Председателят на Народното събрание Цвета Караянчева разговаря с председателя на Европейския парламент Антонио Таяни в рамките на Конференцията на председателите на парламентите на страните-членки на ЕС, която се провежда в Талин, Естония. Това съобщиха от пресцентъра на Народното събрание. Цвета Караянчева благодари за помощта, която ЕП оказва за успешното протичане на Българското председателство на Съвета на Европейския съюз. Антонио Таяни поздрави страната ни за отличното придвижване на голям брой от досиетата на ЕС. Той изрази надежда, че по време на Българското председателство ще бъдат реализирани редица положителни действия, свързани с гарантирането на сигурността и просперитета на европейските граждани. Сподели:", "date": "2018.04.23", "title": "Караянчева разговаря с председателя на Европарламента Антонио Таяни"}
{"url": "http://pik.bg/%D0%BF%D0%BB%D0%BE%D1%89%D0%B0%D0%B4-%D1%81%D0%BB%D0%B0%D0%B2%D0%B5%D0%B9%D0%BA%D0%BE%D0%B2-%D0%B7%D0%B0%D1%82%D0%B2%D0%B0%D1%80%D1%8F-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%BC%D0%B5%D1%81%D1%82%D1%8F%D1%82-%D0%BA%D0%BD%D0%B8%D0%B3%D0%B8%D1%82%D0%B5-news744863.html", "text": "Площад „Славейков” затваря за основен ремонт за една година от 8 май. Обликът на пространството ще бъде изцяло променен. Масите ще бъдат с нова модерна визия, ще има повече пейки, а спреният от години фонтан най-сетне ще заработи. \"Запазваме и книжния пазар, който ще работи всеки ден в намален обем, така че да имаме едно приятно културно пространство, а не да гледаме кашоните по цял ден”, обясни кметът на София Йорданка Фандъкова. За близо година книжният пазар ще бъде преместен в градинката срещу хотел „Рила”. Според търговците новото място е неподходящо, защото няма поток от хора, както и тенти, които да пазят от слънце и вятър. След година на обновения \"Славейков\" ще се върнат половината търговци. През 90-те са поставени сергиите за книги, фонтан и статуя на Петко и Пенчо Славейкови. Междувременно Евростат обяви, че българите харчат най-малко за книги в целия Европейски съюз Страната ни дели незавидното последно място с Гърция. В Световния ден на книгата данните сочат, че за книги и вестници европейските граждани са похарчили над 90 милиона евро. Средно на човек се падат по около 200 евро за година. Най-много книги се купуват в Словакия, следвани от Германия и Полша. Преди нас са Чехия, Испания и Малта. Европейците прекарват средно между 2 и 13 минути на ден в четене, показва още европейската статистика от 2016 година. Сподели:", "date": "2018.04.23", "title": "Площад \"Славейков\" затваря за ремонт, местят книгите"}
{"url": "http://pik.bg/%D0%BF%D0%B0%D0%BA-%D0%BB%D0%B8-%D1%89%D0%B5-%D0%B1%D1%80%D0%B5%D0%BC%D0%B5%D0%BD%D0%B5%D0%B5-%D1%8E%D0%BB%D0%B8%D1%8F%D0%BD%D0%B0-%D0%B4%D0%BE%D0%BD%D1%87%D0%B5%D0%B2%D0%B0-%D0%BE%D1%82%D0%BA%D1%80%D0%B8-%D0%B8%D0%BD-%D0%B2%D0%B8%D1%82%D1%80%D0%BE-%D0%BA%D0%BB%D0%B8%D0%BD%D0%B8%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news744754.html", "text": "Нови планове да бременее ли има Юлияна Дончева, след като се появи на откриването на нов медицински център? Това се питаха останалите присъстващи ВИП-ове. Бившата водеща и депутатка пристигна със съпруга си Станислав Недков и техния син - Малък Стъки, за който не е тайна, че е роден след ин витро. Той бе заченат по този начин, когато майка му бе на 49 години и то след доста неуспешни опити заради ин витро мафията. Дончева има и 23-годишен син от първия си брак. \"Юлето никога не е криела, че след две момчета, винаги си е мечтаела и за момиченце. Може и да се е решила вече...\", коментираха присъстващи, сред които бяха забелязани Цвети Разложка, топмоделката Вероника Стефанова, рапърът Иван Динев-Устата, \"Мис България\" Магдалина Вълчанова, джудистът Деян Жеков, бизнесмени от всички сфери, лекари, доценти, професори. Иначе специалистите обявиха, че застават зад благотворителността и са стартирали първата си инициатива, съвместно със списание \"9 месеца\" - ще дарят ин витро процедура. Сподели:", "date": "2018.04.23", "title": "ПАК ЛИ ЩЕ БРЕМЕНЕЕ? Юлияна Дончева откри ин витро клиника (СНИМКИ)"}
{"url": "http://pik.bg/%D0%BC%D0%B0%D0%B9%D0%BA%D0%B0-%D0%B8-%D1%82%D1%80%D0%B8%D1%82%D0%B5-%D0%B9-%D0%B4%D0%B5%D1%86%D0%B0-%D0%B8%D0%B7%D1%82%D1%80%D1%8A%D0%BF%D0%BD%D0%B0%D1%85%D0%B0-%D1%85%D0%BB%D0%B0%D0%BF%D0%B0%D0%BA-%D0%BD%D0%B0-%D0%BA%D0%BE%D0%BB%D0%B5%D0%BB%D0%BE-%D0%BD%D0%B0%D0%BB%D0%B5%D1%82%D1%8F-%D0%BD%D0%B0-%D1%88%D0%B5%D0%B2%D1%80%D0%BE%D0%BB%D0%B5%D1%82%D0%B0-%D0%B8%D0%BC-news744825.html", "text": "Майка и трите й деца са пътували в автомобила, в който се блъсна 11-годишният велосипедист в квартал “Струмско”. Детето се е спускало с велосипеда си по стъмна улица, когато жената, шофирала шевролет, преминала и детето се ударило в колата. Счупено е предното стъкло на автомобила, съобщава Струма БГ. Няма пострадали пътници в автомобила. Сподели:", "date": "2018.04.23", "title": "Майка и трите й деца изтръпнаха! Хлапак на колело налетя на шевролета им"}
{"url": "http://pik.bg/%D0%B3%D0%BE%D1%80%D1%81%D0%BA%D0%B8-%D0%BF%D0%B0%D1%80%D0%B0%D0%BA%D0%BB%D0%B8%D1%81-%D0%BB%D0%B5%D0%BA%D1%83%D0%B2%D0%B0-%D0%B4%D1%83%D1%88%D0%B5%D0%B2%D0%BD%D0%BE-%D0%B1%D0%BE%D0%BB%D0%BD%D0%B8-news744579.html", "text": "Малък параклис под дърветата в гората край Пампорово лекува психически разстройства. Стотици смолянчани се вият през пътеките не само заради приятната разходка, но и да запалят свещички в скътания Божи храм. Всички миряни са убедени, че святото място цери депресии и възстановява психическото здраве. Параклисчето е съградено с подръчни материали неотдавна от смолянчаните Александър Караджов и Владимир Медов. Двамата подхванали святото начинание през есента на 2014-а и го завършили през пролетта на следващата година. До местността не стига кола, като добротворците носели материалите на гръб. Камъните събрали от района, като местните вярват, че именно в тях била закодирана свещената сила. Пътеката, на която е параклисът, е над символа на Смолян - скалата Невястата, и е много живописна. Ежегодно по нея минават хиляди туристи. Тя води към Белия камък, към манастира „Свети Пантелеймон“ и Райковски ливади. Двамата приятели имали идея да направят по вития път нагоре още параклиси, но засега не са я осъществили, тъй като поддържането било много трудно. На първия си храм дали името на Архангел Михаил, който е покровител на дома и пази от зли духове. Дали заради прекрасната природа, чистия въздух, усамотението и откъсването от ежедневието, или в действителност има Божия намеса, смолянчани са на мнение, че параклисът помага за възстановяване на психическото здраве. Хората са категорични, че това, което са направили съгражданите им, е свято дело и трябва да има повече като тях, които да връщат вярата. Сподели:", "date": "2018.04.23", "title": " Горски параклис лекува душевно болни"}
{"url": "http://pik.bg/%D0%B4%D0%BD%D0%BA-%D1%80%D0%B0%D0%B7%D0%BA%D1%80%D0%B8-%D1%87%D0%B8%D0%B8-%D1%81%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B8%D1%82%D0%B5-%D0%BA%D0%BE%D1%81%D1%82%D0%B8-%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D0%B2-%D1%85%D0%BE%D1%82%D0%B5%D0%BB-%D0%B2-%D1%81%D0%BC%D0%BE%D0%BB%D1%8F%D0%BD-news744828.html", "text": "31-годишна родопчанка излиза от дома си в Смолян, за да се прибере в родното село. Никой от роднините й повече не я вижда. 26 години по-късно скелетът й е открит в шахта за аспирация в хотел в областния родопски град. Името й е… Росица Димова. ДНК експертизата разкри самоличността на мистериозните човешки останки, които бяха открити при ремонт на хотел в Смолян, съобщава 24smolian.com, позовавайки се на прокуратурата. Те са на жена, както бяха първоначалните предположения. Тя е била родом от село Борово, община Лъки. Последно е била видяна на 7 ноември 1991 година. В този момент Росица била на 31 години. Намеренията й били да пътува за родното си село. Следите й се губят до 30 август 2017 година, когато работници се натъкват на смразяваща находка в смолянски хотел. Останките били в една от шахтите за аспирация. „Това е важен етап от разследването. Продължаваме оперативно издирвателните мероприятия по случая, както и процесуално-следствените действия\", коментира шефът на Областната дирекция на полицията в Смолян старши комисар Николай Димов. Росица не била омъжена, но имала приятел по онова време. Сподели:", "date": "2018.04.23", "title": "ДНК разкри чии са мистериозните кости, намерени в хотел в Смолян"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%B7%D0%B0-%D0%BC%D0%BB%D0%B0%D0%B4%D0%B5%D0%B6%D1%82%D0%B0-%D0%B8-%D1%81%D0%BF%D0%BE%D1%80%D1%82%D0%B0-%D0%B8%D0%B7%D0%BB%D0%B5%D0%B7%D0%B5-%D1%81-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BC%D0%BB%D0%B0%D0%B4%D0%B5%D0%B6%D0%BA%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8-news744833.html", "text": "Относно твърденията на председателя на Европейски младежки форум Луис Алварадо и Райчо Райчев – зам.-председател на Национален младежки форум за нередности относно проведената от 17 до 19 април Европейската младежка конференция в София, заявяваме следното: 1. Програмата на Европейската младежка конференция беше изготвена с работна група, в която имаше представители освен на България, Естония и Австрия, така и на ЕК и на Национален младежки форум. Тази работна група дори беше председателствана от Европейски младежки форум. 2. Европейската младежка конференция имаше за цел да бъде платформа за диалог между младите хора от 40 държави в ЕС, Западните Балкани и Източното партньорство и хора на ръководни политически постове от българското правителство, Европейската комисия и ООН. Категорично заявяваме, че такъв диалог се осъществи като се даде възможност на младежките делегати да задават неограничен брой въпроси в съответните панели от Конференцията, които бяха предварително оповестени в Програмата. 3. Европейската младежка конференция в София бе първото събитие от такъв мащаб, по време на което бе дадена за първи път възможност на участниците във форума сами да споделят своята визия, изготвяйки първите Европейски младежки цели, които ще бъдат директна препоръка за новата Европейска стратегия за младежта. 4. В официалното откриване и в панелите на Европейската младежка конференция като говорители бяха включени младежки представители. Част от тях бяха председателят на Национален младежки форум Илина Мутафчиева и българският младежки делегат към ООН Ралица Диканска. 5. В рамките на Европейската младежка конференция за първи път участваха представители на високо ниво към ООН, отговарящи за младежките политики, като по този начин идеите на младите делегати получиха чуваемост не само на европейско, но и на глобално ниво. 6. Непосредствено преди официалното закриване на конференцията, в което участие взе и министър-председателят Бойко Борисов, беше проведен диалог с еврокомисар Тибор Наврачич, министърът на младежта и спорта Красен Кралев и специалният пратеник на ООН по младежки въпроси Джаятма Уикнамараняке. По време на дискусията беше дадена неограничена възможност за въпроси от страна на присъстващите в залата над 250 младежи. Цялото събитие, наречено “Граждански диалог” бе излъчвано онлайн. 7. Неформалната част от Конференцията, включваща вечеря и възможност за обмяна на опит между младежките делегати, е практика на всички подобни форуми, провеждани в страни-председателстващи Съвета на ЕС, включително предишни държави – Естония и Малта. Неформалната част е незадължителна за делегатите и не е част от официалната програма. 8. Всеки от участниците имаше свободата да избере деня и часа на пристигането и заминаването си като резервира сам самолетен билет, който в последствие се заплаща от организаторите. 9. Обратната връзка от провеждането на Европейската младежка конференция показва изключително позитивни отзиви от всички страни, излъчили младежки делегати. 10. Очаква се Националното представителство на Студентските съвети и Български младежки Червен кръст, както и други организации, присъстващи и участващи в организацията на Форума, да изготвят позиции по темата, за да се прекратят всички спекулации за нередности около Европейската младежка конференция в София, която бе организирана в интерес на развитието на младежките политики на национално, европейско и международно ниво. Tези позиции ще бъдат обявени публично. Сподели:", "date": "2018.04.23", "title": "Министерството за младежта и спорта излезе с изявление за Европейската младежка конференция"}
{"url": "http://pik.bg/%D0%B8%D1%80%D0%B0%D0%BD-%D0%B7%D0%B0%D0%B1%D1%80%D0%B0%D0%BD%D0%B8-%D1%86%D0%B8%D1%84%D1%80%D0%BE%D0%B2%D0%B8%D1%82%D0%B5-%D0%B2%D0%B0%D0%BB%D1%83%D1%82%D0%B8-news744749.html", "text": "Ирански вестник съобщи, че Централната банка официално , за да \"предотврати престъпления като пране на пари и тероризъм\", информира АП. Решението се разглежда като част от усилията на Техеран да , след като по-рано този месец риалът се срина. Печатното издание \"Donya-e Eqtesad\" пояснява, че забраната се отнася за \" , включително банки, финансови институции и обменни бюра. Макар, че дигиталните валути никога не са били одобрени в Иран, забрани използването на цифровите валути като финансови транзакции наложи контрол над валутния пазар всички валутни и финансови центрове в страната\" те са достъпни на паралелни пазари. Сподели:", "date": "2018.04.23", "title": "Иран забрани цифровите валути"}
{"url": "http://pik.bg/%D0%BA%D0%B0%D1%80%D0%B0%D0%B4%D0%B6%D0%B8%D1%87-%D1%82%D1%80%D1%8A%D0%B3%D0%B2%D0%B0-%D0%BD%D0%B0-%D0%B1%D0%B8%D1%82%D0%BA%D0%B0-%D0%BE%D0%B1%D0%B6%D0%B0%D0%BB%D0%B2%D0%B0-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D1%81%D0%B8-%D0%B7%D0%B0-%D0%B3%D0%B5%D0%BD%D0%BE%D1%86%D0%B8%D0%B4-news744755.html", "text": "Reuters, цитирани от \"Фокус\". Адвокатите, представящи военновремевия лидер на босненските сърби Радован Караджич искат да обжалват присъдата му от 40 години затвор за геноцид и искат повторен процес, предава Караджич бе осъден преди две години за престъпления срещу човечеството по време на войните след разпада на Югославия. „Днес сме тук, за да искаме отмяна на присъдата на Радован Караджич и за заповед за нов процес“, съобщи адвокат Питър Робинсън. Според защитата първият, продължил седем години, процес е „неплодотворен и безконтролен мега-процес“, в който правото на изслушване на съдения е била отнета. Според защитата по-късно днес Караджич ще оспори и обвиненията, че е стоял дад обстрела на цивилните по време на обсадата на Сараево. Очаква се окончателната присъда на Караджич да бъде обявена до края на годината. Сподели:", "date": "2018.04.23", "title": "Караджич тръгва на битка, обжалва присъдата си за геноцид"}
{"url": "http://pik.bg/%D0%BA%D0%B5%D1%84-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BA%D0%B0%D1%80%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%B2%D0%B5%D0%BB%D0%BE%D1%80%D0%B8%D0%BA%D1%88%D0%B8-%D0%B8-%D0%B2%D0%BE%D0%B4%D0%BD%D0%B8-%D0%BA%D0%BE%D0%BB%D0%B5%D0%BB%D0%B0-news744759.html", "text": "Пазарджиклии и гостите на града отново ще могат да карат водни колела в езерата в парковете \"Стадиона\" и \"Острова\", при това безплатно. И двете езера са пълни с вода, а водните колела са на разположение на всеки срещу депозит от 20 лева, който след разходката се връща. Възкръсването на водните колела е новина, защото през миналата година езерото в парк \"Стадиона\" така и не можа да бъде напълнено. Големите студове през зимата  бяха повредили хидроизолацията на дъното. Наложи се огромното езеро да бъде изпразнено докрай, за да се търсят и ремонтират всички проблемни места с напуквания на циментовата замазка. Последва нов опит за пълнене, но и той се оказа неуспешен и езерото остана празно. Проблемът е отстранен. Проверено е цялото дъно и са замазани всички пукнатини, през които изтичаше водата, съобщи за \"Марица\" Иван Стефанов от фирмата, поддържаща парка. Оказа се, че за ремонтните работи са отишли цели 7 тона цимент. Посетителите на парк \"Стадиона\" ще могат да ползват и 4 нови велорикши. Старите бяха доста амортизирани и затова купихме нови - три двуместни и една \"четворка\", допълни Стефанов. Той обясни, че атракционите ще се ползват, както досега - срещу лична карта, удостоверяваща пълнолетието на лицето, и 20 лв депозит, който се връща след приключване на обиколката. Така удоволствието остава безплатно, но пък в същото време хората пазят съоръженията. В парк \"Остров Свобода\" няма велорикши, но безплатни за посетителите са обиколките с атракционното влакче и посещението в зоокъта, където работата по клетката за лъвовете вече е на финала. Сподели:", "date": "2018.04.23", "title": "КЕФ! В Пазарджик карат безплатни велорикши и водни колела"}
{"url": "http://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D0%B0-%D0%BA%D1%8A%D0%BC-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B5-%D0%B4%D0%B2%D0%BE%D1%8F%D0%BA%D0%BE-news744820.html", "text": "\"Корупцията е станала начин в България да си свършиш по-лесно работата. Вече се приема за нормално да платиш, за да не чакаш с месеци. Трябва да сме наясно, че и хората, които го правят, нямат опит. Ние като общество сме длъжни да застанем зад битката срещу корупцията\", каза в ефира на БНТ политологът Татяна Боруджиева. Коментарът й е по повод задържането на кметицата на \"Младост\" Десислава Иванчева. \"Отношението на българина към корупцията е двояко. Няма да давам оценка на действията на Иванчева, има процес\", допълни проф. Михаил Константинов. Искри между двамата прехвърчаха по повод обвиненията на президента Радев, че Политиката навсякъде се прави на тъмно. Но има един момент, когато вземането на решения трябва да става на светло. Дори в западните страни има тъмна, има и светла част\", каза проф. Константинов. \"Има основание в думите на Радев в смисъла, че гражданите трябва да разберат защо се правят едни неща. Какво точно разбра българинът от това европредседателство, освен за Западните Балкани? С всичкия си напън не можах да схвана какво се случи. Трябва да признаем това положение, което България заема и на Балканите, и в Европа. Когато българските президенти говорят, на политиците не им е много приятно. Особено, когато не чуят нещо не добро за себе си. Като Цветан Цветанов, например. Той изпълнява полезна функция за ГЕРБ. Но поведението му работи в полза на Радев\", категорична е Боруджиева. Проф. Михаил Констинтинов скочи, че президентът е основен опонент на ГЕРБ, което било много хубаво. Политиката се нуждае от хумор, в крайна сметка. Разправията между Цветанов и Радев постапеннно започва да стхива\", каза професорът. Според него обаче срещата за Западните Балкани щяла да бъде придружена с голям скандал, защото редицата държани не са признали Косово като държава. България е на тъмно е е дошло крайно време да включим прожекторите. \" Сподели:", "date": "2018.04.23", "title": "ИСКРИ В ЕФИР! Проф. Михаил Константинов: Отношението на българина към корупцията е двояко"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%87%D0%B0%D0%BA%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D1%81-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news744840.html", "text": "Без книжка за три тежки нарушения в рамките на две години предвижда проектът за нов Закон за движение по пътищата, който беше обсъден днес. Новите нормативни актове предвиждат и задължителни каска и жилетка за велосипедистите – предложение, срещу което обаче се обяви неправителствена организация на колоездачите с аргумента, че задължителното носене на каска води по повече тежки наранявания. Оборудване с предпазни колани на автобуси, независимо от възрастта им, очаквано и този текст е част от законовия проект. И още – регистрационен режим за всички автосервизи, регистър на техническите прегледи и електронен технически паспорт на автомобилите, предаде Дарик. 23 души взеха думата в рамките на двучасовото обсъждане на разделянето на Закона за движение по пътищата на три части. Идеята е сега действащият Закон за движение по пътищата да се раздели на три части, отнасящи се до водачите, пътната инфраструктура и превозните средства. Целта е да е ясна отговорността на различните институции. Сред най-обсъжданите предложения беше санкцията срещу шофьори рецидивисти, която предвижда загуба на правоспособност при извършване на три тежки нарушения в рамките на две години. Такива водачи ще трябва отново да положат изпит и то след като преминат курсове. На същите курсове ще ходят и водачите, които изчерпат контролните си точки. Нарушителите няма да имат право да се явят на изпит обаче две години след отнемане на свидетелството. Работната група, изработила проекта, се е спряла на седем тежки нарушения, заяви директорът на „Пътна полиция“ комисар Бойко Рановски. „Движение в насрещното, употреба на алкохол, каране по аварийната лента на автомагистрала, минаване на червен сигнал на светофара, недаване на предимство на пешеходна пътека. Това са най-тежките нарушения. Ако от тези седем се направят три, в рамките на двегодишен срок да се губи правоспособност“, обясни Рановски. Глобите за превишена скорост и алкохол не се променят в новия Закон за движение по пътищата. От 100 на 150 лева се увеличава санкцията за неспазване на предимство на пешеходец на пешеходна пътека. Двойно скача наказанието за изхвърляне на отпадъци или предмети по време на движение, както и глобите за недаване на предимство на линейка или автомобил на специален режим и за неправилно паркиране. Според бъдещия закон за водачите на МПС останалите без шофьорска книжка заради рецидиви на пътя или заради изчерпване на контролните точки и осъдените за шофиране след употреба на алкохол или наркотици ще бъдат подлагани на психологически тестове. Комисар Рановски изтъкна, че проектът за нов закон предвижда психическото състояние да се удостоверява с документ. „По сега действащия текст пътният полицай трябва да преценява. По новия текст ще се изисква документ, защото не е работа на полицая да преценява. Той работи с документи. В новия текст сме вкарали изискването да се представи необходимият документ“, допълни той. Извън преценката на контролните органи да е и спазването на дистанция между автомобилите, предвижда проектът за нов Закон за движение по пътищата. „До момента единствените разпоредби, регламентиращи дистанция, бяха преценка на водачите. Всички водещи държави имат ясно регламентирани изисквания за дистанция за различните видове превозни средства, за различните класове пътища, за да може с технически средства впоследствие да се контролира законодателната разпоредба. Ако нямаме текст в закона какво е допустимо като дистанция, какво е нарушение, няма как да се вложат технически средства“, посочи още Рановски. Проектозаконът предвижда и задължително носене на жилетки и каски от колоездачите, против което обаче се обявиха от Сдружение „Велоеволюция“ с аргументите, че носенето на каски предпазва главата, но води до по-тежки телесни наранявания, както и че задължителното носене на каски ще затрудни даването на велосипеди под наем. Задължителното оборудване с колани на автобусите, които извършват междуселищни превози на разстояние повече от 30 километра - тази мярка за подобряване на пътната безопасност, която попадна във фокуса на общественото внимание след тежката катастрофа на АМ „Тракия“, е залегнала в проекта за Закон за пътните превозни средства. Има автобуси, които са технически пригодни да имат колани, но такива не са сложени, заяви заместник-министърът на транспорта Ангел Попов: „Има автобуси, които са до определени години и те технически са пригодени за слагане на колани, но не са им сложени колани.“ Проектите за нормативни актове предвиждат и регистрационен режим за всички автосервизи, публичен регистър на сервизите с пълна информация за местонахождението, служителите и тяхната квалификация и минимална гаранция за извършените ремонти. Днес стартира публичното обсъждане на работните проекти на трите закона. След разглеждането на всички постъпили предложения, законите ще бъдат публикувани официално за обществено обсъждане. Неправителствените организации, представени на дискусиите изразиха недоволство, че са имали малко време да се запознаят с текстовете, но министърът на вътрешните работи Валентин Радев ги успокои, че всеки ще получи отговор на предложението си. Сподели:", "date": "2018.04.23", "title": "Ето какво чака шофьорите с промените в Закона за движение по пътищата"}
{"url": "http://pik.bg/%D0%B4%D0%B6%D0%BE%D0%BD-%D1%81%D0%BD%D0%BE%D1%83-%D0%BF%D1%80%D0%B8%D0%B7%D0%BD%D0%B0-%D0%B2%D1%8A%D0%B2-%D1%84%D0%B8%D0%BB%D0%BC%D0%BE%D0%B2%D0%B8%D1%82%D0%B5-%D1%81%D1%80%D0%B5%D0%B4%D0%B8-%D0%B8%D0%BC%D0%B0-%D1%83%D0%B6%D0%B0%D1%81%D0%BD%D0%BE-%D0%BC%D0%BD%D0%BE%D0%B3%D0%BE-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5-news744757.html", "text": "Звездата от популярния сериал \"Игра на тронове\" Кит Харингтън, станал известен с ролята си на Джон Сноу, заяви, че в индустрията на киното и шоубизнеса има много сексуално насилие. По думите на актьора, много звезди на Холивуд знаят за случаи на насилие, за които никой нищо не е разказал досега. 31-годишният Харингтън заяви, че повечето актьори знаят от кого да се пазят. Джон Сноу отбелязва, че насилието над жени се случва за съжаление доста често и че сега трябва да бъде спряно това, което е продължавало с години. Актьорът добавя, че не е бил шокиран, когато Харви Уайнстийн и Кевин Спейси бяха обвинени публично в сексуални посегателства. По думите на актьора, в британския театър в продължение на много години се наблюдава този проблем. Сподели:", "date": "2018.04.23", "title": "Джон Сноу призна: Във филмовите среди има ужасно много сексуално насилие "}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-%D0%BB%D0%B8%D1%87%D0%BD%D0%BE-%D1%81%D0%B5-%D0%B7%D0%B0%D1%81%D1%82%D1%8A%D0%BF%D0%B8-%D0%B7%D0%B0-%D1%82%D1%80%D0%B5%D0%BD%D1%8C%D0%BE%D1%80%D0%B0-%D0%BD%D0%B0-%D1%86%D1%81%D0%BA%D0%B0-news744768.html", "text": "Собственикът на ЦСКА Гриша Ганчев е гласувал пълно доверие на треньора на \"червените\" Стамен Белчев и той ще остане начело на клуба, поне до края на сезона. На проведена специална среща, бъдещето на специалиста на \"Българска армия\" е било гарантирано и той спокойно ще довърши това първенство. Както е известно, ЦСКА изгуби почти всякакви шансове за шампионската титла, а в сряда предстои среща-реванш с Левски за Купата на България. Червените загубиха първия мач с 0:2 и сега ще хвърлят всички сили, за да се класират на финал. При негативен развой на събитията и нови неубедителни резултати, последващи разговори с боса на клуба не са изключени. За момента обаче благодетелят на \"червените\" все така гласува доверие на Белчев и няма намерение да го сменя. Нещо повече - през лятото в клуба е планирана солидна селекция, която ще бъде осъществена именно с дейното участие на треньора. Сподели:", "date": "2018.04.23", "title": "БОМБА НА \"АРМИЯТА\"! Гриша Ганчев лично се застъпи за треньора на ЦСКА"}
{"url": "http://pik.bg/%D1%81%D1%83%D0%BF%D0%B5%D1%80-%D1%81%D0%B8%D0%BB%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B7%D0%B0%D0%BC%D0%B8%D1%81%D0%BB%D1%8F-%D0%BD%D0%B5%D0%B2%D0%B8%D0%B6%D0%B4%D0%B0%D0%BD-%D0%B2%D0%BE%D0%B5%D0%BD%D0%B5%D0%BD-%D0%BF%D0%B0%D1%80%D0%B0%D0%B4-%D0%B8%D0%B7%D0%BA%D0%B0%D1%80%D0%B2%D0%B0%D1%82-%D1%81-300-%D0%BA%D1%83%D0%B3%D1%8A%D1%80-%D0%B1%D1%82%D1%80-%D0%B8-news744646.html", "text": "Властта замисля внушителен за страната ни военен парад за празника на войската 6 май. Армията ще покаже от почти всички образци техника и оръжия, с които разполага. На площада ще преминат най-добрите ракети, с които разполагаме. Политици, военни и граждани ще могат да видят мощните С-300, които рядко излизат на парад. Това е най-модерният ни зенитно-ракетен комплекс, който охранява небето ни, съобщава \"Труд\". На празника ще преминат и части от комплекса С-200, както и подвижния комплекс за противовъздушно прикритие на войските \"Оса\". На парада ВВС ще се представят още и с изтребители МиГ-29, вертолети \"Кугър\", МИ-17 и др. Пехотата ще се представи с танкове, които ще дойдат от Сливен, бойни бронирани машини, БТР-и – както руски образци, така и американски, с които сме въоръжени – \"Хамър\" и \"Гардиън\". Ще бъде показана и инженерна, автомобилна и свързочна техника. Хората ще видят и тактическият ракетен комплекс \"Точка\"/ОТР-21/. Предвижда се близо 1200 души да маршируват на жълтите павета, разпределени в десетина блока. В общия строй ще набие крак за първи път и рота от македонската армия, която най-вероятно ще премине със знамето на Македония. Нейното участие бе договорено по време на официалната визита на президента Румен Радев в Скопие през февруари тази година. Командващ парада ще е командирът на Сухопътните ни войски ген. Михаил Попов. Сподели:", "date": "2018.04.23", "title": "СУПЕР СИЛА! Властта замисля невиждан военен парад, изкарват С-300, \"Кугър\", БТР-и"}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%8F%D1%82-%D0%BF%D0%BE%D0%B4-%D0%B4%D1%8A%D1%80%D0%B2%D0%BE-%D0%B8-%D0%BA%D0%B0%D0%BC%D1%8A%D0%BA-%D0%BD%D0%B8%D0%BA%D0%B8-%D1%87%D0%B8%D1%80%D0%BF%D0%B0%D0%BD%D1%81%D0%BA%D0%B8%D1%8F-%D1%81%D0%B5-%D0%BF%D1%80%D0%B5%D0%B4%D0%B0%D0%B4%D0%B5-news744842.html", "text": "Издирваният за доизтърпяване на влязла в сила присъда Николай Тошев, известен в местния ъндърграунд на Варна с прякора Чирпанския, се предаде в понеделник. 37-годишният мъж трябва да търпи 1 година и 25 дни лишаване от свобода по две присъди на Варненския окръжен съд, чиито наказания за участие в организирана престъпна група за разпространение на наркотици са били групирани от съда. След като му оставали още 1 година и 25 дни, Тошев бил предсрочно освободен от затвора. В срока на предсрочното освобождаване Чирпанския извършил продължавано престъпление, като участник в организирана престъпна група, съобщава \"Монитор\". За участието си в нея с присъда на Специализирания наказателен съд е бил осъден на 1 година ефективно лишаване от свобода. Наказанието по тази присъда вече е изтърпяно. С определение на Специализирания наказателен съд, обжалвано пред Апелативния специализиран наказателен съд, е постановено Тошев да търпи неизтърпяната част по групираното общо наказание на Варненския окръжен съд. Чирпанския обаче се укрил, докато вчера се предал сам, уточниха от Апелативната прокуратура във Варна. Сподели:", "date": "2018.04.23", "title": "Издирваният под дърво и камък Ники Чирпанския се предаде"}
{"url": "http://pik.bg/%D0%B5%D0%BC%D0%B8%D0%BD%D0%B5%D0%BC-%D1%87%D0%B5%D1%80%D0%BF%D0%B8-%D0%BE%D1%82-10-%D0%B3%D0%BE%D0%B4%D0%B8%D0%BD%D0%B8-%D1%81%D1%8A%D0%BC-%D1%82%D1%80%D0%B5%D0%B7%D0%B2%D0%B5%D0%BD-news744803.html", "text": "Рап звездата Еминем има специален рожден ден, който няма нищо общо с рождената му дата. Става въпрос за деня, на който решава да спре алкохола и наркотиците. Той с гордост сподели с феновете си, че вече цяло десетилетие е чист и трезвен, след като в края на 2007 г. едва не умря след свръхдоза с метадон. Тогава реши, че е време да се пречисти. Десет години по-късно Еминем с гордост показа специалната монета, която се дава от Анонимните алкохолици. И тази година на монетата му има римската цифра X, пише \"Ева\". Сподели:", "date": "2018.04.23", "title": "Еминем черпи: От 10 години съм трезвен!"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D1%80%D1%83-%D1%80%D0%B0%D0%BA%D0%BE%D0%B2%D1%81%D0%BA%D0%B8-%D0%BE%D1%81%D1%82%D0%B0%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0-news744795.html", "text": "Окръжният съд остави в ареста началника на РУ на полицията в Раковски Георги Илиев. Той е обвинен в подкуп в размер на 20 000 лева, чрез изнудване, посредством злоупотреба със служебно положение. Предвиденото наказание за това е затвор от 3 до 10 години. Съдът прецени, че са налице почти всички предпоставки за вземане на най-тежката мярка за неотклонение „задържане под стража”, с изключение на една – опасност той да се укрие. Илиев гледа тежко болните си родители и издържа семейство с едно дете и живее на постоянен адрес. Решението на съда може да се обжалва в тридневен срок. В случай на обжалване следващото заседание на съда е насрочено за 3 май, от 10.00 часа в Апелативния съд в Пловдив. Сподели:", "date": "2018.04.23", "title": "Шефът на РУ-Раковски остава в ареста"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%8F-%D1%85%D1%83%D0%BB%D0%B8%D0%B3%D0%B0%D0%BD-%D0%B9%D0%BE%D1%80%D0%B4%D0%B0%D0%BD-%D0%B8%D1%81%D0%B0%D0%B5%D0%B2-%D1%82%D0%BE%D0%B9-%D1%81%D0%B0%D0%BC-%D1%81%D0%B5-%D0%BF%D1%80%D0%B5%D0%B4%D0%B0%D0%BB-%D0%BF%D1%80%D0%B8%D0%B7%D0%BD%D0%B0%D0%BB-%D0%B2%D1%81%D0%B8%D1%87%D0%BA%D0%BE-news744808.html", "text": "Софийски градски съд остави в ареста футболния фен Йордан Исаев, който рани с бомбичка двама полицаи по време на дербито ЦСКА - Левски. Мярката може да бъде обжалвана в тридневен срок. Той бе доведен с белезници в заседателната зала. По - рано прокуратурата поиска постоянна мярка за задържане под стража.Той сам се е предал и е направил пълни самопризнания. От съда считат, че е извършено престъпление, което търпи наказателна отговорност, както и че съществува опасност обвиняемият да извърши друго престъпление. Сподели:", "date": "2018.04.23", "title": "Съдът остави в ареста футболния хулиган Йордан Исаев! Той сам се предал, признал всичко"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D1%80%D0%B0%D0%B2%D0%BD%D0%B8%D1%89%D0%B5-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%80%D1%83%D0%BC%D1%8A%D0%BD%D0%B8%D1%8F-%D1%81%D1%8A%D1%80-news744804.html", "text": "Министър-председателят Бойко Борисов ще участва в Съвета за сътрудничество на високо равнище между Сърбия, България, Гърция и Румъния. Четиристранната среща на балканските лидери ще се проведе на 24 април в Букурещ, съобщи правителственият пресцентър. Премиерът на Румъния Виорика Дънчила ще бъде домакин на премиерите на Гърция и на България Алексис Ципрас и Бойко Борисов и на президента на Сърбия Александър Вучич. Държавните и правителствени ръководители на четирите страни ще обсъдят развитието на общите инфраструктурни проекти в контекста на свързаността на Балканите, сигурността и стабилността в региона и подкрепата за евроинтеграцията на държавите от Западните Балкани. Сподели:", "date": "2018.04.23", "title": "Борисов ще участва в Съвета за сътрудничество на високо равнище между, България, Румъния, Сърбия и Гърция"}
{"url": "http://pik.bg/%D0%B6%D0%B5%D1%81%D1%82-%D1%85%D0%BE%D0%BA%D0%B5%D0%B8%D1%81%D1%82-%D0%BF%D1%80%D0%BE%D0%B4%D0%B0%D0%B4%D0%B5-%D0%B1%D0%BC%D0%B2-%D1%82%D0%BE-%D1%81%D0%B8-%D0%B7%D0%B0-%D0%B4%D0%B0-%D0%BF%D0%BB%D0%B0%D1%82%D0%B8-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B4%D0%B5%D1%82%D0%B5-news744708.html", "text": "Нападателят на националния отбор на Русия по хокей и олимпийски шампион за 2018 г. Иля Ковалчук плати операцията на момче от Алтайския край. Яков Любченко се нуждаел от спешната интервенция и от нова протеза. За да помогне на момчето, спортистът продал своето БМВ X5. Колата била получена като награда за олимпийската титла. 13-годишното момче в момента се намира в онкологичен център в Москва. То можело да бъде спасено само с тази операция, оценена на 2,7 милиона рубли. С такива пари момчето не разполагало, нито пък баба му, която сама се грижела за него. Иля Ковалчук научил за болестта на момчето и решил да продаде скъпата си кола. Тя била купена от съотборник на хокеиста - Артемий Панарин. За БМВ-то той платил 7,1 милиона рубли. Сподели:", "date": "2018.04.23", "title": "ЖЕСТ! Хокеист продаде БМВ-то си, за да плати операцията на дете "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B8%D0%B7%D0%BF%D1%83%D1%81%D0%BA%D0%B0%D1%82-%D1%8F%D0%B7%D0%BE%D0%B2%D0%B8%D1%80-%D0%B8%D1%81%D0%BA%D1%8A%D1%80-%D0%B1%D1%8A%D0%B4%D0%B5%D1%82%D0%B5-%D1%81%D0%BF%D0%BE%D0%BA%D0%BE%D0%B9%D0%BD%D0%B8---%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%80%D0%B0%D0%BD%D0%BE-%D0%B5-news744763.html", "text": "Започна контролираното изпускане на водни количества от язовир \"Искър“ , хората в района не трябва да се притесняват. Това каза кметът на Столична община Йорданка Фандъкова при проверката на язовира. Тя уточни, че водната операция ще продължи една седмица и коментира, че към момента се изпускат 15 кубика на секунда, а има възможност за поемане на около 30. Фандъкова поясни, че това се прави по предписание на МОСВ с цел превенция, превантивно освобождаване на обеми във връзка със сезона, предава \"Фокус\". \"Тази процедура я правим вече от няколко години. Имаме организация, така че хората, които живеят по поречието на река Искър да нямат притеснение. Създадена е сериозна организация“, заяви Фандъкова. Тя допълни, че изпускането на водните количества и нивата на реката се наблюдават денонощно. \"Имаме идентифицирани в годините няколко критични точки. Намираме се на една от тях – точката при болницата в Кокаляне, в район \"Панчарево“. Създадена е организация, ако има покачване на нива, да се реагира и да се поставят допълнителни диги“, заяви кметът на столицата. Тя поясни, че миналата седмица са прочистили течението на река Искър. Сподели:", "date": "2018.04.23", "title": "ВАЖНО! Изпускат язовир \"Искър\"! Бъдете спокойни - контролирано е"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81%D0%BB%D0%B5%D0%B4-%D0%BA%D1%80%D0%B8%D0%BC-%D1%89%D0%B5-%D1%81%D0%BA%D0%B0%D1%80%D0%B0-%D0%BB%D0%B8-%D1%80%D1%83%D1%81%D0%B8%D1%8F-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%B8-%D0%B3%D0%B5%D1%80%D0%B1-%D1%86%D0%B5%D0%BF%D1%8F%D1%82-%D0%BB%D0%B8-%D1%81%D0%B5-%D0%BA%D0%BE%D0%B0%D0%BB-news744748.html", "text": "Лидерът на \"Атака\" и шеф на ПГ на Обединените патриоти Волен Сидеров хвърля бомбата за Крим. Ще скара ли Русия \"Атака\" с ВМРО и НФСБ? Ще се разпадне ли коалицията им с ГЕРБ заради крайната позиция на Сидеров? Как от партията му ще спасявват зам.-председателя на Народното събрание Явор Нотев, ако му поискат оставката заради посещението му в Крим? \"Форумът в Крим събира политици от цяла Европа и евродепутати. Дори беше и заместник-кметът на Виена. Хората, които са се възбудили в България за моето присъствие на форума, ще ги посъветвам да се въздържат. В момента, в който паднат санкциите, те ще се наредят първи да правят бизнес с Крим и Русия. Ангела Меркел , която беше най-верният последовател на САЩ, запя друга песен. Тя е на мнение, че нашето председателство и нашият премиер Бойко Борисов е много подходящо да потърси контакти с Владимир Путин и да започнат връзки. Не само, че не се усилват враждебните отношения с Русия. Напротив, големите европейски държави искат връзки с Русия\", каза Сидеров. \"След преврата в Киев, нашите сънародници се почувстваха застрашени. И те категорично подкрепиха това връщане на Крим към Руската федерация\", поясни Сидеров. Той предупредил Борисов, че ще ходи в Крим. Премиерът му отговорил, че това е позиция на \"Атака\", и не се противопоставил.  Според Сидеров, това, че сме членове на ЕС, не озназавало да \"бъде маршируващи на плаща строеваци\".  Репликите на Цветанов към него и посещението му в Крим не разклащало равновесието му. Там имало огромни икономически възможности. Ако България постъпила мъдро, щяла само да спечели. Нямало място за оставки. Явор Нотев отстрами България с посещението си в Крим като зам.-председател на НС. \"Чух, че са били поканени евродепутати. Но не събрали кураж да дойдат. Аз бях единственият представител на политическия елит\", каза Волен Сидеров. В Крим имало много сериозни промени. Строяло се навсякъде. \"Владимир Путин е достатъчно легитиминиран. Беше избран с над 70% от гласовете. Най-малко има нужда от моето легитимиране\", отвърна на нападките лидерът на \"Атака\".  На въпрос дали е свързан с Русия Сидеров отговори: \"Казвам им и на руснаците: \"Ние сме бащата създател, след това потъваме в мрак, но се възраждаме с ваша помощ. Вие сте наше дъщерно образование. Няма как да се отнасят децата си лошо\". Първо скачат, но след това се съгласяват.\" \"Ако ме нападнат от ДПС, ще се отбранявам. Ще се защитавам. Разликата в предишните години е, че вместо да отговарям на удара с удар, ще отговоря с поучение. Да следят малко по-добре какво се случва в света. Аз съм лесен за нападане. Трябва да има школа. Не да се получава така, че премиерът да прави правилният ход, а от екипа му да се получават отсечки\", каза Волен Сидеров. Според него Румен Радев не можел да има намерение да напускаме ЕС и НАТо, защо той е завършил натовска школа. Сидеров поясни, че вероятно президентът иска да прави партия. И Цветанов не се знае дали си давал сметка, че очернянето на Радев можело да му изпише вежди вместо да му извади очите. Сидеров поканил Радев да му даде някои насоки. \"Той в политиката все пак е неопитен. Не е човек без качества, има силна амбиция.  Ако иска да прави политическа формация, той си създава профил\", призна Сидеров. Рано било Радев да мисли за партия, но поведението на ГЕРБ било неправилно. Сидеров каза, че трябва да прави неделна академия да обясни какво означава нарушаване на конституция, на международно право. \"В Крим няма нарушаване на международното право и мога да го докажа. Хубаво е да направим кръгла маса. Но да съберат кураж да участват. Всички работят някъде и малко ги е страх. Винаги съм готов да изнеса лекция. Не е проблем с оставките. Аз искам да си гледам семейството. Да седна с приятели да си спомним хубавите културни години. А в случая с Цветанов ще гледам да влея ум и разум\", каза Волен Сидеров. Сподели:", "date": "2018.04.23", "title": "САМО В ПИК TV! Волен Сидеров след Крим: Ще скара ли Русия патриотите и ГЕРБ, цепят ли се коалициите? (НА ЖИВО)"}
{"url": "http://pik.bg/%D0%BD%D0%BE%D0%B2%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B7%D0%B0-%D0%B2%D0%BD%D0%BE%D1%81%D0%BD%D0%B8%D1%82%D0%B5-%D1%85%D1%80%D0%B0%D0%BD%D0%B8-%D0%B4%D0%BE%D0%BA%D0%B0%D0%B7%D0%B2%D0%B0-%D0%BF%D1%80%D0%BE%D0%B1%D1%83%D1%82%D0%B2%D0%B0%D1%82-%D0%BD%D0%B8-%D0%BF%D0%BE-%D1%81%D0%BA%D1%8A%D0%BF%D0%B8-%D0%B1%D0%BE%D0%BA%D0%BB%D1%83%D1%86%D0%B8-%D1%88%D0%BE%D0%BA%D0%BE%D0%BB%D0%B0%D0%B4%D1%8A%D1%82-%D0%BD%D0%B8-%D0%B5-%D1%81-%D0%BF%D0%BE-news744789.html", "text": "Общо 106 проби, обхващащи 53 храни и напитки от една и съща търговска марка, предлагани, от една страна, в търговска верига в България, а от друга - в същата или подобна верига магазини в избрани държави - членки на ЕС. Това е най-общо обхватът на проучването, което огласи днес министърът на земеделието, храните и горите Румен Порожанов. Тези изследвания са много по-мащабни от предшестващите ги миналото лято и са направени в периода между 21 февруари и 20 април. Сравнявани са продукти, продавани у нас, в Германия, Австрия, Италия и Чехия. Изследването обхваща сравнение на етикети и на външни белези; сравнителни изпитвания в лаборатория - по органолептични и физикохимични показатели и съдържание на специфични съставки; сравнение на цените. Сравнението на етикетите сочи, че при 40 продукта /75,5 на сто от обхванатите продукти/ информацията на етикетите е идентична, а при 13 продукта /24,5 на сто/ са налице различия в представената информация по отношение на състав и/или хранителната стойност. Различията в етикетите се отнасят за мляко за малки деца, моцарела, безалкохолни напитки, сладкарски, тестени и шоколадови продукти и зеленчуков бульон. Чехия е една от страните, които също се оплакват от различни стандарти, но изследването установява, че имаме по-лоши храни и от чешките, каза министърът. По думите му резултатите показват, че идентични продукти на нашия и западноевропейския пазар показват над 20 процента разлики в етикетите и над 40 на сто по-високи цени при нас. Най-обезпокоителен и неприятен е фактът, че това се отнася за мляко за малките деца. Физикохимични разлики има само при един продукт - адаптирано мляко за малки деца. У нас то е с по-високо съдържание на растителни мазнини, но с по-ниско съдържание на макроелементи и витамини. При сирене моцарела има разлика в цвета и вкуса на продуктите, наличие на шупли в разрезната повърхност и утайка в саламурата на българския аналог. Продуктът от България е с по-ниско нетно количество и по-малко количество сирене в опаковката за сметка на повече саламура. При бързо замразените багети има по-малко колбас и твърдо сирене в продукта на българския пазар, за сметка на повече чушки, доматено пюре и хлебна база. Млечният шоколад у нас е с по-ниска масленост и по-ниско съдържание на какао в българския аналог. В млечен шоколад от друга марка е установено по-малко съдържание на лешници в продукта на българския пазар. При безалкохолните напитки са открити разлики в състава, степента на газираност, вкуса и енергийната стойност. Безалкохолни напитки със съдържание на портокал на една и съща фирма например е с най-ниско съдържание на плод у нас, както и в Унгария - 5 на сто, докато в Италия то е над два пъти повече, или 12 на сто. В половината държави напитката се прави със захар, а в другите, в това число и у нас - със заместител. Има и разлика в газираността. Данните сочат също така, че при 31 продукта /58 на сто от обхванатите продукти/ цените в България са с между 0,4 на сто и 64,8 на сто по-ниски от тези в съответната държава - членка на ЕС. Като цяло цените на шоколад, бисквитени изделия и безалкохолни напитки в България са съществено под тези в останалите държави - членки на ЕС, обхванати от проучването. Общо 22 продукта /42 на сто от обхванатите продукти/ се предлагат по-скъпо в България /от 1 процент за сирене \"Бри\" в Чехия до 166 на сто за една марка паста в Италия/ отколкото в другата държава-членка на ЕС. Впечатление прави драстично по-високата цена за една марка макаронени изделия, която у нас е с 2,5 пъти по-скъпа от аналога й в Италия. При детските храни пюре от зеленчуци в Германия е с над 40 на сто по-евтино, отколкото в България. По отношение на цените, сравнено с Германия, на българския пазар значително по-високи са цените на плодов сок, чай и месни продукти. За останалите продукти различията не са толкова съществени - в повечето случаи разликата не надвишава 20 процента по-скъп продукт в България. Сравнението с Австрия сочи преобладаващо по-ниски цени на българския пазар /само за два - мляко за деца и един вид пудинг, от 10 продукта цените на австрийския пазар са малко над тези в България/. При останалите 3 държави не може да се открои ясна тенденция, показва проучването. Като цяло от новото изследване се налага категоричния извод, че е налице разминаване в състава и качеството на редица продукти, предлагани на българския и европейския пазар. \"Дебатът за еднаквото качество на продуктите, за еднаквото качество на потребителя, който трябва да бъде един на европейския пазар, е тема, поставена няколко пъти на Съвета на министрите и многократно всички страни членки от Централна и Източна Европа настояваме за единна европейска регулация\", каза Румен Порожанов. Причината за различния състав е популярен - основава се на различни изследвания за вкусовите нагласи на съответния пазар. Темата за цените е по-деликатна. За конкретните изброени продукти цените се образуват от съответните вериги магазини. \"Защо са го ценообразували по този начин трябва да е тема на отделен разговор с тях\", коментира министърът на земеделието, храните и горите. Той отбеляза, че еврокомисарят по правосъдие Вера Юрова първоначално не е приела проблема като доста сериозен, но вече е променила позицията си. Има предложени промени в три директиви, свързани с потребителите, и от днес започват работните срещи в Брюксел, отчете министър Румен Порожанов. Също от днес министър Порожанов ще се срещне с представители на големите търговски вериги у нас, за да обсъди резултатите от изследването, потвърди министърът на земеделието, храните и горите. На 30 април в рамките на Българското председателството на Съвета на ЕС в НДК ще се състои форум на високо равнище \"Двойният стандарт при харните в ЕС - да сложим проблема на масата\". Той е иницииран от омбудсмана Мая Манолова, а за участие в него са поканени премиерът Бойко Борисов, еврокомисарите Вера Юрова и Мария Габриел и още трима ресорни министри - Румен Порожанов, Емил Караниколов, Кирил Ананиев, както и колегите им от страните членки на ЕС, представители на Европейския парламент. Сподели:", "date": "2018.04.23", "title": "НОВО ПРОУЧВАНЕ ЗА ВНОСНИТЕ ХРАНИ ДОКАЗВА: Пробутват ни по-скъпи боклуци! Шоколадът ни е с по-малко какао, детското мляко - с растителни мазнини"}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B0%D0%B4-%D1%82%D0%BE%D0%BD-%D0%BB%D1%8E%D1%82%D0%B0-%D1%80%D0%B0%D0%BA%D0%B8%D1%8F-%D1%81%D0%BA%D1%80%D0%B8%D1%82%D0%B0-%D0%B2-%D1%81%D0%BA%D0%BB%D0%B0%D0%B4-%D0%B7%D0%B0-%D0%BF%D0%BB%D0%BE%D0%B4%D0%BE%D0%B2%D0%B5-news744722.html", "text": "Склад за плодове и зеленчуци в гр. Козлодуй е превърнат в депо за нелегален алкохол. Това разкри митническа мобилна група и служители на „Оперативен контрол\" в митница Лом при извършена на 18 април 2018г. проверка в складовата база. Задържани са общо 1362 литра високоградусов алкохол. При проверката, в дъното на постройката, в обособено помещение с метална врата  служителите открили 362 литра етилов алкохол в ПВЦ -уби от по 10 и 11 литра. Течността е с алкохолно съдържание между 41 и 50 градуса В същото помещение са открити множество бидони с вместимост 100-150 литра, пълни с материал за изваряване на етилов алкохол, както и разглобено съоръжение (казан) за производство на етилов алкохол. При допълнителен оглед на склада служителите открили затрупан с празни касетки ПВЦ бидон, тип „куб\" с вместимост 1000 литра. Съдът е бил пълен догоре с етилов алкохол с алкохолно съдържание близо 67 градуса. Фирмата, наемател на склада, не е представила документи за произход и платен акциз. Алкохолът е иззет, взети са проби за лабораторен анализ. Предстои образуване на административнонаказателно производство. Само два дни по-рано подобно разкритие беше направено в и гр. Монтана, където отново в склад за плодове и зеленчуци бяха открити 1000 литра високоградусов алкохол без документи за произход и платен акциз. Сподели:", "date": "2018.04.23", "title": "НАХОДКА! Митничари спипаха над тон люта ракия, скрита в склад за плодове "}
{"url": "http://pik.bg/%D0%B5%D0%BB-%D0%BF%D0%B0%D0%B8%D1%81-%D0%B3%D1%80%D1%8A%D0%BC%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%BD%D0%B0%D0%BB%D0%BE%D0%B6%D0%B8-%D0%B2%D0%B5%D1%82%D0%BE-%D0%B2%D1%8A%D1%80%D1%85%D1%83-%D0%BF%D1%80%D0%BE%D0%B5%D0%BA%D1%82%D0%BE%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B5%D1%81---%D0%B7%D0%B0%D0%BF%D0%B0%D0%B4%D0%BD%D0%B8-%D0%B1%D0%B0%D0%BB%D0%BA%D0%B0-news744826.html", "text": "Испания наложи вето върху проекта за съвместна декларация, която трябва да бъде подписана на срещата на високо равнище на Европейския съюз и държавите от Западните Балкани, планирана за месец май в София като централно събитие на българското председателство на Съвета на ЕС, съобщава в. \"Ел Паис\". Причините нямат нищо общо с външната политика на ЕС, поясняват от редакцията на испанското издание. Целта е да се предотврати включването на името на премиера Мариано Рахой в документ, в който фигурира името на президента на Косово – страна, чиято независимост Испания не признава. Срещата на върха на ЕС и Западните Балкани, първата по рода си за последните 15 г., се оказва по-проблематична от очакваното. Въпреки че има още четири държави, които също не признават статута на Косово, Испания изглежда е единствената, която дава сериозни индикации, че няма да присъства на форума. Гърция, Република Кипър, Румъния и Словакия биха толерирали съвместното изявление, ако испанското правителство не го отхвърли напълно, твърдят източници на изданието. Окончателното решение за декларацията е прието още миналия четвъртък, подчертават още от редакцията. Сподели:", "date": "2018.04.23", "title": "\"Ел Паис\" гръмна: Испания наложи вето върху проектодекларацията на срещата ЕС - Западни Балкани в София"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%80%D0%B0%D0%B7%D0%B2%D1%80%D1%8A%D0%B7%D0%BA%D0%B0-%D0%B2-%D0%B0%D1%80%D0%BC%D0%B5%D0%BD%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%81%D0%B5%D1%80%D0%B6-%D1%81%D0%B0%D1%80%D0%BA%D0%B8%D1%81%D1%8F%D0%BD-%D0%BA%D0%BB%D0%B5%D0%BA%D0%BD%D0%B0-%D0%BF%D0%BE%D0%B4%D0%B0%D0%B2%D0%B0-%D0%BE%D1%81%D1%82%D0%B0%D0%B2%D0%BA%D0%B0-news744786.html", "text": "Министър-председателят на Армения Серж Саркисян подаде оставка, предава РИА Новости. „Обръщам се към вас за последен път като ръководител на правителството. Лидерът на протестната акция Никол Пашинян бе прав. Сбъркал съм. В наложилата се ситуация има няколко решения, но няма да пристъпя към нито едно от тях. Оставям длъжността ръководител на нашата страна“, пише в официално заявление на Саркисян, обнародвано от неговата пресслужба. Той се обърна с призив към всички граждани, участници в акцията на протеста, офицерите, войниците и съпартийците. „Уличното“ движение е против да заемам тази длъжност, аз изпълняват вашето искане. Нека има мир хармония и логика в нашата страна“, допълни той. Протестите срещу избирането на Саркисян започнаха на 13 април. Сподели:", "date": "2018.04.23", "title": "ОТ ПОСЛЕДНИТЕ МИНУТИ! Развръзка в Армения! Премиерът Серж Саркисян клекна, подава оставка"}
{"url": "http://pik.bg/%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B0%D0%B2%D0%B8%D1%87%D0%B8-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%B2-%D0%BE%D0%BC%D0%B0%D0%BD-%D0%B7%D0%B0-%D0%B4%D0%B0-%D1%80%D0%B5%D0%BF%D0%B0%D1%82%D1%80%D0%B8%D1%80%D0%B0-%D1%82%D0%BB%D0%B5%D0%BD%D0%BD%D0%B8%D1%82%D0%B5-%D0%BC%D1%83-%D0%BE%D1%81%D1%82%D0%B0%D0%BD%D0%BA%D0%B8-news744785.html", "text": "Родителите на шведския диджей Авичи, двете му сестри и брат му пристигнаха в Оман, където той почина. Те ще уредят нещата около репатрирането на тленните му останки. Семейството му е \"напълно съсипано\", съобщи полицията. Както вече стана ясно, полицията изключи наличието на престъпление относно смъртта на Авичи, който почина миналата седмица. Авичи, чието истинско име е Тим Бърлинг, бе намерен мъртъв в петък в Маскат. Отчасти заболяването му е било предизвикано от прекомерна употреба на алкохол, а в последните години той е страдал от остър панкреатит. \"Две аутопсии са извършени и можем да потвърдим, че няма данни за насилствена смърт\", каза Рон Оман от полицията пред CNN. Фенове се събраха в Стокхолм в събота, за да отдадат почит на 28-годишната суперзвезда. Той беше един от най-успешните диджеи в света и голямо име в електронната танцова музика, известена като EDM. Работил е с артисти като Мадона и Крис Мартин. Но въпреки звездния живот и крещящите фенове, той постоянно се бореше със славата и здравословните проблеми. Той се оттегли преди две години, за да вземе почивка от турнетата и изморителния начин на живот, който идва с тях, пише \"Слава\". Сподели:", "date": "2018.04.23", "title": "Семейството на Авичи пристига в Оман, за да репатрира тленните му останки"}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%BC%D0%B0%D1%80%D0%B8%D0%B0%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D1%87%D0%B0%D0%BA%D0%B0-%D0%BC%D0%BE%D0%BC%D0%B8%D1%87%D0%B5-%D0%BE%D1%82-%D0%BF%D0%BB%D0%B0%D1%87%D0%BA%D0%BE%D0%B2-news744726.html", "text": "Певицата Мариана Попова и актьорът Веселин Плачков, са в търсене на перфектната розова количка и най-малкия размер кокетни роклички. Звездната двойка скоро ще посрещне общ наследник - дъщеричка. Очаква се детето да се появи на бял свят в началото на октомври. Изпълнителката на \"Let Me Cry още\" не е прекратила клубните си участия, въпреки че вече е в петия месец от бременността си. \"Тя се чувства добре. По малко почива, по малко работи\", издаде с усмивка и приповдигнато настроение гордият татко пред \"Монитор\". Двамата вече възпитават по едно момиченце всеки. От предишния си брак звездата от \"Дамасцена\" има дъщеричка Андрея, а за Попова най-скъпото нещо от отношенията й с италианския сомелиер Ханес остана 8-годишната Мария-Магдалена. Момичетата също много се радват, че ще станат каки. През март Попова и Плачков се сгодиха и ще се разходят до олтара до края на годината. Познанството на Мариана и Весо датира от преди около две години, когато се срещат на откриването на пешеходна пътека край язовир \"Кърджали\". Сподели:", "date": "2018.04.23", "title": "ПОТВЪРДЕНО! Мариана Попова чака момиче от Плачков"}
{"url": "http://pik.bg/%D0%B7%D0%B0-%D0%BA%D1%80%D0%B0%D0%B4%D0%B5%D1%86%D0%B0-%D0%BD%D0%B0-%D0%BA%D0%BD%D0%B8%D0%B3%D0%B8-%D0%B8%D0%B2%D0%BE-%D1%81%D0%B8%D1%80%D0%BE%D0%BC%D0%B0%D1%85%D0%BE%D0%B2-%D1%81%D0%B8%D1%80%D0%BE%D0%BC%D0%B0%D1%85-%D0%B8-%D0%BF%D0%BE-%D1%82%D0%B0%D0%BB%D0%B0%D0%BD%D1%82-news744812.html", "text": "Днес е световен ден на авторското право. Най-достойният му блюстител в България безспорно е големият белетрист Иво Сиромахов. След като геройски окраде руския интернет и целия национален фейсбук, той издаде 10 книги с чужди вицове и лафове от социалните мрежи. Подписа ги, разбира се, като себе си. Все пак е положил труд човекът, истинска събираческа дейност. Така се превърна в един от най-продаваните български писатели за всички времена, тъй като рекламираше \"авторските\" си творби от пра ймтайма на БТВ и Шоуто на Слави (там имат богат опит в това отношение - още през 90-те години чорбаджията на Сиромахов пееше циганските хитове на Горан Брегович като авторски парчета...) Иво Сиромахов, сиромах и по талант, \"обработва\" виртуални мотиви. Той е нещо като Филип Кутев за народната ни музика, в рамките на шегата. Да е честит празника на този литературен колос, когото някои наричат просто \"крадеца на книги\". Сподели:", "date": "2018.04.23", "title": "За \"крадеца на книги\" Иво Сиромахов, сиромах и по талант"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%81%D0%BE%D0%B7%D0%BE%D0%BF%D0%BE%D0%BB-%D1%81%D0%BA%D0%BE%D1%87%D0%B8-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%88%D1%83%D0%BC%D0%B0-%D0%B0%D0%BF%D0%BE%D0%BB%D0%BE%D0%BD%D0%B8%D1%8F-%D1%81-%D0%B2%D0%B5%D1%87%D0%B5%D1%80%D0%B5%D0%BD-%D1%87%D0%B0%D1%81-%D1%82%D0%BE%D0%B2%D0%B0-%D0%B5-%D0%B0%D0%B1%D1%81%D1%83%D1%80%D0%B4-news744830.html", "text": "Кметовете на курортните градчета да определят часа, след който шумът в населените места е забранен. Това предлага кметът на Созопол Панайот Рейзи. Според него проектът на вицепремиера Валери Симеонов се прави в последния момент и може да провали сезона за много от собствениците на заведения. „Хората искат да знаят след колко часа е тихо. За мен е най-удачният час е 1:30 след полунощ“, обясни Рейзи. Той даде пример с фестивалите в града, които се провеждат на открито и са емблема на Созопол. „Аполония с вечерен час! Представяте ли си, но това ще се получи, ако законът се приеме в този вид“, коментира още Панайот Рейзи. Сподели:", "date": "2018.04.23", "title": "Кметът на Созопол скочи закона за шума: \"Аполония\" с вечерен час! Това е абсурд"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-32-%D0%BC%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news744730.html", "text": "36 души – 32-ма китайски туристи и четирима севернокорейци, загинаха при тежка автобусна катастрофа в КНДР. Инцидентът е станал в неделя вечерта. Автобусът на туристите е паднал от мост в провинция Северен Хвангха, южно от столицата Пхенян, предава Би Ти Ви. Китайски дипломати са се отправили към мястото на катастрофата. Причините за инцидента се изясняват. Сподели:", "date": "2018.04.23", "title": "ТРАГЕДИЯ! 32-ма китайски туристи загинаха в Северна Корея"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D1%80%D0%B5%D1%82%D0%BE%D1%82%D0%BE-%D0%BA%D1%80%D0%B0%D0%BB%D1%81%D0%BA%D0%BE-%D0%B1%D0%B5%D0%B1%D0%B5-%D0%BE%D1%82%D0%B4%D0%B0%D0%BB%D0%B5%D1%87%D0%B8-%D0%B1%D0%B5%D0%B7%D0%B2%D1%8A%D0%B7%D0%B2%D1%80%D0%B0%D1%82%D0%BD%D0%BE-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%BE%D1%82-%D1%82%D1%80%D0%BE%D0%BD%D0%B0-news744790.html", "text": "Третото бебе на Кейт Мидълтън отдалечи безвъзврътно от трона брата на принц Уилям - принц Хари. Той изпадна на шестото място. Първи в списъка за трона на Елизабет Втора е синът й принц Чарлз, принц на Уелс. След него се нарежда синът ми от покойната Даяна, принц Уилям, херцог на Кеймбридж. Следват неговите три деца - принц Джордж, принцеса Шарлот и новороденият принц, който още не е кръстен. Сподели:", "date": "2018.04.23", "title": "ЕКСКЛУЗИВНО В ПИК! Третото кралско бебе отдалечи безвъзвратно принц Хари от трона"}
{"url": "http://pik.bg/%D1%81%D0%BF%D0%B0%D1%81%D0%B8%D1%85%D0%B0-%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%BA%D0%B0-%D0%BF%D0%B0%D0%B4%D0%BD%D0%B0%D0%BB%D0%B0-%D0%BE%D1%82-%D1%81%D0%BA%D0%B0%D0%BB%D0%B0-%D0%BD%D0%B0%D0%B4-%D1%81%D0%B5%D0%BB%D0%BE-%D0%BB%D0%B0%D0%BA%D0%B0%D1%82%D0%BD%D0%B8%D0%BA-news744729.html", "text": "Екипи на Планинската спасителна служба са оказали помощ на алпинистка в района на село Лакатник. Инцидентът е станал през вчерашния ден, съобщи агенция „Фокус”, като се позова на ПСС. Жената е паднала при катерене от скала и е получила фрактура на ребрата. Веднага след инцидента е откарана в столична болница. Сподели:", "date": "2018.04.23", "title": "Спасиха алпинистка, паднала от скала над село Лакатник"}
{"url": "http://pik.bg/%D1%82%D0%B0%D0%BF%D0%B0-%D0%BD%D0%B0-%D0%B2%D0%BB%D0%B0%D0%B4%D0%B0%D1%8F-%D1%82%D0%B0%D0%BA%D1%81%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B4%D0%BE-%D1%87%D0%B5%D1%80%D0%BD%D0%B8%D1%8F-%D0%BA%D0%BE%D1%81-news744787.html", "text": "Таксиметровият автомобил, катастрофирал в района между Владая и Черния кос, в посока София се е преобърнал На място има екипи полицията и \"Спешна помощ\". Създаден е пропускателен режим на движение, предава Фокус, като се позовава на очевидец. Сподели:", "date": "2018.04.23", "title": "Тапа на Владая! Такси катастрофира до Черния кос"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BD%D0%B0-%D0%B5%D0%BA-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%B2%D1%8F%D1%80%D0%B2%D0%B0-%D0%B2-%D0%BA%D1%8A%D1%81%D0%BC%D0%B5%D1%82%D0%B0-%D0%BD%D0%BE-%D1%81%D0%BC%D1%8F%D1%82%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%B7%D0%B0-%D0%BF%D0%BE-%D0%BD%D0%B5%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2-%D0%BE%D1%82-%D0%BE%D1%81%D1%82%D0%B0%D0%BD%D0%B0-news744794.html", "text": "Европейската комисия представи днес проучване за оценката на гражданите на ЕС за справедливост. Според данните 53 на сто от европейците заявяват, че повечето неща, които се случват в живота им, са справедливи, докато на това мнение са едва 38 на сто от българите. В добро здраве твърдят, че са 61 на сто от българските граждани и 78 на сто от останалите в ЕС. Щастливи се чувстват 83 на сто от хората в ЕС и 62 на сто от българите. Повече от двойна е разликата в отговорите на въпроса за усещането за равни възможности за напредък в живота - 58 на сто от хората в ЕС се чувстват на равен старт с останалите, докато в България на това мнение са едва 32 на сто. Според проучването българите поставят на водещо място необходимостта да бъдат здрави, за да напреднат в живота (73 на сто срещу 48 на сто в ЕС). \"Да познаваш правилните хора\", за да постигнеш напредък, е отговорът на 22 на сто от останалите европейци и на 56 на сто от българските участници в допитването. \"Да имаш късмет\" е отговорът на 21 на сто от хората в ЕС и на 60 на сто от българите. \"Да имаш политически връзки\" отговарят 10 на сто от европейците и 37 на сто от българските участници. Мнозинството българи (91 на сто) и европейци (84 на сто) заявяват, че различията в доходите са твърде големи. Мнозинството у нас и в останалата част от ЕС (81 на сто) са на мнение, че за да се промени това, правителствата трябва да вземат мерки. Сподели:", "date": "2018.04.23", "title": "Проучване на ЕК: Българинът вярва в късмета, но смята живота си за по-несправедлив от останалите европейци"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%80%D0%B0%D0%BD%D0%B5%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-%D0%BD%D0%B0-%D0%BC%D0%B0%D1%87%D0%B0-%D1%86%D1%81%D0%BA%D0%B0---%D0%BB%D0%B5%D0%B2%D1%81%D0%BA%D0%B8-%D0%B5%D1%82%D0%BE-%D0%BF%D1%8A%D1%80%D0%B2%D0%B8%D1%82%D0%B5-%D0%B4%D1%83%D0%BC%D0%B8-%D0%BD%D0%B0-%D0%B3%D0%B5%D1%80%D0%B3%D0%B0%D0%BD%D0%B0--news744799.html", "text": "МВР Пострадалата по време на футболната среща служителка на Дирекция „Жандармерия“ Гергана Зашева съобщи, че вече е по-добре, съобщиха от пресцентъра на . „Получих подкрепа от близките си, от колегите си, които са неотлъчно до мен. Тяхната подкрепа е незаменима за мен. Благодарение на тях се чувствам добре и се възстановявам бързо. Имам подкрепа от абсолютно всички”, коментира Зашева. Полицай Зашева припомни, че част от задачите на служителите на Дирекция „Жандармерия“ е да охраняват всякакви мероприятия. Тя е категорична „ Инцидентът не ме пречупи. Чувствам се добре психически. Ще се възстановя и ще продължа със служебните си задължения и с предишния си живот.“ \"Инцидент като този променя съдбите на хората. В ситуация, като моята, може да се озове всеки - дете, случаен гражданин, дори близък на този, който хвърля бомбичката“ е коментарът на Зашева към феновете и изобщо към хората, които проявяват агресия по стадионите. Сподели:", "date": "2018.04.23", "title": "ИЗВЪНРЕДНО! Проговори ранената полицайка на мача ЦСКА - Левски! Ето първите думи на Гергана Зашева след кървавия инцидент, който едва не я остави без едно око"}
{"url": "http://pik.bg/%D0%BC%D1%8A%D0%B6-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D1%82%D0%BE%D0%BA%D0%BE%D0%B2-%D1%83%D0%B4%D0%B0%D1%80-%D0%BF%D0%BE%D0%BF%D1%80%D0%B0%D0%B2%D1%8F%D0%BB-%D1%82%D1%80%D0%B0%D1%84%D0%BE%D0%BF%D0%BE%D1%81%D1%82-news744734.html", "text": "72-годишен мъж е с опасност за живота след токов удар, съобщават от полицията. Друг негов колега, на 67-години, също е пострадал. Двамата работили за фирма, която извършвала ремонтни дейности в трафопост на ул. “Ген. Скобелев” в Свиленград, когато били ударени от токовата вълна. Двамата са били прегледани в Спешното в Свиленград и по-младият е бил освободен за домашно лечение, но по-възрастният мъж е настанен в клиниката за изграяния в Пловдив. Образувано е досъдебно производство. Сподели:", "date": "2018.04.23", "title": "Мъж бере душа след токов удар! Поправял трафопост"}
{"url": "http://pik.bg/%D0%B2%D0%B5%D1%87%D0%BD%D0%B8%D1%8F%D1%82-%D0%B2%D1%8A%D0%BF%D1%80%D0%BE%D1%81-%D0%B2%D0%B8%D0%BA-%D0%B8%D0%BB%D0%B8-%D1%88%D0%B5%D0%BF%D0%BE%D1%82-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news744694.html", "text": "Това не е най-добрият афродизиак, уверени са сексолозите. Макар и прекалено тънките стени и отворените прозорци да правят съседите неволни свидетели на страсти ви, не си заслужава постоянно да жертвате истинското си удоволствие заради тяхното спокойствие. Въздишайте и стенете, нека партньорът ви знае, че стремежът му да ви достави удоволствие не е останал без резултат. Стонът – издишане на въздуха с участието на гласа, премахва притеснението, отпуска напрежението в мускулите, което от своя страна увеличава възприемчивостта към ласките. А викът, който сам по себе си е силно физическо действие, засилва интензитета на другите преживявания. Ако партньорите едновременно издават стонове или възторжени викове, между тях се заражда особено чувство на единство. Те възбуждат... Но не винаги и не всички. Важно е любовниците да имат еднакъв речник. Но е необходимо време, за да се получи това. Думите, разбирани и от двамата дори само при намек, изразите, които те са натоварили  с особен еротичен подтекст, това е таен език, който превръща партньорите в едно цяло и им доставя несравнимо удоволствие. Грубоватите думи и ругатните в леглото също са способни да увеличат възбудата. Но хората, които не се свикнали с подобен начин на поведение между завивките, може и да се изплашат. Затова е добре в началото да ги произнасяте внимателно, шепнейки и следейки за реакцията на партньора. Важно е също това любовно общуване да не се ограничава само във секса, защото представете си как би подействала груба фраза на жена, която никога и никъде не е чувала нежни думи от половинката си. Не е задължително да произнасяте сакраменталната фраза \"обичам те“. Има и други начини да изразите радостта си от факта, че сте заедно: \"хубаво ми е с теб“, \"приятно ми е, когато си до мен“, \"чувствам се спокойна в моментите, когато съм в ръцете ти“. Никога не са излишни и комплиментите за външността на партньора. „Дори да предположим, че ние сме напълно уверени в своята привлекателност, е приятно да получим потвърждение и от човека, който е с нас“ съгласяват се специалистите. Прието е да се счита, че на мъжете им харесва, когато жената възпява достойнствата на „мъжкото им достойнство“. Ако не се получава, дори лъжейки, да се възхитите от размера например, съвсем спокойно можете да намерите и други думи в негова защита. Всичко зависи от същия този речник, за който споменахме и в началото. Разбира се, не всички разговори в леглото са от полза. Не бива да задавате прекалено много въпроси: „Така на теб добре ли ти е? А така? Оргазъм получи ли?“ Те единствено ще извадят наяве неувереността ви, която като нищо може да предадете и на половинката си. „В такива моменти той ще започне да се самоанализира, вместо да се отдаде изцяло на удоволствието“ категорични са сексолозите. Също така те препоръчват да се избягват реплики от рода на тези, които знаем от един стар виц: „Скъпи, трябва да пребоядисаме тавана“. Ако искаме да запазим любовното настроение, разговорите на битови теми е по-добре да оставим извън стените на спалнята и за друго време. В още по-голяма степен това се отнася за изясняването на отношенията. В съзнанието си ние неволно свързваме мястото с тези събития, които се случват там. Караниците и дори само лошите мисли лишават спалнята от романтика. Да обсъдите началниците, роднините, плановете си за почивка или каквото и да е различно от секс, задължително трябва да оставите за друг, по-подходящ момент. източник: Розали.ком Сподели:", "date": "2018.04.23", "title": "Вечният въпрос: Вик или шепот в леглото?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B7%D0%B4%D1%80%D0%B0%D0%B2%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%B5%D1%81-%D1%80%D0%B5%D1%88%D0%B0%D0%B2%D0%B0%D1%82-%D0%B7%D0%B0-%D0%B4%D0%B2%D0%BE%D0%B9%D0%BD%D0%B8%D1%8F-%D1%81%D1%82%D0%B0%D0%BD%D0%B4%D0%B0%D1%80%D1%82-%D0%BD%D0%B0-%D1%85%D1%80%D0%B0%D0%BD%D0%B8%D1%82%D0%B5-%D0%B2-%D0%BE%D0%B1%D1%89%D0%BD-news744764.html", "text": "Здравните министри на държавите от Европейския съюз се събраха на неформална среща в София в рамките на българското европредседателство заради двойния стандарт на храните и здравеопазването в общността. Здравословното хранене на децата, здравословното бъдеще на европа, бъдещето на здравеопазването, ефективността на лекарствата обсъдихме днес на неформалната среща, коментира министърът на здравеопазването Кирил Ананиев. Ние сме убедени, че бъдещето на конкурентна Европа е в младото, здраво и добре образовано поколение, смята той. България беше една от първите страни, която постави въпроса за двойния стандарт и храните. В края на есеца ще обсъждаме интструментариума за спиране на този процес. Няма да позволим българинът да яде по-некачествена храна от това, с което се хранят приятелите ни от Западна Европа, коментира Ананиев. Една обща методология може да ни помогне да уеднаквим стандартите във всичките 28 страни, които в бъдеще ще са 27. Работим по директивата, която ще ни позволи да защитим потребителите във всяка държава-членка. Очакваме в края на годината и предложенията на производителите за приемане на етичен кодекс за храните, посочи еврокомисарят по здравеопазване Ние говорихме тук за здравословното хранене, особено за децата, а не става дума за двойния стандарт, който е към комисаря Вера Юрова, обясни той. Министърът на здравеопазването коментира и бунтовете на личните лекари. Очакваме да са готови да седнем на масата. Мъчим се да намалим административната им тежест, но не чрез протести и протестни деклариции, заяви Ананиев. Трябва да седнем и да си говорим, а не да протестираме, заяви той. Витянис Андрюкайтис. Сподели:", "date": "2018.04.23", "title": "ИЗВЪНРЕДНО В ПИК TV! Здравните министри на ЕС решават за двойния стандарт на храните в общността! Кирил Ананиев: Няма да допуснем българите да ядат по-лоша храна (ОБНОВЕНА)"}
{"url": "http://pik.bg/%D1%81%D1%8A%D0%B4%D1%8A%D1%82-%D0%B3%D0%BB%D0%B5%D0%B4%D0%B0-%D0%BC%D1%8F%D1%80%D0%BA%D0%B0%D1%82%D0%B0-%D0%B7%D0%B0-%D0%BD%D0%B5%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D0%B5-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%8F-%D1%84%D0%B5%D0%BD-%D0%B9%D0%BE%D1%80%D0%B4%D0%B0%D0%BD-%D0%B8%D1%81%D0%B0%D0%B5%D0%B2-news744798.html", "text": "Съдът гледа мярката за неотклонение на футболния фен Йордан Исаев, който рани с бомбичка двама полицаи по време на дербито ЦСКА - Левски. Той бе доведен с белезници в заседателната зала. Прокуратурата иска постоянна мярка за задържане под стража. Сподели:", "date": "2018.04.23", "title": "Съдът гледа мярката за неотклонение на футболния фен Йордан Исаев"}
{"url": "http://pik.bg/%D1%85%D0%B2%D1%8A%D1%80%D1%87%D0%B0%D1%82-%D0%BF%D0%B0%D1%82%D1%80%D1%83%D0%BB%D0%BA%D0%B8-%D0%B8-%D1%89%D1%80%D0%B0%D0%BA%D0%B0%D1%82-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B0%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%B4%D1%80%D0%BE%D0%B3%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D0%B8%D0%BC%D0%B0-%D0%BC%D0%BD%D0%BE%D0%B3%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news744740.html", "text": "Осем души са били задържани при спецакция за противодействие на употребата на наркотици, проведена в четвъртък и петък на територията на ОДМВР - Пловдив. При предприети процесуални и следствени действия полицаи от Първомай иззели близо 900 грама марихуана. По-голямата част от дрогата – 534 грама, те намерили в квартирата на 21-годишен младеж, известен за подобна незаконна дейност. Останалото количество било укрито в землището на квартал „Любеново“ от 17-годишен криминално проявен тийнейджър. Спрямо двамата извършители била взета 24-часова мярка за неотклонение. Междувременно в Пето РУ се озовали двама обитатели в общежитие на бул. „Санкт Петербург“ в Пловдив. При проверка униформените  установили, че 23-годишен отглеждал в стаята си три канабисови насаждения. Стрък от наркотика и близо 24 грама марихуана били конфискувани от негов 21-годишен съсед. Пак в областния град, в квартал „Столипиново“ и на бул. „Пещерско шосе“, с различни разфасовки на амфетамин и марихуана били хванати двама водачи на моторни превозни средства, на 40 и 27 години. В Сопот и в село Царацово пакетчета с подобно съдържание носели и 35-годишен мъж и 17-годишен тийнейджър. Срещу всички извършители са образувани бързи производства. Сподели:", "date": "2018.04.23", "title": "Хвърчат патрулки и щракат белезници: Акции срещу дрогата в Пловдивско, има много арестувани"}
{"url": "http://pik.bg/%D0%B0%D0%BD%D0%B4%D1%80%D0%B5%D0%B0-%D1%81-%D1%83%D0%B4%D0%B0%D1%80%D0%B5%D0%BD-%D0%BF%D1%80%D0%BE%D0%B1%D0%B8%D0%B2-%D0%B8-%D0%B2-%D0%B0%D1%80%D0%B0%D0%B1%D1%81%D0%BA%D0%B8%D1%8F-%D1%81%D0%B2%D1%8F%D1%82-%D0%B2%D0%B8%D0%B4%D0%B5%D0%BE-news744736.html", "text": "Андреа засне нов видеоклип в екзотичен Мароко. Тя не издава с кой е в дуетно изпълнение, но сподели, че новата и половинкаq е една от най-големите звезди на арабския свят. Русото изкушение пее \"Ти си моя Маракеш\" и дава силна заявка за изключително свеж хит в предстоящия летен сезон. В проекта се пее на английски и арабски. Излезе и новото й парче с албанската звезда Sergio - \"Heart beating hard\". Лъскавото видео певицата засне в София преди месеци сред тузарски автомобили и изключителен лайафстайл комплекс. Албанският изпълнител покани Андреа в Тирана и остава очарован от нея. Въпреки, че много български звезди записват негови кавари, Sergio направи изцяло нов проект специално за Андреа, в която са дуетни половинки. Sergio споделя от своя страна, че винаги е искал да направи дует единствено с Андреа, тъй като в Албания тя е много популярна и слушана навсякъде. Сподели:", "date": "2018.04.23", "title": "Андреа с ударен пробив и в Арабския свят (ВИДЕО)"}
{"url": "http://pik.bg/%D1%84%D0%B8%D1%80%D0%BC%D0%B8-%D1%82%D1%8A%D1%80%D1%81%D1%8F%D1%82-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8-%D0%BD%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D1%80%D0%B0%D0%B1%D0%BE%D1%82%D0%B5%D0%BD-%D0%B4%D0%B5%D0%BD-news744685.html", "text": "В разгара на строителния сезон фирми търсят работници на половин работен ден. Десетки строителни компании набират чрез бюрата по труда служители за довършителни дейности като шпакловки, лепене на плочки и поставяне на гипсокартон. За 4-часовия си труд майсторите ще получават по 305 лв. на месец, или по 3,4 лв. на час. В момента свободните работни места за строители в цялата страна, заявени в Агенцията по заетостта (АЗ), са близо 170. Най-търсени са арматуристи и кофражисти, чиито заплати варират между 700 лв. и 1500 лв. Още миналата година от Асоциацията на организациите на българските работодателите предложи облекчена процедура за вноса на строители, пише \"Монитор\". Причината е българските квалифицирани кадри масово емигрират в чужбина за двойно по-високи възнаграждения. Същата е ситуацията и с опитните кадри в сферата на туризма. Все по-трудно ресторантьори и хотелиери успяват да намерят нужните им служители. В навечерието на летния сезон, всяка десета обява за работа в бюрата по труда е за готвачи, сервитьори и бармани. Заплащането, което предлагат шефовете варира от 510 лв. до 1500 лв., в зависимост от позицията и опита на кандидата. Справка в електронната борса на АЗ показва, че в момента най-високи заплати предлагат ресторантьорите по морето. Докато в София сервитьор би печелил по 600 лв., във Варна, Бургас и Несебър сумата скача почти двойно. Не така стоят нещата с други търсени служители – продавачите. Около 30% от заявените свободни позиции в бюрата по труда са за продавач – консултанти и касиери. И докато в провинцията възнагражденията им варират между 510 лв. и 600 лв., в столицата заплатите са с 200 лв. отгоре. В момента чрез Агенцията по заетостта се търсят 28 150 служители. Безработните, които търсят препитание чрез бюрата по труда, са над 218 000. От АЗ уточняват, че не всички регистрирани на трудовата борса обаче реално търсят работа. Статистиката показва, че за една свободна позиция реално се борят между 8 и 11 човека. Останалите просто са регистрирани в бюрата по труда, за да да получават обезщетение за безработица или някакъв вид социална помощ. Сподели:", "date": "2018.04.23", "title": "Фирми търсят строители на половин работен ден"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D0%B8%D0%B2%D1%88%D0%B8%D1%8F%D1%82-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B8%D0%BA%D0%BE%D0%BB%D0%B0-%D1%84%D0%B8%D0%BB%D1%87%D0%B5%D0%B2-%D1%81-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BC-news744723.html", "text": "- Не познавам случая. Най-важното – не познавам доказателствата и фактите. Едно мога да кажа – дълго време ни сочеха някакъв румънски модел, при който се извършваха арести на конвейер. Искаха да видим този модел, при който се извършваха поголовни арести, на колкото се може по-високопоставени държавни служители. Когато обаче беше извършен един такъв акт, вие виждате каква е реакцията - събраха се толкова негативи. - Именно. Първо – много приказки. Второ - стана улично правосъдие. Ама улицата няма да дава правосъдие! То иначе няма нужда от съд, направо да ги бесим по площадите. Да се свиква митинг и на всеки митинг да обесят по десет души. Може ли това нещо – улицата да преценява какви са доказателствата, достоверни ли са те, за какво да бъдат обвинени задържаните, какво били извършили и какво не. Малко уважение към съдебните органи, към съда, прокуратурата, следствието. В България всички разбират от две неща – от футбол и от правосъдие. Затуй улицата не бива да съди, стана улично правосъдие. Направено е така, както компетентните органи са преценили, че трябва в конкретния случай да се извърши задържането, претърсването, изземването. Събират се доказателства, ние трябва само да чакаме следващите действия и решения на съда. - Ако в представата на цивилизованото общество е правосъдието да се раздава на улицата от тълпата,  тогава символът на правосъдието щеше да бъде една тълпа с тояги. Богинята на правосъдието е Темида, с везните и със затворените очи. - Всеки арест е унизителен, няма щастлив арест! Няма щастлив арест, всеки е унизителен. Разбира се ако аз бях разпореждал тази операция, щях да я разпоредя по друг начин. Ако вие разпореждахте, щяхте да я извършите по трети начин. Така са преценили органите, какво са искали, какво не са искали, можем само да гадаем. Смятам, че съдебните работи трябва да се решават от съда. - Моят апел е: Оставете правораздавателните органи да си вършат работата, оставете прокуратурата и следствието да си свършат работата. Това, което сега се развива, ме връща 15 години назад. След като месеци в медиите се внушава, че нашата прокуратура нищо не работи... Така се случи, че по искане на прокуратурата на една чужда държава, в един ден извършихме две такива акции – претърсвания, трябваше да се изземат доказателства. Настана такъв вой – веднага правозащтници скочиха: „Нашата прокуратура се държи по един варварски начин! Така ли се постъпва в цивилизована Европа?”. Постъпва се така, както трябва, както го изисква интересът на правосъдието, за да се запазят доказателствата. И тази преценка се прави от компетентните органи, не от телевизорите. Това е моят апел – оставете прокуратурата да си свърши работата. И пак се връщам назад - месеци наред се внушаваше от разни соросидни и незнам какви си журналисти, че нашата прокуратура нищо не върши и в един ден, когато се наложи да се направят две претърсвания в офисите на две големи фирми, настана такъв вой за варварския облик на нашата прокуратура, за нецивилизования начин – абе веднага изправиха прокуратурата на подсъдимата скамейка! - Моралът е вътре в закона. Всичко, което е законно, то е и морално. Процедурата се развива съобразно правилата на Наказателно-процесуалния кодекс. В случая се следва законът. Представите за морал на всеки един са различни – докато си прокурор, твоят морал е един. Ако станеш крадец, твоят морал е друг. Моралът е много разтегливо понятие, зависи от ситуацията. Щом са извършили законовите изисквания, спазени са законовите правила, то е морално. Да не бързат просто... Представям си сега как се чувстват те – какво да направим? Последното, за което е мислено, е как ще се чувства обвиняемият на едно по-шумно място или в някое мазе, или на тавана в ареста. Мислено е да се запазят доказателствата. Това е бил мотивът. - Вижте, това са такива... Първо, има хора, които нищо никой не ги пита, а сега се чувстват задължени да участват. Второ – има хора, които вътрешно, иманентно, обичат да създават настроения срещу прокуратурата, това им е присъщо. А всъщност тайната мечта на тези всичките, които нападат  прокуратурата, те всички са неосъществени прокурори. Искали са да станат прокурори, ама не могат. Това е тайното желание, като по Фройд – че искат те да бъдат прокурори. Сподели:", "date": "2018.04.23", "title": "ЕКСКЛУЗИВНО И САМО В ПИК! Бившият главен прокурор Никола Филчев с взривяващ коментар пред медията ни за ареста на Десислава Иванчева"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D1%81%D0%BC%D1%8F%D1%82%D0%B0-%D0%BF%D1%80%D0%B8%D0%B7%D0%B8%D0%B2%D0%B8%D1%82%D0%B5-%D0%BD%D0%B0-%D1%80%D0%B5%D0%B4%D0%B6%D0%B5%D0%BF-%D1%82%D0%B0%D0%B9%D0%B8%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0-%D0%BC%D0%B8%D1%80-%D0%B7%D0%B0-%D0%BF%D0%BE%D0%B7%D0%B8%D1%82%D0%B8%D0%B2%D0%BD%D0%B0-%D0%BA%D1%80%D0%B0%D1%87%D0%BA%D0%B0-news744688.html", "text": "Правителството на Гърция съобщи, че приема призива на турския президент Реджеп Тайип Ердоган за мир за позитивна крачка, предава турският вестник \"Дейли Сабах\". \"Открихме позитивни елементи от изказванията на турския президент: неговото плъзгане към мир в Егейско море и подкрепа за диалога между двете страни във важните сфери, сред които и сигурността“, пише в официално заявление на гръцкото правителство. По-рано президентът Ердоган призова към мир с Гърция, заявявайки, че не иска напрежение в Егейско море. „Нуждаем се от мир сега“, заяви той по време на интервю пред местни медии. Относно двамата гръцки войници, които са задържани през март, след като навлизат на турска територия при патрулиране на границата, гръцкото правителство отбеляза, че сравняването на този въпрос с други е „неприемливо“. Сподели:", "date": "2018.04.23", "title": "Гърция смята призивите на Реджеп Тайип Ердоган за мир за позитивна крачка"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2%D0%BE%D0%B5%D0%BD%D0%BD%D0%B8-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D1%83%D0%B0%D0%B7%D0%BA%D0%B0%D1%82%D0%B0-%D1%81%D0%B8-%D0%BD%D0%B0-%D0%B0%D0%BC-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9D-news744738.html", "text": "Военен автомобил УАЗ се обърна на АМ Тракия след удар с лека кола. Инцидентът стана на 270 км по посока Бургас. Няма пострадали. Военнослужещите са пътували от Пловдив за морския град. При удара е имало изтичане на голямо количество бензин по пътя, затова на място бе изпратена пожарна от Нова Загора. За да предотвратят взрив, пожарникарите източиха горивото и обезопасиха пътя, съобщава Би Ти Ви. Военните дадоха показания пред Военна полиция. Другият автомобил беше изтеглен, в него също няма пострадали. Движението през 270 км на магистралата към Бургас се извършва в едната лента. Сподели:", "date": "2018.04.23", "title": "КАТАСТРОФА! Военни потрошиха уазката си на АМ „Тракия”! "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%BA%D1%8A%D1%89%D0%B0-%D0%B2-%D1%81%D0%B2%D0%B8%D1%89%D0%BE%D0%B2-news744742.html", "text": "Хеликоптер се разби върху покрив на къща в Свищов. Инцидентът е станал при опит за аварийно кацане. За щастие и като по чудо няма пострадали. Хеликоптерът е на селскостопанската авиация, съобщава \"България он еър\". Сподели:", "date": "2018.04.23", "title": "ИЗВЪНРЕДНО! Хеликоптер се разби в къща в Свищов"}
{"url": "http://pik.bg/%D0%BA%D0%BE%D0%BD%D0%B4%D1%8C%D0%BE-%D1%82%D1%80%D1%8A%D0%B3%D0%B2%D0%B0-%D0%BD%D0%B0-%D1%83%D1%87%D0%B0%D1%81%D1%82%D0%B8%D1%8F-%D1%81-%D0%B4%D1%83%D1%85%D0%BE%D0%B2-%D0%BE%D1%80%D0%BA%D0%B5%D1%81%D1%82%D1%8A%D1%80-news744739.html", "text": "Легендарният Кондьо подготвя проект с духов оркестър \"Карандила\". Както самият изпълнител споделя, парчето ще е с дискотечно звучене и обещава да е много интересно. Очаква се песента да излезе през лятото. Това издаде лично певецът пред ФЕН ТВ. \"Феновете харесаха новата ми песен \"Шоу да става\", смеят се, забавляват се\", заяви изпълнителят на \"Диапазон\". В клипа Кондьо с голяма доза ирония осмива нашумялата мода на селфитата и отношението към живота на много млади момичета. \"Музиката е моя, но текстът не е. Въпреки това, когато го видях, реших, че съвсем не е лош и си казах \"Защо да не го изпея\". Някой може да намери себе си в него, но не съм виновен аз\", допълва певецът. Запитан откъде идва страстта му към музиката, Кондьо е категоричен, че тя е наследствена: \"От майка ми. В родата ми като цяло са страшни музиканти\". Сподели:", "date": "2018.04.23", "title": "Кондьо тръгва на участия с духов оркестър"}
{"url": "http://pik.bg/%D1%88%D0%BE%D0%BA-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D0%BC%D0%B0%D1%81%D1%82%D1%8A%D1%80%D1%88%D0%B5%D1%84-%D1%83%D0%BC%D1%80%D1%8F-%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D0%B5%D0%B4%D0%B2%D0%B0-%D0%BD%D0%B0-29-news744792.html", "text": "Звезда от английското издание на култовото кулинарно риалити \"Мастършеф\" умря по време на традиционния Лондонски маратон, който се проведе в неделя. 29-годишният Мат Кембъл колабира на 23-ата миля. Веднага му беше оказана спешна медицинска помощ, но той почина по-късно в болницата, съобщава таблоидът \"Сън\". В профила си в Туитър, който вече не е активен, Кембъл написа преди маратона, че това ще е неговият втори в рамките на две седмици. Мат е бягал в чест на своя баща Мартин, който е починал преди 18 месеца. В края на Лондонския маратон температурата на въздуха достигна 23,2 градуса по Целзий - най-високата измервана, откакто се провежда надпреварата. Мат Кембъл достигна 1/2-финалите в \"Мастършеф\" миналата година. Той е 12-ият починал бегач на Лондонския маратон от неговия първи старт през 1981 г. досега. Сподели:", "date": "2018.04.23", "title": "ШОК! Звезда от \"Мастършеф\" умря внезапно едва на 29"}
{"url": "http://pik.bg/%D1%87%D0%B5%D0%B7-%D0%B8%D1%81%D0%BA%D0%B0-%D0%B4%D0%B0-%D0%B2%D0%B7%D0%B5%D0%BC%D0%B5-%D0%BD%D0%B0-%D0%B1%D0%BE%D1%81%D0%B8%D1%8F-%D1%86%D1%8A%D1%80%D0%B2%D1%83%D0%BB%D0%B8%D1%82%D0%B5-news744747.html", "text": "Електроразпределителното дружество ЧЕЗ иска ново увеличение на тока от юли - с 51% на нощната тарифа, с 35% на цената за достъп, с 34% на цената за пренос и с 5% на дневната тарифа. Не знам това мурафетите на Гинка ли са, та да трупа актив пред банките кредиторки, или на чешките ѝ другарчета, ама за мен, като пенсионерка с 250 лева, това си е живо разбойничество и пладнешки грабеж. Откъде да намеря аз, старицата, още 100 лева за джобовете на тия откровени крадци. Кой, кога и как ще ме компенсира? Затова, бай Иване – ти де – Иван Иванов с голямата заплата като шеф на КЕВР, вземи се в ръце и не ставай съучастник в подлите намерения на безскрупулни наглеци. Влез си в ролята на регулатор, защото когато вземеш на босия цървулите, той вече няма да има какво да губи. Босите ще ви пометем - и теб, и всички, дето са ви курдисали, та да им угаждате, като вадите залците от гърлата на баби и внуци. Сподели:", "date": "2018.04.23", "title": "ЧЕЗ иска да вземе на босия цървулите"}
{"url": "http://pik.bg/%D0%BD%D0%B0%D0%B7%D0%B4%D1%80%D0%B0%D0%B2%D0%B5-%D1%87%D0%B0%D0%BA%D0%B0%D0%BC-%D1%82%D0%B5-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-%D0%BF%D0%BE%D0%BC%D0%B0%D0%B3%D0%B0-%D0%BB%D0%B8-%D0%B0%D0%BB%D0%BA%D0%BE%D1%85%D0%BE%D0%BB%D1%8A%D1%82-%D0%B7%D0%B0-%D0%B4%D0%BE%D0%B1%D1%80%D0%B8%D1%8F-%D1%81%D0%B5%D0%BA%D1%81-news744690.html", "text": "Наздраве, чакам те в леглото... Какво се случва с партньорите в леглото, когато преди това са си правили компания с никому непрощаващият алкохол? Много от нас са убедени, че алкохолът е най-добрият начин действията под чаршафите да се оживят. Всъщност връзката между алкохола и секса не е толкова приятелска, поне според социолога д-р Дейвид Хансън. Някои от секси ефектите, появили се след няколко изпити чашки, са факт, не защото пиенето ни помага за това чрез влиянието си, а защото ние искаме те да се появят чрез мисленето, като си ги представяме. \"Алкохолът има истинско физическо въздействие върху тялото, но също има и голям аспект на очакване и представяне. Това, което мислим, че ще се случи, докато сме под въздействието му, е доста вероятно да се случи“, казва Хансън. Изследователите споделят още, че хората придават твърде голямо значение на алкохола за начина, по който той участва в техния сексуален живот, а също и, че на огнената течност се дава твърде много кредит и надежда за начина, по който ще се представим в леглото. Но не е лошо да сме наясно, че градусът в чашата в никакъв случай не е гаранция за „весел креват“. Половете са разделени в мнението и опита си за начина, по който се възприема комбинацията алкохол и секс. И мъжете, и жените, след като ударят няколко питиета, виждат партньора като по-привлекателен. Този ефект обаче трае по-дълго при силния пол. А бразилско проучване е открило, че мъже в нетрезво състояние са значително по-малко склонни да открият асиметрията в жените, отколкото, ако не са пили. Подобно на това проучване се провежда и друго, в което на мъже и жени са дадени коктейли с водка – достатъчно силни, за да ги позамаят, но не и за да се напият! И двата пола в този момент виждат противоположния като по-красив. Малко по-късно обаче се появяват разликите. На следващата сутрин жените  вече разглеждат картинката реално, докато мъжете  продължават да се влияят от ефекта на „алкохолния подобрител“. Алкохолът има негативен ефект върху префронталния кортекс на мозъка област, отговорна за функциите, свързани със „забраната“, според учени от Хелзинския университет. Но пак според същите тези учени това се отнася най-вече за жените. Тези от тях, които пият ежедневно, също показват по-голям интерес към секса, отколкото тези, които стоят на сухо. Но ефектът на питието върху възбудата е пряко свързан с поетото количество. Мъжете показват повече интерес към секса, тъй като техните нива на алкохол в кръвта се издигат след две или три напитки, казва д-р Джанет Норис, изследовател на злоупотребата с алкохол и наркотици в университета във Вашингтон. Но когато броят на напитките се повиши до четири или пет, повечето мъже всъщност стават по-малко похотливи. Умереното, леко пиене, може да помогне, когато действията към сексуалния ви обект се разгорещят и ви загреят. И това не е, защото алкохолът ускорява някакъв психологически процес, а защото той намалява задръжките и партньорите се отпускат и мислят значително по-малко, казва авторът и сертифициран сексуален  възпитател Кори Силвърбърг. Но колкото повече алкохолните нива в кръвта ви се издигат, толкова повече нещата със секса започват да се забавят, а не да се ускоряват. Тази ситуация потвърждава и изследването с трезви и пили достатъчно алкохол мъже. Първите били в състояние да постигнат ерекция доста по-бързо, отколкото техните пияни колеги. Това се обяснява с факта, че алкохолът забавя функциите на нервната система, която пък от своя страна контролира възбудата, казва д-р Норис. Всъщност, трябва да сте наясно, че когато става въпрос за комбинацията алкохол и секс – очакванията, а не биологията, са истинският виновник за случващото се. Погрешно е да се смята, че нетрезвото състояние ще ви направи по-добри любовници, по-агресивни и сексуално възбудени. По-скоро вкоренените ни културни представи и очаквания за сексуалните ефекти на алкохола направляват поведението и действията ни, когато посягаме към чашката в компанията на противоположния пол. източник: Розали.ком Много хора не осъзнават, че голяма част от сексуалното въздействие на алкохола е чисто психологическо. Това е от онзи вид самоизпълняващи се пророчества, които се предизвикват не от физическо въздействие, а от нашето мислене и очаквания. мислите ни имат повече контрол над нашата сексуална среща, отколкото консумацията на алкохол, може да ни предпази от глупавото схващане, че ни е необходимо на всяка цена голямо количество спиртни напитки, което да използваме като патерица, за да получим един по-добър секс. Сподели:", "date": "2018.04.23", "title": "Наздраве, чакам те в леглото! Помага ли алкохолът за добрия секс?"}
{"url": "http://pik.bg/%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D1%81%D0%B5-%D0%BC%D0%B0%D1%81%D0%BA%D0%B8%D1%80%D0%B0%D1%85%D0%B0-%D0%BA%D0%B0%D1%82%D0%BE-%D1%82%D0%B0%D0%B9%D0%BD%D0%B8-%D0%BA%D0%BB%D0%B8%D0%B5%D0%BD%D1%82%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-100-%D0%BA%D0%B3-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D1%82%D1%8E%D1%82%D1%8E%D0%BD-%D0%B7%D0%B0-%D0%BF%D1%83%D1%88%D0%B5%D0%BD%D0%B5-news744727.html", "text": "Митнически служители от митническа мобилна група задържаха 100 кг нелегален  тютюн за пушене в лек автомобил с българска регистрация. Проверката на автомобила е извършена на 19.04.2018 г. на открит паркинг в Бургас, след като митническите служители са се свързали с търговеца като „тайни клиенти\", след събрана оперативна информация. В багажника и на задната седалка в автомобила са открити при проверката  5 найлонови чувала, пълни с общо 100 кг  нарязан тютюн за пушене, без документи за произход и платен акциз. Нелегалният тютюн е задържан. Взети са проби от него за лабораторен анализ. След лабораторните резултати, по случая ще бъде образувано административнонаказателно производство. Сподели:", "date": "2018.04.23", "title": "Митничари се маскираха като \"тайни клиенти\"!  Задържаха 100 кг нелегален тютюн за пушене"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BB%D0%BE%D0%BA%D0%B0%D0%B4%D0%B0-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B1%D1%83%D0%BB-%D0%B7%D0%B0%D1%85%D0%B0%D1%80%D0%B8-%D1%81%D1%82%D0%BE%D1%8F%D0%BD%D0%BE%D0%B2-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD-%D0%B1%D0%B0%D0%B3%D0%B0%D0%B6---%D1%81-news744733.html", "text": "Столична община. Бул. \"Захари Стоянов\" се затваря двупосочно между \"Панчо Владигеров\" и \"Добринова скала\", съобщиха от пресцентъра на Временно се пренасочва движението на част от линиите на градския транспорт, които минават оттам. Причината е изоставен багаж. Сапьорите се справили за минути с пакета и се оказало, че в него няма нищо опасно. Движението било блокирано само за няколко минути и в момента отново всичко е спокойно, съобщиха от МВР за ПИК. Екип на ПИК TV на място също се увери, че няма опасност и сигналът фалшив. Сподели:", "date": "2018.04.23", "title": "ИЗВЪНРЕДНО В ПИК TV! Блокада в София, затварят бул. \"Захари Стоянов\" заради изоставен багаж - сигналът се оказа фалшив (ОБНОВЕНА)"}
{"url": "http://pik.bg/%D0%B4%D0%B5%D1%82%D1%81%D0%BA%D0%B8-%D1%82%D0%B5%D0%BD%D0%B8%D1%81%D0%BA%D0%B8-%D1%81-%D0%B8%D0%B4%D0%B8%D0%BE%D1%82%D1%81%D0%BA%D0%B8-%D0%BD%D0%B0%D0%B4%D0%BF%D0%B8%D1%81-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D1%84%D0%B5%D0%B9%D1%81%D0%B1%D1%83%D0%BA-%D1%81%D0%BD%D0%B8%D0%BC%D0%BA%D0%B8-news744697.html", "text": "Клиенти на \"Амазон\" са в потрес от серия детско блекло, което предлага търговец от Естония. На дрешките за деца от детските ясли идиотът е сложил надпис \"Наслади се на кокаина\", съобщава \"Дейли мейл\". Безвкусицата е взела част стилистиката на логото на \"Кока Кола\". Майката на две деца Стефани Смит доведе Фейсбук до точката на топене, след като пусна скандалните снимки на детските тениски и бельо, алармира \"Марица\". В отговор \"Амазон\" спря продажбата на абсурдния трикотаж и излезе с официално заявление. Акаунтът на \"ексцентричния\" естонец е блокиран. \"Въпросните продукти повече не са достъпни\", съобщиха от онлайн гиганта. Сподели:", "date": "2018.04.23", "title": "Детски тениски с идиотски надпис взривиха Фейсбук (СНИМКИ)"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%B5%D0%BD-%D1%84%D0%B5%D0%BD-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news744746.html", "text": "Почина емблематичният привърженик на Левски Петко Ленков. Той беше известен сред \"сините\" фенове с прозвището Бай Петко Хулигана. Обичаше силно Левски и често радваше отбора с тортите, които подаряваше. Петко не се и чувствал добре в последните седмици. Той е починал през уикенда. Сподели:", "date": "2018.04.23", "title": "Почина емблематичен фен на Левски"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D1%82-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D1%81%D0%BA%D0%BE%D1%87%D0%B8-%D0%BE%D1%81%D1%82%D1%80%D0%BE-%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%BF%D0%BB%D0%B0%D1%89%D0%B0-%D0%BF%D0%BE-%D0%BC%D0%B0%D0%BB%D0%BA%D0%BE-%D0%B4%D0%B0%D0%BD%D1%8A%D1%86%D0%B8-%D1%82%D0%BE%D0%B2%D0%B0-%D0%B5-%D0%B0%D0%B1%D1%81%D1%83%D1%80%D0%B4-news744689.html", "text": "Това заяви пред БНТ Димитър Манолов, президент КТ \"Подкрепа\". Гост в студиото бе и президентът на КСНБ Пламен Димитров. Двамата се обединиха около становището, че първа стъпка към нормализиране на доходите може да бъде премахване на данъка от минималната работна заплата. „Бизнесът плаща по-малко данъци от работниците. Средствата, които постъпват в бюджета като корпоративен данък, са по-малко от тези, които постъпват от данъка върху доходите на всички лица. Това е абсурд, който го няма никъде по света. И в тази насока трябва да се правят стъпки, така че нещата да се движат в някакъв баланс.” „Ниските доходи в източната част на Европа са проблем за ЕС като такъв. Ние произвеждаме два пъти по-малко от ЕС, но получаваме четири пъти по-малко. Увеличението може да стане, ако парите, които се изкарват, отиват за технологично обновление, а не за луксозно потребление. Проблемът е структурата на икономиката. Заради ниското заплащане, квалифицираните работници напускат, а младите хора напускат страната още преди да са станали работници и тази спирала се върти надолу”, коментира Манолов. Според Пламен Димитров ръстът на доходите в проценти няма алтернативна. „Проблемът е, че две трети от българите получават заплати под средната работна заплата и хората протестират в много от секторите. В добивната промишленост има 14,5% ръст на производителност, но заплатите не са нараснали. Това го има в около 10 сектора”, заяви президентът на КНСБ. Той цитира доклад на ЕС, според който над половината от инвестициите за миналата година са в сгради и недвижимости, а само в 30% са в машини и съоръжения. Българският емигрант е най-големият инвеститор. По думите му, чуждестранните инвестиции са паднали с 25% спрямо същия период на миналата година. „Пазарът на труда освен, че няма кадри, тези, които ги има, не искат да работят за ниски доходи”, каза президентът на КНСБ. Сподели:", "date": "2018.04.23", "title": "Шефът на КТ \"Подкрепа\" скочи остро: Бизнесът плаща по-малко данъци, това е абсурд"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B4%D0%BE%D0%BA%D0%B0%D1%82%D0%BE-%D1%81%D0%B0-%D1%8F-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BB%D0%B8-%D0%B0%D0%B7-%D1%81%D0%B5-%D0%B2%D0%B8%D0%B4%D1%8F%D1%85-%D1%81-%D0%BD%D0%B5%D1%8F-%D0%B4%D0%B0-%D0%BF%D1%80%D0%B0-news744744.html", "text": "В момента, в който е текло разследването срещу Десислава Иванчева, аз съм се срещал с нея, за да правим парка в „Младост“. Това каза пред журналисти министър-председателят Бойко Борисов, след представянето на резултатите от проверки за незаконната търговия с цигари, съобщава \"Фокус\". „Мисля, че и Министерството на спорта, и МВР това, което набелязаха, правят, продължават да правят, вече знам, че дори камерите на Националния стадион „Васил Левски“ са сменили. Цялото общество трябва не само да ги подкрепя, а да негодува срещу подобни деяния. Достатъчно строги са в момента, за да се налага да ги надъхвам повече. Когато ги надъхаш повече полицаите и жандармерията, следващият път те ще вложат повече сила и ще имаме друга тема на разговор. Малко ще стане като с кмета на „Младост“, коментира Борисов във връзка с полицейските служители, които пострадаха заради хвърлена бомбичка по време на мача Левски-ЦСКА. За показния арест на Десислава Иванчева, премиерът заяви: „Зададох и аз въпрос като вас, че това толкова дълго стоене на мястото, където бяха задържани, отговорът, който ми дадоха и аз го приемам е, че всяка една банкнота трябва да се опише по номер, да се провери от втори човек с всичките им буквички от двете страни и понеже са много банкноти, това изисква много време. Когато навремето преди няколко години имаше, да не казвам имена, беше оправдан човекът, защото пликът с пари не беше отворен да опишат, че са вътре, и това беше достатъчно основание и правилно в съда да падне обвинението“. Той посочи, че затова сега са се били презастраховали в тази посока. „Понеже чух различни спекулации, мога да кажа, че преди 20-30 дни кметицата или кметът на „Младост“ беше при мен, пратих я при Фандъкова, говорихме за парка до църквата да помогнем финансово и да стане едно прекрасно място. През цялото време съм поддържал отлични отношение, както знаете с всички кметове, независимо дали са от ГЕРБ или която и да било друга партия. Не приемам абсолютно никаква спекулация на тази тема. Бих посъветвал колегите друг път да бъдат по-експедитивни, за да може да не се получава нещо, което всички искаме – борба с корупцията, а след това дни наред да се обясняваме защо и как е проведена самата операция. Така ми беше отговорено – преброяването на толкова много банкноти“, подчерта премиерът и добави, че една цифричка, ако се сбърка от тези, които ги описват, може да падне цялото дело след това. „Така ми обясниха. Неслучайно споменах, че в момент, в който е текло разследването, аз съм се срещал с кметицата да правим парка в „Младост“, който е до новата църква, която открихме. Не може никой да ме упрекне в каквото и да било“, каза още Бойко Борисов. Сподели:", "date": "2018.04.23", "title": "ЕКСКЛУЗИВНО! Борисов за ареста на Иванчева: Докато са я разследвали, аз се видях с нея да правим парка в „Младост“"}
{"url": "http://pik.bg/%D1%83%D0%B1%D0%B8%D0%B5%D1%86%D1%8A%D1%82-%D0%BD%D0%B0-%D1%81%D1%82%D0%B0%D1%80%D0%B8%D1%86%D0%B0%D1%82%D0%B0-%D0%BE%D1%82-%D0%BA%D1%80%D0%B5%D0%BC%D0%B5%D0%BD%D0%B5%D1%86-%D0%BF%D0%BE%D1%81%D1%8F%D0%B3%D0%B0%D0%BB-%D1%81-%D0%B2%D0%B8%D0%BB%D0%B8%D1%86%D0%B0-%D0%B8-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-news744675.html", "text": "Убиецът на възрастната жена в Кременец е посягал с вилица и на родителите си, преди месец е наранил майка си. Това разкриват пред \"Родопи24\" близки на убитата по особено жесток начин 77-годишна жена. Според тях 48-годишният Сунай Махмуд не е трябвало да бъде пуснат от Психиатрията, където често бил настаняван. Припомняме, че сигнал за откритата мъртва жена е подаден в 10,30 часа в събота. 77-годишната Хабибе Ахмед е убита с брадва. Жената живеела сама, гледала животни. В Кременец били две от снахите й. Тримата й сина работят на различни места в България и чужбина. Психично болният мъж влетял с брадва в къщата на старицата и започнал да нанася удари по главата й. След деянието Сунай се барикадирал в къщата на родителите си, които били в нея. Задържан е. В акцията, ръководена от шефа на МВР дирекцията старши комисар Венцислав Момчилов и окръжния прокурор Желязко Стефанов, са включени и специални подразделения. Сподели:", "date": "2018.04.23", "title": "Убиецът на старицата от Кременец посягал с вилица и на майка си"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0%D0%BC%D0%B0%D0%BB%D0%B8-%D1%81-2-%D0%BC%D0%BB%D1%80%D0%B4-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D1%8A%D0%BB%D0%B3-news744731.html", "text": "Институционалният сектор \"Държавно управление\" отчита през 2017 година бюджетен излишък в размер на 920 млн. лева, или 0,9% от БВП, след като година по-рано излишъкът беше в размер на едва 209 млн. лева, (или 0,2% от БВП), показват предварителни данни на Националния статистически институт. В подсектор \"Централно управление\" постигнатият позитивен баланс за миналата година беше в размер на 727 млн. лева (или 0,7% от БВП), в подсектор \"Местно управление\" беше реализиран излишък от 256 млн. евро, а в подсектор \"Социално осигурителни фондове\" – дефицит от 63 млн. лева. В рамките на 2017 година държавният дълг на нашата страна беше в размер на 25,064 млрд. лева, което е 25,4% от реализирания БВП, показват предварителни данни на НСИ. Това представлява понижение с над 2 млрд. лева спрямо дълг от 27,321 млрд. лева през 2016 година (или 29,0% от БВП). Сподели:", "date": "2018.04.23", "title": "ДОБРА НОВИНА ЗА ИКОНОМИКАТА! България намали с 2 млрд. държавния дълг"}
{"url": "http://pik.bg/22-%D0%B0%D0%B2%D1%82%D0%BE%D1%80%D1%81%D0%BA%D0%B8-%D0%BF%D0%B5%D1%81%D0%BD%D0%B8-%D0%BD%D0%B0-%D1%84%D0%B8%D0%BD%D0%B0%D0%BB-%D1%81%D0%B8%D0%BC%D0%BE%D0%BD%D0%B0-%D0%B7%D0%B0%D0%B3%D0%BE%D1%80%D0%BE%D0%B2%D0%B0-%D0%B8-%D0%BC%D0%BE%D0%B8%D1%81%D0%B5%D0%B9-%D0%B2-%D0%B1%D0%B8%D1%82%D0%BA%D0%B0-%D0%B7%D0%B0-%D0%B2%D1%82%D0%BE%D1%80%D0%B8%D1%8F-bg-music-festival-news744735.html", "text": "Общо 22 песни от кандидатствалите 132 са селектирани от компетентно жури на \"BG Music Channel\" за участие във Втория \"BG Music Festival\" - национален музикален форум за модерна авторска музика. Фестивалът ще се проведе на 8 и 9 юни в Летния театър на гр. Сандански. За тазгодишното издание регламентът бе променен, като се въведоха четири отделни категории: поп, рок, хип-хоп/R&B и електронна музика. След популяризирането миналото лято на първия \"BG Music Festival\" във второто му издание песни ще представят и водещи звезди от родната музикална сцена, сред които Симона Загорова, Моисей, Стивън Ачикор. Освен първите награди от авторитетно фестивално жури във всяка категория, са предвидени и следните специални призове: Награда на публиката, Награда на телевизионните зрители, Награда на Журналистическото жури, Награда на участниците във Фестивала - нова награда, за която всеки участник гласува за един от останалите, като няма право да гласува за себе си, Награда на Кмета и Община Сандански, съобщиха организаторите. Сподели:", "date": "2018.04.23", "title": "22 АВТОРСКИ ПЕСНИ НА ФИНАЛ! Симона Загорова и Моисей в битка за втория \"BG Music Festival\""}
{"url": "http://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B7%D0%B0%D0%BF%D0%BB%D0%B0%D1%88%D0%B8-%D0%BD%D0%B0%D0%BF%D0%B0%D0%B4%D0%B0%D0%BC%D0%B5-%D0%B8%D0%B7%D0%B1%D0%BE%D1%80%D0%BD%D0%B8%D1%82%D0%B5-%D1%81%D0%B5%D0%BA%D1%86%D0%B8%D0%B8-%D0%B2-%D0%B8%D1%80%D0%B0%D0%BA-news744658.html", "text": "Ислямска държава заплаши, че ще саботира парламентарните избори в Ирак на 12 май, като напада изборни секции, предаде ДПА. Кандидатите и избирателите са неверници, отклонили се от пътя на Бог, заяви говорителят Абу ал Хасан ал Мухаджир в аудиозапис, разпространен снощи в сайтове на на терористичната организация. ДПА посочва, че не е възможно веднага да се провери автентичността на записа. Иракската армия успя миналата година да изтласка до голяма степен Ислямска държава от териториите, които контролираше, включително от град Мосул. Оттогава сигурността значително се подобри, но въпреки това джихадистите продължават да действат в някои райони в пустинята в западен Ирак. Сподели:", "date": "2018.04.23", "title": "Ислямска държава заплаши: Нападаме изборните секции в Ирак"}
{"url": "http://pik.bg/%D0%B4%D0%B5%D0%B1%D0%BD%D0%B5%D0%BC-%D0%BF%D1%8A%D1%80%D0%B2%D0%B8%D1%82%D0%B5-%D0%B3%D1%80%D0%B0%D0%B4%D1%83%D1%88%D0%BA%D0%B8-%D1%81-8600-%D1%80%D0%B0%D0%BA%D0%B5%D1%82%D0%B8-news744656.html", "text": "8600 ракети, разположени на 199 площадки за изстрелване, са в готовност да посрещнат първите градоносни облаци, съобщиха за „Монитор” от Изпълнителна агенция „Борба с градушките“. Активният сезон по градозащита през 2018 г. се открива утре, като на всяка ракетна площадка вече са доставени по 30 противоградови ракети, уточниха от ведомството, предава \"Монитор\". Вече е започнала процедура по изграждане на нови 63 ракетни площадки, имащи за цел уплътняване и увеличаване на защитаваната от градушки територия, с което общият брой ще достигне 262. От новите 50 ще бъдат към новите командни пунктове в с. Тъжа и Хасково. С тях ще бъдат защитени териториите в Подбалканската долина и Хасковска област. Сподели:", "date": "2018.04.23", "title": "Дебнем първите градушки с 8600 ракети "}
{"url": "http://pik.bg/%D1%81%D0%BE%D1%86%D0%B8%D0%B0%D0%BB%D0%BD%D0%BE-%D1%81%D0%BB%D0%B0%D0%B1%D0%B8-%D0%BC%D0%BE%D0%B3%D0%B0%D1%82-%D0%B4%D0%B0-%D0%BF%D0%BE%D0%BB%D1%83%D1%87%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B0-%D0%BF%D1%80%D0%B0%D0%B2%D0%BD%D0%B0-%D0%BF%D0%BE%D0%BC%D0%BE%D1%89-news744662.html", "text": "Безплатна правна помощ за социално слаби. Консултацията може да се направи по телефона. На разположение са и 11 специално създадени за целта центрове от Националното бюро за правна помощ. Средно 12 души звънят всеки ден на телефона за правна помощ , а от  другата страна на слушалката са юристи с дългогодишен опит. Съветите се дават безплатно, предава Нова телевизия. Сподели:", "date": "2018.04.23", "title": "Социално слаби могат да получат безплатна правна помощ"}
{"url": "http://pik.bg/%D1%83%D0%B6%D0%B0%D1%81%D1%8A%D1%82-%D0%B5-%D0%B3%D0%BE%D0%BB%D1%8F%D0%BC-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BF%D1%80%D0%B5%D0%B4%D1%81%D0%BC%D1%8A%D1%80%D1%82%D0%BD%D0%BE-%D0%BF%D0%B8%D1%81%D0%BC%D0%BE-%D0%BF%D1%80%D0%B8-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F-%D0%BC%D1%8A%D0%B6-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%B3%D1%80%D1%8A%D0%BC%D0%BD%D0%B0%D0%BB-%D1%81%D0%B5-%D1%81-%D0%B1%D0%BE%D0%B5%D0%BD-news744668.html", "text": "30-годишният Александър Стоянов от Силистра е в много тежко състояние с огнестрелна рана в главата след снощния екшън в жк \"Славейков\", съобщава Флагман.бг. Малко преди фаталния изстрел, младият мъж празнувал рожден ден заедно със своята приятелка и друга компания. Около 21.30 ч. Александър заявил, че излиза за малко навън. След като се забавил приятелите му започнали да го търсят, като го открили в безпомощно състояние в подземния паркинг на кооперацията. При извършения оглед на местопроизшествието е намерен и иззет боен пистолет с патрон в цевта, заглушител, пълнител с четири патрона и две гилзи, кал. 22. В жилището на Александър, разположено в бл. 161 в жк „Славейков” е открито предсмъртно писмо. Иззети са видеозаписи от камерите, с които е оборудвана сградата и подземния паркинг. Първоначално събраните факти показват, че най-вероятно се касае за самопрострелване, но са назначени множество експертизи за установяване на детайли по инцидента. Никой от съседите на Стоянов не може да повярва, че младият мъж ще посегне на живота си. Двамата с приятелката му Галина Д. живеели от доста време в апартамента във вх. „Б“ на жилищната сграда. Младата жена е бургазлийка и Александър, който е от Силистра, се преместил да живее заедно с нея на квартира. Съседи описват двойката като много културни и възпитани хора. „Голяма трагедия! Не знам как се е стигнало до подобно нещо. Не изглеждаше да имат сериозни проблеми, напротив изглеждаха щастливи“, каза възрастна жена. Александър работел във фирма за внос на коли. Все още не е ясно дали оръжието, с което се е прострелял в главата, е законно притежавано. Той не е криминално проявен. Според източници на \"Флагман.бг\" преди да дръпне спусъка, Александър изчакал осветлението в подземния гараж да изгасне. То е снабдено с фотоклетка и се активира при улавяне да движение в помещението. Точно поради тази причина отпада и версията за убийство. На видеозаписите се виждало как младият мъж слиза, пали цигара до една колона, а при следващото включване на осветлението той вече лежи на пода в локва кръв. Пострадалият 30-годишен мъж е откаран в „Шокова зала” на УМБАЛ – Бургас, а оттам е настанен за лечение в отделение „Реанимация” с огнестрелна рана в областта на слепоочието, с опасност за живота. По случая е образувано досъдебно производство. Сподели:", "date": "2018.04.23", "title": "УЖАСЪТ Е ГОЛЯМ! Намериха предсмъртно писмо при простреляния мъж от Бургас, гръмнал се с боен пистолет"}
{"url": "http://pik.bg/%D1%81%D0%B0%D1%89-%D1%81%D0%B0-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B8-%D0%BD%D0%B5-%D0%BF%D0%BE%D0%BC%D0%B0%D0%B3%D0%B0%D0%BC%D0%B5-%D0%BD%D0%B0-%D1%80%D0%B0%D0%B9%D0%BE%D0%BD%D0%B8-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%80%D0%B0%D0%BD%D0%B8-%D0%BE%D1%82-%D0%B0%D1%81%D0%B0%D0%B4-news744653.html", "text": "САЩ няма да осигуряват никаква помощ за възстановяване на районите в Сирия, контролирани от Башар Асад, заявява в Торонто високопоставен американски представител, цитиран от ТАСС, цитирани от \"Фокус\". „САЩ не считат, че трябва да се отделя каквато и да е помощ за възстановяване на районите, контролирани от режима на Асад“ се казва в стенограмата, разпространена от пресслужбата на Държавния департамент. „Когато разглеждаме и преценяваме по-нататъшните ни действия, ние не искаме финансиране да постъпва в райони, контролирани от правителството на Асад. Ние не искаме да възстановяваме зони,които се намират под властта на режима на Асад.“, уточнява той. При това във Вашингтон смятат, че трябва да се даде ускорение на „политическия процес“ по предаване на властта. Сподели:", "date": "2018.04.23", "title": "САЩ са категорични: Не помагаме на райони контролирани от Асад"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%84%D1%83%D1%82%D0%B1%D0%BE%D0%BB-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-%D0%BD%D0%B0-megami-club-%E2%80%93-hotel-marinela-%D1%81%D0%BD%D0%B8%D0%BC%D0%BA%D0%B8-news744706.html", "text": "Балет Megami в сексапилни спортни униформи и мажоретки бяха част от уникалното шоу Touchdown, вдъхновено от най-популярния спорт в Щатите Megami Club – Hotel Marinela за пореден път доказа, че когато става въпрос за новаторски идеи и забавление от световна класа, е клуб номер едно в България. Този уикенд парти темата в заведението беше Touchdown. Момичетата от балет Megami забавляваха публиката, облечени в униформи, вдъхновени от американския футбол. Подкрепяха ги, разбира се, сексапилни мажоретки, а програмата включваше още първото в България акробатично дуо на въздушен куб, изпълнения на топ акробати (красиви съчетания на земя, както и изпълнения на лента и обръчи във въздуха), фрийстайл танци, топлес девойки и други. Гост изпълнители бяха Емануела (в четвъртък, 19 април), Софи Маринова (в петък, 20 април), а в събота купонът беше в ръцете на резидънт диджеите на клуба – Maxy и Spirit. В петък специален гост беше Джулиана Гани, която отпразнува в Megami Club – Hotel Marinela спечелването на титлата „Мис Силикон на десетилетието“. Азис ще е музикален гост в клуба в четвъртък, 26 април, в петък, 27 април, гостите ще бъдат забавлявани от Тони Стораро, а в събота, 28 април, е традиционното DJ парти. За да не изпуснете поредната изненада и уникално шоу, които Megami Club – Hotel Marinela ще ви предложи, резервирайте своето място на номер 0879 333 999. Сподели:", "date": "2018.04.23", "title": "Американски футбол на сцената на Megami Club – Hotel Marinela (СНИМКИ)"}
{"url": "http://pik.bg/%D0%BA%D0%B0%D0%BA-%D0%BE%D0%BB%D0%B8%D0%B3%D0%B0%D1%80%D1%85%D0%B8%D1%8F%D1%82%D0%B0-%D1%81%D0%B5-%D0%BE%D0%B1%D0%B5%D0%B4%D0%B8%D0%BD%D0%B8-%D0%BF%D1%80%D0%BE%D1%82%D0%B8%D0%B2-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0-%D1%85%D0%B0%D0%B7%D0%B0%D1%80%D1%82%D0%B0-news744683.html", "text": "Хазартното лоби няма партиен цвят, то е константа за всеки парламент и всяка коалиционна конфигурация. Идеята на Валери Симеонов да ограничи рекламната дебилиада на тема \"хазарт\" по медиите е повратна точка. Наглед проблемът е частен, касае основно телевизиите. Всъщност кошерът с осите вече е разбунен, неколцина олигарси са на нокти и търсят цаката на Симеонов заради потенциално засегнатите им интереси. По БТВ при Карбовски избухна първият снаряд срещу вицепремиера - извадиха на светло сина му, който отдавна се бори с наркотичните си зависимости. Уязвиха Симеонов човешки, а в същото време му размахаха пръст: внимавай, ако много знаеш, ще последват още гадории. Във времето никой политик, който е дръзнел да се заяде с всесилното хазартно лоби, не е оцелявал дълго в политиката. Симеонов изрече истина, близка до душевността на интелигентните хора. Рекламирането на хазарт, освен че е забранено от закона, обуначва народа, изкористява ценностната система, задава порочни мисловни модели на младите и децата. На вас харесва ли ви всяка вечер поредният \"щастливец\" да реве по телевизора като карпатска мечка, че бил спечелил не знам колко си и да целува в екстаз голото теме на Захари Бахаров? Колко низко още трябва да падне българинът, озлочестен от неволите и мизерията на прехода? Знам и обратната теза - бедни са хората, отчаяни, дотам са докарани, нямат друг изход...Изходът обаче едва ли е в себеунижението, от което в крайна сметка припечелват монополите, които пък си плащат по веригата на политиците. И при социализма не се поминуваше луксозно, и тогава имаше лотария. Но човешката личност сякаш не бе деградирала до такива дъна, имаше я още идеята, че само с честен труд можеш да живееш нормално и да задоволяваш материалните си потребности. На мен ежедневните гледки от телевизора не ми харесват, привиждам ги като финална точка на нравствения разпад, на дегенерацията и оскотяването. \"Националната лотария\" и подобията й са най-успешното предприятие на обединената олигархия от последните години. Оборотите там са за милиарди. Месечно. Няма да изпуснат кокала лесно, Валери Симеонов изглежда като похарчен, защото не среща подкрепа нито в правителството, нито сред патриотите, нито в опозицията, нито в медиите. И няма как, всичко е купено. Убеден съм, че сега ще си проличи кой кой е и доколко са чисти намеренията на тъй наречените либерали и борци за демокрация. Ето го злото, бре, ето го Сатаната цял целеничък, борете го, ако имате сърце. Сподели:", "date": "2018.04.23", "title": "Как олигархията се обедини против Валери Симеонов за хазарта"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D0%BF%D1%8A%D0%BB%D0%B5%D0%BD-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-news744654.html", "text": "Не ви съветвам да уговаряте кредити в този ден, ако искате да инвестирате в нов проект. Ако си направите добре сметките, ще осъзнаете, че имате парите, но вложете половината.  Работата ви спори, колегите ви се възхищават, а допълнителните задачи също ще ви донесат отлични приходи. Вашето променливо поведение е причината да дразните колегите си от сутринта. Няма как да подкрепят начинанията ви, а сами трудно ще се справите. По-добре се заемете със задълженията си и не се ядосвайте, че разчитате само на себе си. Това е вашият път към успеха. Деловите предложения ви носят полза. Не ги отказвайте. Ще постигнете целите си, ако сте отговорни към задълженията си и не се опитвате да властвате над вашите колеги. Тези от вас, които се занимават с проекти свързани с чуждестранни инвестиции, може  в този ден да постигнат желаните договорености. Не сте склонни да приемете отправената ви градивна критика, но е добре да се вслушате. Поставяйте си реални цели, ако искате успехът да е с вас през целия ден. Пригответе се за нови задачи на работното си място, но и за трудности в общуването, заради прибързаност и необмислени приказки. Сутринта сте разсеяни и не ви се ходи на работа, въпреки че сте дежурни. Затова, ако няма как да си останете у дома, не е изключено да се провалите или да си изпросите наказание. Разговорите и деловите ви срещите също ще са провал, ако се заинатите да ги проведете. Отдайте се на рутината. Началото на нови занимания няма да е така успешно, както се надявате. Заемете се с рутинните си задължения и проявете търпение, за да се справите. Избягвайте запознанствата.  Не се изненадвайте, ако ви направят неочаквано предложение за пътуване и делова среща в чужбина, но не бързайте да давате положителен отговор. Стига да поискате ще постигнете нов връх в професионалното си развитие още днес следобед. Не забравяйте, че сте доказали себе си и хората ви се доверяват. Ако се наложи да обсъждате делови проблеми с колегите или бизнес-партньорите си, проведете разговорите следобед. Не отказвайте предложенията за полезно сътрудничество, отправени ви в този ден. Помощта на влиятелни хора ви носи полза, ако не прекалите с претенциите си. Пазете се от предложения свързани с търговия на стоки, които не са ви познати, дори и ако имате магазини или складове. Финансови проблеми са повод за лошото ви настроение. Избегнете пропуските, ако сте на работното място, защото след това трудно ще ги поправите. Не пътувайте. Проведете планираните делови разговори, но е във ваша полза да не подписвате договорите за другата седмица или за първите дни на следващия месец. Справяте се отлично с професионалните си задължения и не се притеснявате от трудностите по пътя си, въпреки че около вас все има някой, който да ви напомни за тях. Деловите контакти и запознанства с нови потенциални партньори са успешни. В този ден проведете планираните делови разговори, които, ако са основани на конкретни искания от ваша страна, ще ви донесат очакваните резултати и финансови постъпления. Бъдете толерантни към колегите си при предложение за бъдеща съвместна дейност, като включите и тях дори и с малко участие, за да ви подкрепят. Обмислете бъдещите си професионални планове и пристъпете още днес към тяхното изпълнение. На работното място запазете спокойствие и отхвърлете рутинната си работа до обед. Не се натоварвайте с чужди задачи, за което няма да получите благодарност. Сподели:", "date": "2018.04.23", "title": "САМО В ПИК! Алена с пълен дневен хороскоп "}
{"url": "http://pik.bg/%D1%87%D0%B5%D1%80%D0%B2%D0%B5%D0%BD-%D0%BE%D0%B3%D1%8A%D0%BD-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D0%B6%D0%B5%D0%B3%D0%BD%D0%B0-%D0%BE%D1%81%D1%82%D1%80%D0%BE-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0-%D0%B4%D0%B5%D0%BF%D1%83%D1%82%D0%B0%D1%82%D1%81%D0%BA%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%82%D0%B8-%D0%B8-%D0%BB%D1%8A%D0%B6%D0%B8%D1%82%D0%B5-%D0%B7%D0%B0-%D1%81%D1%82%D1%80%D1%83%D0%BA%D1%82%D1%83%D1%80%D0%B8%D1%82%D0%B5-%D0%BD%D0%B0-news744687.html", "text": "Сиромахомилство, въпроса не е депутатите да ги направим бедни, а да работят по добре и да правят закони\". Така президентът Георги Първанов определи искането на Корнелия Нинова да намали заплатите на депутатите, както е техните почвини дни. Първанов жегна остро червената лидерка, като заяви, че най-голямия й успех от началото на нейното лидерство на БСП е да прибере един отпаднал член на АБВ, като увери, че структурите на партията работят много добре. По думите му Нинова води грешна коалиционна политика и даде за пример лявото обединение което той започна. Президентът коментира и политическите престрелки между Румен Радев и ГЕРБ след провеждането на КСНС. \" Това, че президентът Румен Радев има една сдържано-критична или по-скоро тревожна позиция, изразена в документа от консултативния съвет за национална сигурност, не е основание да го подозираме, че иска да извади България от ЕС или от НАТО, каза Първанов пред БНТ. Според него позицията на българското правителство за ударите в Сирия е разумна и защитава българския интерес. Той сподели, че не открива съществени разлики между заключенията на правителството и президента Румен Радев по темата, но заяви, че, между държавния глава и другите институции има напрежение. „Относно КСНС, не трябва да забравят от двете страни на \"Дондуков\", че това е единственото място, където може да се съберат и да се разберат евентуално или поне да покажат, че работят еднопосочно. Документът, който излъчиха на изхода говори за това, че може да има разбирателство. И аз не разбирам защо се извади черновата, и то едно тълкувание, което няма нищо общо с текста, който всички ние видяхме вътре. За никакво бягство от ЕС не може да става дума“, коментира бившият президент. „Добрата, силната позиция трябва да се цени. Без съмнение има някакво напрежение, но не мога да говоря за \"война\" като бивш върховен главнокомандващ. Очевидно е, че някой се опитва да провокира това напрежение. Няма нищо лошо, че предварително се съгласува и се приема една позиция по време на КСНС“, заяви Първанов. В един момент обаче, трябва да се приеме промяна в Закона за КСНС и изработената с консенсус позиция в този съвет при президента с участието на изпълнителната власт, на парламентаристите, да бъде задължителна за изпълнение, каза още той. Сподели:", "date": "2018.04.23", "title": "ЧЕРВЕН ОГЪН! Първанов жегна остро Нинова за депутатските заплати и лъжите за структурите на АБВ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF-%D0%B2-%D1%80%D0%B5%D0%BA%D0%B0-%D1%81%D0%BA%D1%8A%D1%82-news744696.html", "text": "Тяло на мъж е открито в коритото на река Скът край с. Търнава. Това съобщиха от ОДМВР-Враца. На 22 април, в РУ-Бяла Слатина е получено съобщение от жител на село Търнава. Той съобщил, че е намерил труп на мъж в реката, в северната част на селото. Полицейските служители са установили, че трупът е на 42-годишен мъж от село Търнава, който е в неизвестност от 14.02.2018г. При първоначалния оглед не са установени следи от насилие. Образувано е досъдебно производство. Сподели:", "date": "2018.04.23", "title": "Извънредно! Откриха труп в река Скът"}
{"url": "http://pik.bg/%D0%BD%D0%B0%D1%82%D0%BE-%D1%81%D0%BA%D0%BE%D1%87%D0%B8-%D0%BD%D0%B0-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%B7%D0%B0-%D0%B1%D1%8E%D0%B4%D0%B6%D0%B5%D1%82%D0%B0-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0-news744667.html", "text": "Netherlands Times, цитирани от \"Фокус\". Генералният секретар на НАТО Йенс Столтенберг разкритикува Холандия, че все още не е увеличила разходите си за отбрана до 2% от БВП, пише „Очакваме повече. Така е честно“, заяви Столтенберг по време на реч пред долната камара на холандския парламент. Той напомни, че страната е обещала да постигне стандартните на Алианса в близките десет години, но и че страната е много далеч от тази цел. „Постигането на целта е необходимо. Не защото така е честно за съюзниците от НАТО, които вече са постигнали този стандарт, но и защото геополитическите отношения са все по-напрегнати“, смята Столтенберг. „Може да намалявате разходите в тихи времена, но трябва да инвестирате в неспокойните. Това е оптимистично послание, но безопасният свят не е безплатен“, уточни генералният секретар. Сподели:", "date": "2018.04.23", "title": "НАТО скочи на Холандия за бюджета за отбрана"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%B5%D0%B9%D1%82-%D0%BC%D0%B8%D0%B4%D1%8A%D0%BB%D1%82%D1%8A%D0%BD-%D1%80%D0%B0%D0%B6%D0%B4%D0%B0-%D1%82%D1%80%D0%B5%D1%82%D0%BE%D1%82%D0%BE-%D1%81%D0%B8-%D0%B4%D0%B5%D1%82%D0%B5-%D0%BF%D1%80%D0%B8%D0%BD%D1%86-%D1%83%D0%B8%D0%BB%D1%8F%D0%BC-%D0%B4%D1%8A%D1%80%D0%B6%D0%B8-%D1%80%D1%8A%D0%BA%D0%B0%D1%82%D0%B0-%D0%B9---%D0%BD%D0%B0-%D0%B6-news744705.html", "text": "Рано тази сутрин Херцогинята на Кеймбридж е докарана с кола в болница \"Света Мария\" в Падингтън. Тя е приета в родилното отделение, където всеки момент се очаква да проплаче третото им дете с принц Улиям. Престолонаследникът на английската корона е до съпругата си и ще присъства на раждането, както при другите им две деца, съобщава \"Дейли мейл\". Принц Джордж и принцеса Шарлот също са родени в частното крило на болницата. Вече втора седмица пък пред лечебното заведение са се строили десетки хора с надеждата да са първите, които ще зърнат бебето. Превод и редакция: ПИК ОЧАКВАЙТЕ ПОДРОБНОСТИ! Сподели:", "date": "2018.04.23", "title": "ОТ ПОСЛЕДНИТЕ МИНУТИ! Кейт Мидълтън ражда третото си дете, принц Уилям държи ръката й - НА ЖИВО (СНИМКИ)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%B2-%D0%B5%D1%81-%D0%B1%D0%B5%D0%B7-%D0%B2%D0%B0%D0%BA%D1%81%D0%B8%D0%BD%D0%B0-%D0%B7%D0%B0-%D0%B2%D0%B0%D1%80%D0%B8%D1%86%D0%B5%D0%BB%D0%B0-news744663.html", "text": "България е единствената страна в Европейския съюз, в която няма регистрирана ваксина за варицела, а причините за това пък са чисто бюрократични. Това обяви в студиото на \"България сутрин\" началникът на детското отделение в Инфекциозна болница доц. д-р Атанас Мангъров. \"Около 10 на сто от възрастното население не са карали варицела. Когато се кара на стари години, се кара тежко и човек може да загине, там шансът за усложнение е много по-голям\" обясни лекарят пред \"България он еър\". Очаква се 30 хиляди души да се заразят с варицела тази година, а доц. д-р Мангъров успокои, че това със сигурност не е бум на инфектираните. \"Това е нещо, което се случва всяка година. През 2017 година в страната са се разболели 24 900 души, за 2016 година са били 31 000, за 2013 година са били 37 800 души. От началото на тази година имаме 11 хиляди, тоест това, което става тази година не нищо необичайно\", категоричен беше доц. Атанас Мангъров. Той обясни още, че при голяма част от случаите на заразени от варицела, инфекцията протича без усложнения, но тя може да засегне белия дроб и мозъка. Сподели:", "date": "2018.04.23", "title": "ШОКИРАЩО! България е единствената страна в ЕС без ваксина за варицела"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D1%81%D0%BF%D0%B0%D1%81%D0%B8%D1%85%D0%B0-%D0%BD%D0%B0%D0%B4-250-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D0%B8%D0%B1%D0%B8%D1%8F-news744672.html", "text": "263 мигранти бяха спасени при две операции край бреговете на Либия, предадоха световните агенции. При първата операция патрул на либийската брегова охрана е спасил 83 мигранти в надуваема лодка, в която са били открити и труповете на 11 мигранти. Спасителната операция е била на 5 морски мили североизточно от град Сабрата, разположен на 70 километра западно от Триполи. 11-те мигранти са паднали от лодката и са се удавили, но останалите мигранти са успели да извадят телата им. При втората операция са били спасени 180 мигранти на две надуваеми лодки. Операцията се е провела край бреговете на град Злитан, разположен на 170 километра източно от Триполи. Спасените мигранти са откарани на пристанището в либийската столица. Сподели:", "date": "2018.04.23", "title": "Отново! Спасиха над 250 мигранти край бреговете на Либия"}
{"url": "http://pik.bg/%D1%81%D1%82%D1%80%D1%8F%D1%81%D0%BA%D0%B0%D1%89%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-%D0%BE%D0%B1%D1%8F%D0%B2%D0%B8-%D0%B2-%D0%BA%D0%BE%D0%B9-%D1%81%D0%BF%D0%BE%D1%80%D1%82-%D0%B8%D0%BC%D0%B0-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D1%83%D0%B3%D0%BE%D0%B2%D0%BE%D1%80%D0%B5%D0%BD%D0%B8-%D0%BC%D0%B0%D1%87%D0%BE%D0%B2%D0%B5-news744714.html", "text": "Футболът вече не е номер едно в спортовете, за които има сигнали за най-много уговорени срещи, тенисът го изпреварва. Това каза пред журналисти във Варна министърът на младежта и спорта Красен Кралев, който участва в първата среща на Експертна група „Почтеност“ към Европейската комисия, съобщава \"Фокус\" . За миналата година е докладвано за съмнения по отношение на 160 тенис срещи в Европа, 45 са сигналите за уговорени мачове, като един е за България. Министър Кралев не коментира коя е българската среща, за която има съмнение. Министърът отбеляза, че през първия ден на конференцията ще бъдат коментирани всички случаи на нарушения на почтеността в спорта, а през втория ден участниците в срещата ще се концентрират върху създаването на национални платформи за борба с корупцията в спорта, почтеността в спорта и борбата с уреждането на спортни срещи. „Представителството е много високо, има хора от Интерпол, Европол и Спортрадар - специализирана организация, която се занимава със следеното на данните за уговорени срещи“, допълни министър Кралев. „Надявам се след тази среща на високо равнище да се разработят техники за по-добро сътрудничество между различните институции в процеса. Очаквам добри резултати, пристигнаха по-голям брой участници от предвиденото. Интересът към конференцията е много голям“, каза още министър Красен Кралев. Според него е необходимо да се работи повече в посока превенция на подобни практики и тези явления да бъдат спирани още в зародиш. Сподели:", "date": "2018.04.23", "title": "Стряскащо! Министър Кралев обяви в кой спорт има най-много уговорени мачове"}
{"url": "http://pik.bg/%D1%84%D0%B0%D0%BB%D1%88%D0%B8%D0%B2-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-%D0%BE%D1%82%D1%86%D0%B5%D0%BF%D0%B8-%D1%80%D0%B0%D0%B9%D0%BE%D0%BD%D0%B0-%D0%BE%D0%BA%D0%BE%D0%BB%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE-news744711.html", "text": "„Фокус“, позовавайки се на Тази сутрин е получен анонимен сигнал за бомба в района около сградата на Президентството. Това съобщава пресцентъра на МВР. Сигналът е получен в 9,05 часа днес. Анонимен мъжки глас е съобщил за взривно устройство в района на Ротондата „Св. Георги Победоносец“. На място веднага са изпратени екипи на МВР, които са направили оглед на района, но не са открили взривно устройство. Сподели:", "date": "2018.04.23", "title": "Фалшив сигнал за бомба отцепи района около президентството"}
{"url": "http://pik.bg/%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D1%81%D0%BA%D0%B0%D0%BD%D0%B4%D0%B0%D0%BB-%D0%B0%D0%B2%D1%81%D1%82%D1%80%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B7%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%82%D1%83%D1%80%D1%86%D0%B8%D1%8F-news744674.html", "text": "Австрийският канцлер Себастиан Курц заяви, че правителството му ще направи всичко, за да предотврати на своя територия водене на предизборна кампания на предстоящите в Турция предсрочни избори, пише The Local, цитирани от \"Фокус\". „Мероприятия по кампанията няма да са добре приети и няма да бъдат позволени“, заяви Курц по време на интервю пред националното радио. „Турското ръководство през годините се е опитвало да инструментализира общностите от турски произход в Европа“, допълни той. Курц уточни, че предизборните митинги ще се забранят според скорошните промени в закона за публичните събирания, който дава право на властите да забраняват събирания, „които служат за политическата активност на граждани от друга страна“, или които вредят на интересите на Австрия. Канцлерът уточни, че ще забрани митингите не само на управляващата партия в Турция, но и на опозицията. Той допълни, че иска да избегне „огнената атмосфера в Турция да достигне до Австрия“. Сподели:", "date": "2018.04.23", "title": "Задава се скандал! Австрия забранява предизборна кампания за изборите в Турция"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-tv-%D0%BE%D0%B1%D0%BC%D1%83%D0%B4%D1%81%D0%BC%D0%B0%D0%BD%D1%8A%D1%82-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B1%D0%B8%D1%81%D1%82%D1%80%D0%B8-%D0%BC%D0%B5%D1%81%D1%82%D0%BD%D0%BE%D1%82%D0%BE-%D1%81%D0%B0%D0%BC%D0%BE%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D0%B8-%D0%BC%D0%B5%D1%81%D1%82%D0%BD%D0%B0%D1%82%D0%B0-%D0%B0%D0%B4%D0%BC%D0%B8%D0%BD%D0%B8%D1%81-news744703.html", "text": "Омбудсманът Мая Манолова и Националното сдружение на местните обществени посредници в Република България организират обществена дискусия за промени в Закона за местното самоуправление и местната администрация (ЗМСМА), регламентиращи избора и правомощията на обществените посредници в българските общини. Петнадесет години след въвеждане на правната възможност в Закона за местното самоуправление и местната администрация (ЗМСМА) за избор на обществен посредник, мрежата от местни омбудсмани не се увеличава, а напротив – от 22 към 2011 г. понастоящем те са само 13. Причината е, че в сега действащия закон при избора им се изисква 2/3 мнозинство на общинските съветници. Това води до съществена разлика в гарантирането и защитата на правата и законните интереси на гражданите и юридическите лица при взаимодействието им с местната власт. Сред промените, които омбудсманът Мая Манолова ще предложи на обсъждане е и въвеждането на изричен текст в закона, че всяка община, която си избере местен обществен посредник получава целево финансиране за обезпечаване на неговата работа. Така ще се гарантира и неговата независимост. Във форума ще участват депутати, председатели на общински съвети, кметове на общини и на кметства, представители на държавните институции, на Асоциацията за развитие на българското село, на Сдружението на кметове на кметства, изпълнителните директори на Националното сдружение на общините в Република България и Националната асоциация на председателите на общински съвети и др. Сподели:", "date": "2018.04.23", "title": "ГОРЕЩО В ПИК TV! Обмудсманът Мая Манолова бистри местното самоуправление и местната администрация"}
{"url": "http://pik.bg/%D0%BD%D0%B5%D0%B2%D0%B8%D0%BD%D0%B5%D0%BD-%D0%B0%D0%BF%D0%B5%D0%BB%D0%B0%D1%82%D0%B8%D0%B2%D0%BD%D0%B8%D1%8F-%D1%81%D1%8A%D0%B4-%D0%BE%D0%BF%D1%80%D0%B0%D0%B2%D0%B4%D0%B0-%D1%86%D0%B5%D0%BD%D0%BA%D0%BE-%D1%87%D0%BE%D0%BA%D0%BE%D0%B2-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D1%82%D0%BE%D0%BA-news744676.html", "text": "Апелативният съд потвърди присъдата на окръжния съд във Враца, с която беше оправдан бившият кмет село Галиче Ценко Чоков по обвинение в кражба на ток. Присъдата е постановена на 18 април т.г., съобщи неговият адвокат Светла Генова. Ако прокуратурата обжалва, процесът ще стигне и до по-горна инстанция. В края на юли 2016 г. селският управник беше уличен в кражба на електричество, а заради незаконното присъединяване към мрежата на ЧЕЗ му беше издаден констативен протокол за сумата от 49 501 лева. Парите са начислени за използвана енергия за 3 години назад, съобщава \"Булнюз\". Още в началото на съдебния спор, адвокатът на Чоков Светла Генова обясни, клиентът й има право да заведе дело, тъй като начисленото наказателно електричество е колкото отчетеното цяло потребление на ток в село Галиче. Сподели:", "date": "2018.04.23", "title": "Невинен! Апелативния съд оправда Ценко Чоков за кражба на ток"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BB%D0%B5%D0%BD%D0%B8%D1%83%D0%BC-16-22-%D0%B0%D0%BF%D1%80%D0%B8%D0%BB-news744692.html", "text": "Днес е Световният ден на книгата, подарете интересно четиво на близките си Най-новият том от увлекателната научно-популярна поредица \"Философия за всеки\" - \"Ницше и волята за власт\" е номер едно в класацията Топ 5 днес - 23 април, когато честваме Денят е определен от ЮНЕСКО през 1995 г. с цел насърчаване на четенето, издателската дейност и защитата на интелектуалната собственост чрез авторското право. Датата е избрана не случайно. На 23 април през 1616 г. са починали Сервантес, Шекспир и Инка Гарсиласо де ла Вега. Това е датата на раждане или смърт и на други големи автори като Морис Дрюон, Халдоур Лакснес, Владимир Набоков, Жозеп Пла и Мануел Валехо. Днес светът отдава почит на книгите и авторите им, насърчавайки младите да открият удоволствието от четенето. Прекрасно би било да стане традиция и у нас да подаряваме книга на своите близки точно днес. Това се прави в Каталуня, която също е свързана с идеята за празника, защото там 23 април е денят на св. Георги Победоносец и хората си подарят книги. В Топ 5 веднага след фаворита читателското търсене подрежда двата тома на хитовите наръчници за отслабване \"Размерът има значение\". Те често разменят местата си, но продължават, седмица след седмица, да вървят в комплект и неизменно са сред най-купуваните заглавия. Задълбоченият исторически труд \"101 мита от българската история\" привлича с категоричната си амбиция да ни каже истината за множество известни събития от миналото ни, за които се оказва, че тънем в заблуда. Новите книги \"Истината за болестите\" и \"Енциклопедия на отровите\" също са изключително атрактивни за широката публика. 1. , София Петрова - Идеите на гениалния Фридрих Вилхелм Ницше са твърде крайни за консервативното мислене на съвремието му, затова приживе той не среща разбиране сред колегите си, а след смъртта му пък много от тезите му са изопачени, за да обслужват конкретни политически интереси. Така се ражда митът за Ницше – еднакво охулван и обожаван, еднакво неразбран и от критиците, и от привържениците си. Днес той е тачен като един от философите дал най-голям принос за развитието на науката за мъдростта. 2. и , Александра Иванова - Първата част разкрива на читателите най-успешната система за отслабване и оздравяване от последните години, а втората книга в ясни и прегледни таблици ни показва как да следваме принципите, помогнали на авторката и на нейните последователи да се отърсят от нежеланите килограми окончателно без глад и усилия на волята. 3. , Веселин Игнатов - Известният писател историограф посочва 101 устойчиви мита и осветлява истината за тях с множество факти, документи, логически съпоставки и ясни доказателства. Изследването му е посветено на най-дискусионните моменти от българското Средновековие и Възраждане. 4. Тихомир Петров - Не вируси и бактерии са виновни за болестите, а отслабеният ни имунитет вследствие на нарушената естествена хигиена и нездравословен начин на живот. В тази книга са посочени истинските причини за заболяванията, а също и начините да се предпазим от тях и да ги преодолеем без страх, лекарства и операции. 5. , Евгения Талева, Гергана Ингилизова, Теменуга Пенчева - Най-известните и силни токсични вещества, съответните препоръчвани антидоти, както и любопитни факти, свързани с използването на летални дози в живота и в криминалните романи са представени популярно и увлекателно. Това не е наръчник по отровителство, а любопитно и интересно четиво. Сподели:", "date": "2018.04.23", "title": "Топ 5 на най-продаваните книги на издателство \"Милениум\" (16-22 април)"}
{"url": "http://pik.bg/%D0%BB%D0%B8%D1%87%D0%BD%D0%B8%D1%82%D0%B5-%D0%BB%D0%B5%D0%BA%D0%B0%D1%80%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news744643.html", "text": "Общопрактикуващите лекари излизат на нов протест. Те настояват за намаляване на административните им дейности и задължения, които рефлектират негативно върху обслужването на пациентите. Семейните лекари искат законодателна промяна за отпадане на отчетите с описите на касовите бележки, както и всички освободени от потребителка такса да я плащат в пълен размер, а сумите да им бъдат възстановявани от съответните институции. Според джипитата потребителската такса трябва да е 1% от минималната заплата, а 24-часовото им разположение на пациентите да отпадне. Сподели:", "date": "2018.04.23", "title": "Личните лекари излизат на протест"}
{"url": "http://pik.bg/%D0%BF%D0%B8%D0%B5%D1%81%D0%B0%D1%82%D0%B0-%E2%80%9E%D0%B1%D0%BE%D0%B3%D1%8A%D1%82-%D0%BD%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D1%81-%D1%8E%D0%B1%D0%B8%D0%BB%D0%B5%D0%B9-news744704.html", "text": "На 24 април пиесата, написана от Ясмина Реза, ще отбележи своето 50-то представление на българска сцена. За година и половина спектакълът беше гост на повечето големи театрални фестивали („Варненско лято“, „Аполония“, „Сцена на кръстопът“, „Звездите на театъра“), имаше няколко номинации в „Аскеер 2017“, а през февруари беше в Париж като откриващ спектакъл по случай българското председателство на Съвета на Европейския съюз. В пиесата Владо Карамазов си партнира с Юлиан Вергов, Александра Василева и Радена Вълканова. Режисьор на представлението е Антон Угринов, сценографията е поверена на Никола Тороманов, а Калин Николов е автор на музиката. Билети почти никога няма, а желаещите да го гледат са много. „Богът на касапницата“ е от онези продукции, които са плод на дълго приятелство и направени от съмишленици. Към тези спектакли съдбата почти винаги е добра и те се радват на дълъг театрален живот. «Богът на касапницата» е една от най-награждаваните пиеси на Ясмина Реза – с награда «Лорънс Оливие» и «Тони». Във Франция пиесата е поставена от самата авторка през 2008 г. на сцената на знаменития парижки «Театър Антоан» с участието на Изабел Юпер в ролята на Вероник. През 2008 г. Матю Варкус поставя пиесата най-напред в Лондон в театъра на Гилгуд, а по-късно през 2009 г. и на Бродуей.  А през 2011 г. Роман Полански снима филма «Касапница» с Джоди Фостър по адаптираната от Реза пиеса, за което авторката получава и «Сезар» и за най-добър филмов сценарий. Сподели:", "date": "2018.04.23", "title": "Пиесата „Богът на касапницата\" с юбилей"}
{"url": "http://pik.bg/%D1%81%D0%BB%D0%B0%D0%B1-%D1%82%D1%80%D1%83%D1%81-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%81%D1%8A%D1%80%D0%B1%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD-%D1%82%D0%B0%D0%B7%D0%B8-%D1%81%D1%83%D1%82%D1%80%D0%B8%D0%BD-news744639.html", "text": "Слаб трус е регистриран на границата между Сърбия и Македония тази сутрин. Това сочи справка на сайта на Националния институт по геология, геодезия и география (НИГГГ) при Българската академия на науките (БАН). Земетресението е с магнитуд 2.3 по Рихтер и е отчетено малко след 6.00 ч, предава Фокус. Епицентърът му е сръбското село Ляник, Пчински окръг, община Прешево. Дълбочината на труса е 10 км. Сподели:", "date": "2018.04.23", "title": "Слаб трус на границата между Сърбия и Македония е регистриран тази сутрин"}
{"url": "http://pik.bg/%D0%B7%D0%B4%D1%80%D0%B0%D0%B2%D0%BD%D0%B8-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news744632.html", "text": "Служителите на регионалните здравни инспекции в страната ще протестират от 13 ч. пред Министерството на здравеопазването заради ниските си заплати. Те настояват за бърза промяна на Наредбата за заплатите на държавните служители в сектора, тъй като сега действащата ограничава реалното повишаване на трудовите им възнаграждения. Протести ще има и в Регионалните здравни инспекции по места. Сподели:", "date": "2018.04.23", "title": "Здравни инспектори излизат на протест"}
{"url": "http://pik.bg/%D0%B3%D0%BE%D0%B4%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D1%81%D1%8A%D1%89%D0%BE-%D1%81%D0%B2%D1%8A%D1%80%D0%B7%D0%B0%D0%BD-%D1%81-%D1%80%D1%83%D1%81%D0%BA%D0%B8%D1%82%D0%B5-%D1%82%D0%B0%D0%B9%D0%BD%D0%B8-%D1%81%D0%BB%D1%83%D0%B6%D0%B1%D0%B8-news744631.html", "text": "Годеникът на Юлия Скрипал, която заедно с баща си беше отровена на 4 март в Солсбъри свързан с руските тайни служби, пише британският вестник The Times, цитиран от Фокус. Според изданието Степан Викеев, на 30 години, се укрива след нападението срещу семейство Скрипал. Той не отговаря на обажданията на Юлия Скрипал, която се опитва да се свърже с него след изписването й от болницата и е изтрил всички свои акаунти в социалните мрежи. За него се предполага, че работи в Института за съвременни проблеми в сигурността, базирана в Москва организация, за която се предполага, че е свързана с руските тайни служби. Института се оглавява от майка му, която през 2008 година е наградена за заслуги към руската държава. Според изданието тя не одобрявала връзката им, но често е гостувала в апартамента им в Москва. Съсед е казал за вестник „Московский комсомолец“, че те винаги старателно заключвали вратата на стълбището, като че ли се страхували от нещо. Сподели:", "date": "2018.04.23", "title": "Годеникът на Юлия Скрипал също свързан с руските тайни служби"}
{"url": "http://pik.bg/%D0%B0%D0%BF%D1%80%D0%B8%D0%BB%D1%81%D0%BA%D0%B8-%D0%BF%D0%B5%D0%BA-%D0%BD%D0%BE%D0%B2%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B8%D0%B4%D0%B2%D0%B0-%D1%81-%D0%BE%D1%89%D0%B5-%D1%81%D0%BB%D1%8A%D0%BD%D1%86%D0%B5-%D0%B8-%D0%B2%D0%B8%D1%81%D0%BE%D0%BA%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-news744594.html", "text": "Днес ще остане топло и предимно слънчево. Около и след обяд над североизточните и планинските райони на Югозападна България ще се развие купеста облачност, но само на отделни места ще превали, възможно е и да прегърми. Ще духа слаб северозападен вятър, в Източна България – ще се ориентира от изток-югоизток. Минималните температури ще са между 7° и 12°, дневните - предимно между 25° и 30°. Над планините ще бъде предимно слънчево и топло. В следобедните часове ще се развие купеста облачност, но само на отделни места в Рило-Родопска област ще превали, възможно е и да прегърми. Ще духа слаб до умерен северозападен вятър. Максималната температура на височина 1200 метра ще е около 18°, на 2000 метра – около 11°. Над Черноморието ще бъде предимно слънчево. Около и след обяд ще се развие купеста облачност, но само на отделни места по Северното Черноморие ще превали, възможно е и да прегърми. Ще духа слаб до умерен вятър, който ще се ориентира от изток-североизток. Ще се затопли и максималните температури ще са между 18° и 23°. Температурата на морската вода е 12-13°. Вълнението на морето ще е 1-2 бала. На 23.04.2018 слънцето ще изгрее в 06:33 часа и ще залезе в 20:18 часа. Продължителност на деня 13:45 часа. На 23.04.2018 луната ще изгрее в 13:03 часа и ще залезе в 02:59 часа. Осветеност на диска в 0h UT 51 %. Фаза на луната: първа четвърт. Сподели:", "date": "2018.04.23", "title": "АПРИЛСКИ ПЕК! Новата седмица идва с още слънце и високи температури"}
{"url": "http://pik.bg/%D0%BE%D1%82%D1%81%D1%82%D1%80%D0%B0%D0%BD%D0%B8%D1%85%D0%B0-%D0%B0%D0%B2%D0%B0%D1%80%D0%B8%D1%8F%D1%82%D0%B0-%D0%BA%D0%BE%D1%8F%D1%82%D0%BE-%D0%BE%D1%81%D1%82%D0%B0%D0%B2%D0%B8-%D0%B4%D0%BE%D0%B1%D1%80%D0%B8%D1%87-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B7%D0%B0-%D1%82%D1%80%D0%B8-%D0%B4%D0%BD%D0%B8-news744621.html", "text": "Аварията, която остави почти три денонощия по-голямата част от Добрич без вода, вече е отстранена. Това съобщиха от водното дружество в областния град. Продължава пълненето на системата, но докато всички абонати получат нормално налягане, се очаква да минат още няколко часа, предава БНР. В Добрич няма да бъде обявено частично бедствено положение и днес всички детски ясли и градини ще работят с нормалния си график. От общината ще изпратят писмо до регионалното министерство с въпроси как да бъдат компенсирани гражданите, потърпевши от спирането на водата. Сподели:", "date": "2018.04.23", "title": "Отстраниха аварията, която остави Добрич без вода за три дни"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%85%D0%B5%D0%BA%D0%B8%D0%BC%D1%8F%D0%BD-%D1%81%D1%8A%D1%81%D0%B8%D0%BF%D0%B0%D0%BD-%D1%81%D0%BB%D0%B5%D0%B4-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81-%D0%B2%D0%B0%D1%81%D0%B8%D0%BB%D0%B5%D0%BD%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news744702.html", "text": "Завръщането към ергенлъка на влияе никак здравословно на Антон Хекимян, видяха фотографите на „Ретро”. Два месеца след раздялата с колежката му от Нова тв Василена Гръбчева водещият на сутрешния блок на Би Ти Ви още не може да приеме тъжната действителност, че дългогодишната му връзка е приключила с фиаско и че обещанието, дадено пред майка му - да се задоми и да я зарадва с внуци, се изпари като светкавица в мрака. Откакто е без жена до себе си, Антон нямал желание за нищо - спрял да откликва на поканите на приятелите си да се разведрят по мъжки след работа, разредил и посещенията си във фитнес залата, която допреди време задължително посещавал по пет пъти в седмицата. \"Вместо точно сега да е амбициран да поддържа тялото си, да излиза и да се среща с жени, той тотално се е занемарил. Няма желание за нищо, за жени - най-малко. Стажантки деликатно му отправят покани за кафе, а той е като кон с капаци\", коментират колежите на Хекимян. Нередовните тренировки вече видимо се отразяват върху фигурата на топергена, видяха фотографите на \"Ретро\". Те прихванаха Антон край офиса на телевизията му преди няколко дни. Заралията се бе разхвърлял по тениска заради летните температури и разнасяше дрехи, които вече сам си носи на химическо чистене след като отново е ерген. Дори и под свободната му фланелка пролича леко закръгления му корем. \"На Тони всичко му се лепи, той затова толкова често ходеше на фитнес. Откакто е в депресия, се забелязва, че започва да се окръгля. Дано навреме не вземе в ръце\", шушукат из Би Ти Ви. Сподели:", "date": "2018.04.23", "title": "САМО В ПИК И \"РЕТРО\"! Хекимян съсипан след раздялата с Василена (ПАПАРАШКИ СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B0%D0%B4%D1%81%D0%BA%D0%BE-%D0%BC%D0%B5%D0%BB%D0%B5-%D0%BD%D0%B0%D1%81%D1%80%D0%B5%D0%B4-%D1%81%D0%BE%D1%84%D0%B8%D1%8F---%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B0%D0%BF%D0%B8-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B1%D1%83%D0%BB-%D1%81%D0%BB%D0%B8%D0%B2%D0%BD%D0%B8%D1%86-news744709.html", "text": "Верижна катастрофа е станала преди минути на столичния бул. \"Сливница\", съобщиха за ПИК очевидци на мелето. \"Задръстването е ужасно. Всичко стана много бързо, само се чу един жесток удар и като се обърнах видях, че се е ударил автобус на градския транспорт в една кола, а пък тя удари тази пред нея и така стана мелето\", разказват пред медията ни потресени хора. Малко след като е станал инцидента на място да дошли служители на МВР и ДАИ, които разследват случая. ОЧАКВАЙТЕ ПОДРОБНОСТИ В ПИК! Сподели:", "date": "2018.04.23", "title": "ИЗВЪНРЕДНО В ПИК! Адско меле насред София - верижна катастрофа затапи столичния бул. \"Сливница\" (СНИМКИ)"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BB%D0%BE%D0%B7%D0%B5%D0%BD%D0%B5%D1%86-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0-%D0%B7%D0%B0%D0%BF%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D1%81%D0%B8-%D1%88%D0%B5%D1%81%D1%82%D0%B8%D1%86%D0%B0-news744652.html", "text": "Във вторник (24 април) от 18,30 ч. граждани на столичния квартал \"Лозенец\" излизат на протест за запазване на трамвайното трасе на шестицата в квартала. Сборният пункт е обръщалото на трамвая до басейна Спартак, а исканията на протестиращите са за незабавно възстановяване на трамвайното движение. На протеста те ще настояват Столичната община да не приема решения за реконструкции на бул. Скобелев, които да включват премахването на трамвайното трасе в тунела на НДК. “На заседание на експертния съвет преди седмица се взе решение да се направят задълбочени проучвания на два варианта - с и без трамвай. Ние категорично се противопоставяме на варианта без трамвай, защото той няма да обслужва адекватно жителите на квартала”, заяви Гергин Борисов, един от организаторите на протеста. “За последните 10 години в София са изведени от употреба над 10 км трамвайни трасета. И сега общината иска да закрие още два. Така ли се става зелена столица според г-жа кмета и нейните експерти?”, допълни още той. От инициативния комитет припомнят, че не само кметът Йорданка Фандъкова, но и председателят на общинския съвет Елен Герджиков са давали публични обещания още преди 2 години, че трамвайното движение към квартала ще бъде възстановено, след приключване на строителните дейности по изграждането на метрото и бул. Патриарх Евтимий бъде отворен за движение. Близо година, след като това е факт, трамваят все още не се движи до Лозенец, въпреки че би могло за дни това да се промени. Жителите на квартала припомнят също, че има събрана подписка с над 4300 подписа в защита на шестицата и че тяхното мнение трябва да бъде чуто от взимащите решенията в София. Организаторите призовават всеки жител на София, загрижен за бъдещото ѝ устойчиво развитие да се присъедини към протеста. Те отправят призив и към Йорданка Фандъкова да се вслуша в техните искания, администрацията ѝ да спре да противопоставя жителите на различни квартали и да спре да провежда политики, които имат дългосрочни отрицателни последствия. Сподели:", "date": "2018.04.23", "title": "Жители на \"Лозенец\" излизат на протест за запазване на любимата си \"шестица\""}
{"url": "http://pik.bg/%D0%B1%D0%B4%D0%B6-%D1%80%D0%B0%D0%B7%D0%BF%D1%80%D0%BE%D0%B4%D0%B0%D0%B2%D0%B0-%D0%B1%D0%B8%D0%BB%D0%B5%D1%82%D0%B8-%D0%B7%D0%B0-%D0%B4%D0%BD%D0%B8%D1%82%D0%B5-%D0%BE%D0%BA%D0%BE%D0%BB%D0%BE-%D0%B3%D0%B5%D1%80%D0%B3%D1%8C%D0%BE%D0%B2%D0%B4%D0%B5%D0%BD-news744619.html", "text": "От днес БДЖ въвежда предварителна продажба на билети за всички бързи влакове през почивните дни около Гергьовден, съобщиха от компанията. За да няма претъпкани композиции, каквито случаи имаше около Великден, този път железниците обещават да въведат задължително закупуване на запазено място за повече влакове по основните направления в страната. Информация за изчерпаните места във влаковете ще се подава постоянно на място на билетните каси и по високоговорителната уредба в гарите, както и на официалната интернет страница на БДЖ. Билет за правостоящ ще се издава само след изричното съгласие на пътника. Сподели:", "date": "2018.04.23", "title": "БДЖ разпродава билети за дните около Гергьовден"}
{"url": "http://pik.bg/%D0%BC%D0%B2%D1%84-%D1%81-%D0%BD%D0%BE%D0%B2%D0%B8-%D1%80%D0%B5%D0%B3%D0%BB%D0%B0%D0%BC%D0%B5%D0%BD%D1%82%D0%B8-%D0%B7%D0%B0-%D0%BF%D0%BE-%D1%81%D0%B8%D1%81%D1%82%D0%B5%D0%BC%D0%BD%D0%BE-%D0%BE%D1%86%D0%B5%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-news744622.html", "text": "Международният валутен фонд прие нови рамкови регламенти за по-системно оценяване на корупцията в неговите 189 страни членки, като подчерта, че корупцията подкопава растежа, инвестициите и данъчните приходи, предаде Франс прес, цитиран от БНР. Новият подход набляга на управлението изобщо, а не само на корупцията, тъй като слабостите в управлението обикновено създават условия за корупция. Той ще започне да се прилага от 1 юли. Фондът възнамерява да се бори вече и с частни фирми, които участват в корупционни практики или помагат за прането на пари. По оценки на Международния валутен фонд, всяка година по света се дават подкупи в общ размер между трилион и половина и 2 трилиона долара. Сподели:", "date": "2018.04.23", "title": "МВФ с нови регламенти за по-системно оценяване на корупцията"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B5%D0%BC-%D1%81%D0%B8%D0%BB%D0%BD%D0%B8%D1%82%D0%B5-%D0%B8-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8-%D0%BB%D1%8E%D0%B1%D0%BE%D0%B2%D0%BD%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-news744604.html", "text": "Мисля, че е време да спрем да се залъгваме - перфектни връзки НЯМА. Така, както няма и перфектни хора. Щастието не се поражда от липса на конфликти, а от способността ни да се справяме с тях и все пак да останем заедно. Бих искала да кажа, че говоря от личен опит и имам години назад примери за това, какво е наистина силна и истинска връзка, но пък не мога да се нарека експерт по връзките. Затова просто ще използвам примерите от ежедневието си, за да очертая едни здравословни взаимоотношения. Ако понякога искате да хванете един нож и да замерите партньора си с него, не сте единствените на света, които имат такива пориви. Някои използват чинии, безжични мишки, телефони, книги, всякакви тежки неща. И повечето от тези, които хвърлят, са жени. Поне 70% от разделите са заради спорове и конфликти, които възникват у дома, но са породени от редица външни фактори - натоварена седмица, отвратителен шеф, досадни колеги, кофти постъпки от приятели или просто смяната на времето. Важно е как реагираме на ситуациите, а не какво се случва. Затова днес искам да ви представя няколко признака, че се намирате в една силна и здравословна връзка, макар и да ви се струва съвсем друго понякога. Ето ги и тях: 1. Просто сте себе си - без преструвки, без да се ограничавате и да си мерите думите. Без да се притеснявате, че отсрещният ще приеме нещата погрешно. Това означава, че няма забранени теми и двамата се чувствате чути и разбрани от другия. Не губете комуникацията между себе си, защото именно тогава нещата започват да отиват към раздяла. 2. Имате и отделяте време за себе си - това, че се влюбени, не означава, че трябва да се обсебвате. Не е нужно да прекарвате всеки момент заедно. Ако отделяте време за своите хобита, интереси и поддържате приятелствата, които сте създали преди да сте заедно дори , вашата връзка ще бъде много по-силна. И по този начин ще имате възможността да израснете и като личности. 3. Карате се - да, правилно прочетохте. Да имате различия в мнението е най-нормалното нещо на света. Защото, ако бяхте еднакви, повярвайте ми, щяхте да умрете от скука. Хората в здравословни връзки се карат продуктивно и винаги излизат с решение. Е, не веднага, но може и след 2 дена мълчание. Но стигат. А кой се извинява ли? Разбира се, че този, който е сгрешил. 4. Вие харесвате себе си и своя партньор - нито една връзка не е започнала да върви нагоре просто ей така, след като единият е спечелил от тотото, или ви се роди бебе или се преместите в новия апартамент. Това е един мит, който не бива да допускаме. Ако сега, в настоящия момент, не харесвате живота си с човека до вас и не сте влюбени в него, и милиони да имате, няма да се случи. Важното е да оценявате другия сега, заради качествата, които има, а не след време - когато той се промени. 5. Вие взимате решенията заедно - никой не носи панталоните 24/7 в здравите връзки. Решенията се взимат и от двамата. Не сте зависими един от друг - става дума за доверие и зачитане на желанията на отсрещния. Самосиндикалните решения са пагубни за една връзка. 6. Можете да се забавлявате заедно - ако знаете как да се смеете заедно и знаете какво огромно значение имат малките неща (да направиш вечеря, да се забавлявате на едни и същи неща, да се досещате сами за нуждите на другия, още преди той да ги е изрекъл), значи знаете за какво говоря. 7. Намирате баланса - ако вашият партньор трябва да работи до късно, вие взимате ролята на професионален готвач и дори може да отидете да измиете колата, ако се налага. Или вие ще посетите родителите си, докато той пуска пералня. Така стоят нещата - вие сте отбор, предайте щафетата правилно, пише Една.бг. 8. Знаете как да оценявате другия - няма нищо по-прекрасно от това да се чувстваш оценен, обичан и дори изцяло обсипан с грижовност от любимия си човек. Уважението е изключително важен фактор за здрава връзка - ако се усетите, че показвате повече уважение към хора, които почти не познавате, отколкото към човека до вас, мисля, че е време да преподредите приоритетите си. 9. Прощаваш малките неща - да, той ще те дразни понякога и ти него - също. Ще си казвате неща, които всъщност не мислите и ще се държите отвратително един с друг. Важното е как реагирате на ситуациите, които имате. Той ще забрави за пореден път да купи мляко. Добре, кажете му, че това е разочароващо и после просто му простете. Не е нужна допълнителна драма. 10. Вие си имате доверие - здравословните връзки се базират на доверие и правилна комуникация без задръжки и недомлъвки. 11. Вие поддържате интимността - сексът е важна част от едни взаимоотношения, но е много различна част от интимността, която се съсредоточава по-малко върху физическата и повече върху емоционалната връзка - приятелството и споделянето, от което имате нужда помежду си. 12. Вашата връзка е мястото, на което се чувствате най-сигурни - вашите взаимоотношения трябва да олицетворяват спокойствие и хармония вътре във вас самите. Стабилното място, където се прибирате вечер след дълъг ден. Това не означава, че няма да се карате, а че когато нещата станат много напечени, искате да комуникирате единствено с него. 13. Говорите с него, а не с други хора - когато имате някакъв проблем или сте загрижени, споделяте с него,а не с Фейсбук. Разбира се, че можете да се обърнете към своите приятели за опора, но не би било добър знак, ако умишлено избягвате сериозните разговори с партньора си. 14. Казвате магическите думи - \"Обичам те\", \"Извинявай\" и \"Благодаря ти\". Сподели:", "date": "2018.04.23", "title": "Как да разпознаем силните и здравословни любовни отношения"}
{"url": "http://pik.bg/%D1%82%D1%80%D1%8A%D0%BC%D0%BF-%D1%80%D0%B5%D1%88%D0%B0%D0%B2%D0%B0-%D0%B4%D0%B0-%D0%BF%D0%BE%D1%81%D1%82%D0%B0%D0%B2%D0%B8-%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-%D0%BD%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%B8%D0%BC-news744624.html", "text": "Доналд Тръмп решава да постави Русия и Китай на мястото им, пише “Незавсимая газета“, цитиран от Фокус. Търговията с оръжия отдавна е престанала да работи на принципа „нищо лично, това е просто бизнес“ и се е превърнала във важен инструмент на политическо влияние, пише руското издание. Несменяем световен лидер в сферата на оръжейния експорт се явяват САЩ, които продават своите кораби, самолети, танкове и ракети не на когото и да е, а само на проверени съюзници., като в това влагат политика и идеология. През последните години САЩ търсят активно начин да стеснят пазара на руските и Това омръзва на Доналд Тръмп и той на 19 април приема два документа: Политика в областта на износ на обикновени оръжия и Политика в сферата на експортна безпилотни авиационни системи. Тяхната цел е максимално да опростят експорта китайските оръжейни търговци, които от своя страна продават всичко на когото могат, на американско оръжие. По този начин безпилотни авиационни системи могат да се продават на страни като Украйна, Грузия и Молдова. „Обновяването на политиките отразява привързаността на президента към принципа“мир чрез сила“, се казва в изявление на Белия дом . Две седмици преди утвърждаването на новите политики „Рособороекспорт“ попада под удара на санкции „в отговор на съвкупността от злонамерени дейности на руското правителство по света. Дали това не е предлог да бъде стеснена силно конкуренцията на пазара, се пита изданието. Сподели:", "date": "2018.04.23", "title": "Тръмп решава да постави Русия и Китай на мястото им"}
{"url": "http://pik.bg/%D0%B0%D1%80%D0%BC%D0%B5%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%BD%D0%B8%D1%8F-%D0%BB%D0%B8%D0%B4%D0%B5%D1%80-%D0%BD%D0%B8%D0%BA%D0%BE%D0%BB-%D0%BF%D0%B0%D1%88%D0%B8%D0%BD%D1%8F%D0%BD-news744623.html", "text": "И тази вечер на протест на площада на Републиката в Ереван се събраха десетки хиляди души, съобщи РИА Новости, цитирана от БНР. Демонстрантите обвиняват бившия президент, сега премиер Серж Саркисян, който е \"силният човек\" в Армения повече от 10 години, че не е намалил бедността и корупцията, в момент, когато националната икономика остава в ръцете на олигарси. По-рано полицията арестува лидерът на опозицията Никол Пашинян. Според прокуратурата Пашинян и още двама депутати от опозицията, са били арестувани, защото са организирали незаконни шествия и митинги и са призовавали към блокиране на пътища и парализиране на дейността на обществените институции. По-рано разговорът между арменския премиер Серж Саркисян с Пашинян приключи бързо.  \"Дошъл съм да обсъдим вашата оставка\", каза Пашинян на премиера пред телевизионните камери. \"Това не е диалог, това е шантаж\",  заяви Саркисян и напусна залата в хотела, където бе насрочена срещата. Свещеници от Арменската апостолическа църква отидоха вчера при демонстрантите и призоваха всички участници в конфликта да запазят спокойствие. Американското посолство в Ереван призова страните във вътрешнополитическата криза в страната да проявят сдържаност и да избягват сцени на насилие. Това се посочва в комюнике на дипломатическата мисия, публикувано снощи. След два последователни мандата като президент на Армения, във вторник Серж Саркисян бе избран за премиер. Протестиращите смятат 63-годишния политик, който е във властта от 1993 г., за виновен за бедността и корупцията в страната. Саркисян е считан за довереник на Кремъл. Вълната на протеста се обърна срещу него след оспорвана конституционна промяна, която превръща Армения от президентска в парламентарна република. Гласуваните на референдум преди 3 години промени значително разширяват правомощията на министър-председателя за сметка на държавния глава. Опозицията смята, че промените облагодетелстват лично Саркисян. За това протестиращите настояват бившият президент и настоящ премиер да се оттегли от властта. Сподели:", "date": "2018.04.23", "title": "Арменската полиция арестува опозиционния лидер Никол Пашинян"}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%BF%D0%BE%D1%82%D1%80%D0%B5%D1%81-%D0%B1%D0%BB%D0%B0%D0%B3%D0%BE-%D0%B4%D0%B6%D0%B8%D0%B7%D1%8A%D1%81%D0%B0-%D0%BE%D1%82%D0%B1%D0%BB%D1%8A%D1%81%D0%BA%D0%B2%D0%B0-%D1%81-%D0%BC%D0%B0%D0%B7%D0%BD%D0%B0-%D0%BA%D0%BE%D1%81%D0%B0-news744629.html", "text": "Благо Джизъса отвраща все по-намаляващата си фенска маса със своята мазна коса. Бившият футболист очевидно е ударил дъното не само във финансов план, но и по отношение на личната хигиена. Напоследък косата му непрекъснато виси на дълги, мазни и грозни кичури около неговото прегоряло от солариум лице. Според някои Благой Георгиев всъщност се къпе редовно, но прическата му изглежда по този начин заради стилизиращите продукти, които използва, пише столичен седмичник. И с просто око се вижда обаче, че все още Благо прекалява с количествата гел, пяна и всичко останало, което маже по главата си. Едва ли има фризьор, който ще го похвали за начина, по който изглежда в момента. По-скоро би го посъветвал да влезе в банята и да набляга повече на шампоана, отколкото на гела за коса. Сподели:", "date": "2018.04.23", "title": "ПЪЛЕН ПОТРЕС! Благо Джизъса отблъсква с мазна коса "}
{"url": "http://pik.bg/%D0%B8%D0%BC%D0%B0-%D0%B2%D1%80%D1%8A%D0%B7%D0%BA%D0%B0-%D0%BC%D0%B5%D0%B6%D0%B4%D1%83-%D1%81%D0%B8%D0%BB%D0%B0%D1%82%D0%B0-%D0%BD%D0%B0-%D1%80%D1%8A%D0%BA%D0%BE%D1%81%D1%82%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%B8-%D0%B8%D0%BD%D1%82%D0%B5%D0%BB%D0%B5%D0%BA%D1%82%D0%B0-news744637.html", "text": "Изследователи от университета в Манчестър установиха връзката между силата на ръкостискането и интелекта, като силното здрависване говори за развити умствени способности, пише в. \"Дейли мейл\", цитиран от БТА. Учените отбелязват, че съществува пряка зависимост между мускулната сила при здрависването и доброто здраве на мозъка. Сега специалистите от Манчестър си задават въпроса дали можем да развиваме умствените си способности, като укрепваме своята мускулна сила. Учените възнамеряват да проведат тестове с доброволци с вдигане на щанги. Хората, които се отличават със слабо ръкостискане, в повечето случаи разполагат с по-малко бяло вещество в мозъка. В същото време силата при здрависването позволява да се оценят измененията на умствените способности на човека в зряла и напреднала възраст. Сподели:", "date": "2018.04.23", "title": "Има връзка между силата на ръкостискането и интелекта?"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D1%82-%D0%B3-7-%D1%80%D0%B0%D0%B7%D0%B8%D1%81%D0%BA%D0%B2%D0%B0%D1%82-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D1%80%D1%83%D1%81%D0%B8%D1%8F-news744626.html", "text": "Външните министри на страните от Г-7 се събраха на двудневна среща в кананския град Торонто, за да потвърдят единния си фронт срещу Русия и да обсъдят позициите преди важните предстоящи решения за Иран и Северна Корея, предаде Франс прес, цитиран от БНР. Преди срещата на върха на седемте най-развити индустриални държави на 8 и 9 юни в Квебек, двудневните заседания вчера и днес на външните министри и днес и утре - на министрите на вътрешните работи и сигурността, са посветени на една и съща тема: \"Изграждане на по-мирен и по-сигурен свят\". На едно от работните заседания външните министри ще обсъждат \"укрепването на демокрацията срещу външни намеси\" - ясен намек за ролята на Русия на Владимир Путин в изборните процеси в САЩ и Европа, отбелязва Франс прес. Германският външен министър Хайко Маас се обяви против връщането на Русия в Г-7, която в момента включва Великобритания, Германия, Италия, Канада, САЩ, Франция и Япония, предаде ДПА. \"Условията за връщането на Русия във формата не са изпълнени и към момента това не е тема, която трябва да разискваме\", коментира Маас. Въпреки това министърът поддържа тезата си, че Русия трябва да бъде част от решението на сирийския конфликт и кризата в Украйна. \"Трябва да поддържаме конструктивен диалог с Москва, за да постигнем мирно решение на конфликтите\", заяви Маас. Русия беше изключена от групата на развитите световни икономики след анексирането на Крим през 2014 г., след като стана пълноправен член през 2003 г. Сподели:", "date": "2018.04.23", "title": "Външните министри от Г-7 разискват отношенията с Русия"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8-%D0%B8%D1%80%D0%B0%D0%BA-%D1%81%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D1%80%D0%B5%D0%BF%D0%B0%D1%82%D1%80%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-%D0%B7%D0%B0-%D1%83%D0%B1%D0%B5%D0%B6%D0%B8%D1%89%D0%B5-news744625.html", "text": "Германия и Ирак се договориха да работят в по-тясно сътрудничество по репатрирането на кандидати за убежище и възстановяването на Ирак. Това е станало на среща в Багдад между иракския премиер Хайдер ал Абади и германския министър на икономическото сътрудничество и развитие Герд Мюлер, предаде ДПА, цитирана от БНР. Мюлер заяви, че двете страни са се споразумели за по-интензивно сътрудничество по връщането на бежанците и планират отваряне на два консултантски центъра по въпроси на миграцията в Ирак. До 10 хиляди иракчани ще получат помощ за завръщане в страната си, съобщи германският министър. От пребиваващите в момента в Германия 240 хиляди иракчани около 12 хиляди са с отхвърлени молби за убежище по данни на германското министерство на развитието. Сподели:", "date": "2018.04.23", "title": "Германия и Ирак се договориха за репатрирането на кандидати за убежище"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0%D1%82%D0%B5%D0%B3%D0%BD%D0%B0-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%B7%D0%B0-%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D1%83%D0%B1%D0%B5%D0%B6%D0%B8%D1%89%D0%B5-news744630.html", "text": "Френското национално събрание - долната камара на парламента, прие с голямо мнозинство оспорван закон, затягащ правилата за даване на убежище. Това стана след бурни дебати, които за първи път предизвикаха пропукване на единството в партията на президента Еманюел Макрон, отбелязва Ройтерс, цитирана от БНР. Законът бе одобрен с 228 гласа \"за\", 128 депутати гласуваха \"против\", а 24-ма се въздържаха. Дебатите ще продължат през юни в Сената - горната камара на парламента. Текстът предвижда да се удвои до 90 дни времето за задържане на нелегални мигранти, намалява сроковете за подаване на молби за убежище и определя наказание от една година затвор и глоби за нелегално пресичане на границите. Законът, който беше остро критикуван от правозащитни организации и от левите партии, е ключов тест за единството в центристката партия на президента Макрон \"Република, напред!\". Един депутат от президентската партия гласува против текста, а 14 се въздържаха. Преди гласуването председателят на парламентарната група Ришар Феран предупреди, че гласуване \"въздържал се\" ще бъде възприето като дребно прегрешение от партийното ръководство, но гласуване против ще се смята за \"смъртен грях\". Сподели:", "date": "2018.04.23", "title": "Франция затегна правилата за даване на убежище "}
{"url": "http://pik.bg/%D0%BE%D1%87%D0%B0%D0%BA%D0%B2%D0%B0-%D1%81%D0%B5-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BF%D0%B0%D1%80%D0%B8%D0%B6%D0%BA%D0%B8%D1%8F-%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80-%D1%81%D0%B0%D0%BB%D0%B0%D1%85-%D0%B0%D0%B1%D0%B4%D0%B5%D1%81%D0%BB%D0%B0%D0%BC-news744635.html", "text": "Очаква се присъдата срещу парижкия атентатор Салах Абдеслам, предава AFP, цитирана от Фокус. Белгийски съд ще произнесе присъдата срещу Салах Абдеслам, последният оцелял от парижките атентатори, заради престрелката с белгийската полиция довела до неговото залавяне. Прокуратурата иска присъда от 20 години затвор срещу него и съучастника му Софиен Аяри за опит за убийство, свързано с тероризъм и притежаване на забранени оръжия. Сподели:", "date": "2018.04.23", "title": "Очаква се присъдата срещу парижкия атентатор Салах Абдеслам"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B3%D0%BE%D1%82%D0%B2%D1%8F%D1%82-%D1%81%D0%B5-%D0%BD%D0%BE%D0%B2%D0%B8-%D0%B7%D0%B0%D0%BA%D0%BE%D0%BD%D0%B8-%D0%B7%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news744645.html", "text": "Обществено обсъждане на три работни проекта, които да заменят настоящия Закон за движение по пътищата, ще се състои днес. Единият е за движението по пътищата, вторият - за водачите, а третият ще регламентира пътните превозни средства. Сподели:", "date": "2018.04.23", "title": "ВАЖНО! Готвят се нови закони за движение по пътищата"}
{"url": "http://pik.bg/%D0%BF%D0%B0%D0%BA-%D0%BD%D0%B0%D0%B3%D0%BB%D0%B0%D1%81%D0%B5%D0%BD%D0%BE-%D0%BA%D0%BE%D1%86%D0%B5%D1%82%D0%BE-%D0%BF%D0%B5%D1%87%D0%B5%D0%BB%D0%B8-%D0%BA%D0%B0%D1%82%D0%BE-%D0%B4%D0%B2%D0%B5-%D0%BA%D0%B0%D0%BF%D0%BA%D0%B8-%D0%B2%D0%BE%D0%B4%D0%B0-news744628.html", "text": "Константин ще спечели развлекателното шоу „Като две капки вода“. Изпълнителят на „Черна роза“ е предварително избран за победител от продуцентите на риалитито. Именно поради тази причина на Коцето му се падат що-годе лесни образи. Певецът е силно лансиран от почти всички ръководни фактори във формата и това е видно в класирането до момента. Константин има огромна преднина пред своите конкуренти и е сигурен за големия финал, който категорично ще спечели. В предаването в понеделник изпълнителят отвя останалите участници. Коцето се превъплъти в образа на големия наш певец Орлин Горанов и спечели категорично, но не и според голяма част от почитателите на риалитито. Следващата седмица чалга певецът ще трябва да имитира италианския оперен певец Андреа Бочели, чийто образ много прилича на Горанов. „На Коцето му се падат идентични образи. Журито винаги му дава високи оценки. Ощетяват Славин, който се справя чудесно“, гласят част от коментарите в социалната мрежа. Константин е супердобър приятел на Димитър Ковачев-Фънки. Музикантът, който е жури във формата, видимо удря по едно рамо на своя авер и така го бута напред. Често Фънки дава най-високи точки на приятеля си, въпреки че той не заслужава подобна оценка, пише столичен ежедневник. Коцето е в чудесни отношения и с един от менторите в развлекателното шоу – Станимир Гъмов. Победителят от първия „ВИП брадър“ на няколко пъти купонясва до ранни зори с актьори, а компания им прави и един от водещите – Димитър Рачков. Всичко това накара зрителите да заподозрат, че форматът на „Капките“ е нагласен. Според тях не е редно някои от участниците да са в толкова близки отношения с част от журито или с менторите. Сподели:", "date": "2018.04.23", "title": "ПАК НАГЛАСЕНО! Коцето печели \"Като две капки вода\""}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B3%D1%83%D0%BB%D1%8F%D0%BD%D1%86%D0%B8-%D0%B8-%D0%BD%D0%B8%D0%BA%D0%BE%D0%BF%D0%BE%D0%BB-%D0%BF%D0%B0%D0%BA-%D1%89%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D0%BF%D1%8A%D1%82%D1%8F-%D0%B7%D0%B0-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5-%D1%81%D0%BE%D0%BC%D0%BE%D0%B2%D0%B8%D1%82-news744633.html", "text": "Жители от общините Гулянци и Никопол отново протестират и ще блокират пътя за пристанище Сомовит. Причината е в поетото и неизпълнено обещание от АПИ за началото на цялостен ремонт в натоварена отсечка от републиканската пътна мрежа, предава БНР. Преди седмица протестиращите получиха обещание, че ще започне ремонт до 20 април на отсечка от републиканската пътна мрежа Милковица – Сомовит, която е в изключително лошо състояние. Тя е прекият път до пристанище Сомовит и на ден минават десетки тежкотоварни камиони. Директорът на Областното управление инж. Ивайло Денчев обясни: \"Изготвил съм и съм изпратил в Агенция \"Пътна инфраструктура\"-София допълнително задание за тези пари, за които говорихме тогава - около 4 милиона, и чакам всеки момент да бъде одобрено заданието, за да започнем работа.\" Гражданският инициативен комитет подготвя нови протести. Андриян Аурелов допълни:\"В понеделник от 10.00 до 18.00 ч., тъй като няма признаци на започване на цялостния ремонт на пътя. Само засипаха дупките с натрошен материал и вече никой не се е появявал.\" Сподели:", "date": "2018.04.23", "title": "Жители на Гулянци и Никопол пак ще блокират пътя за пристанище Сомовит"}
{"url": "http://pik.bg/%D1%81%D1%8A%D0%B2%D0%B5%D1%82%D1%8A%D1%82-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%B7%D0%B0%D1%81%D0%B5%D0%B4%D0%B0%D0%B2%D0%B0-%D0%B2-%D0%BD%D0%B4%D0%BA-news744636.html", "text": "Здравословно хранене при децата и ефективността на лекарствата е темата на Неформалното заседание на Съвета на министрите на здравеопазването, което ще се проведе днес в НДК. Основната дискусия на тема \"Здравословно хранене при децата\" е един от приоритетите на Българското председателство на Съвета на ЕС в сектор \"Здравеопазване\". Акцентът ще бъде поставен върху предлагането на здравословна храна за децата. Дебатите по темата ще се проведат в рамките на първия панел от програмата - \"Здравословно бъдеще за Европа: здравословно хранене при децата\". По време на Неформалния съвет ще бъде дискутирана и ефективността на лекарствените продукти и достъпността им, включително в контекста на финансовата устойчивост на здравните системи. Тези обсъждания са предвидени по време на втория панел - \"Здравето като истински победител: ефективност, наличност и достъпност на лекарствени продукти\", който ще започне от 14.00 часа, предава БНР. Министрите на здравеопазването на държавите от ЕС ще обърнат специално внимание и на бъдещето на здравеопазването в рамките на общността. Сподели:", "date": "2018.04.23", "title": "Съветът на министрите на здравеопазването заседава в НДК"}
{"url": "http://pik.bg/%D0%BD%D0%B5%D1%89%D0%B0%D1%82%D0%B0-%D0%B7%D0%B0-%D0%BA%D0%BE%D0%B8%D1%82%D0%BE-%D0%BF%D1%80%D0%B0%D1%85%D0%BE%D1%81%D0%B2%D0%B0%D0%BC%D0%B5-%D0%BD%D0%B5%D0%BE%D1%81%D1%8A%D0%B7%D0%BD%D0%B0%D1%82%D0%BE-%D0%BF%D0%B0%D1%80%D0%B8-news744634.html", "text": "Опитвате се да спестите пари? По-скоро ще ги похарчите, отколкото да успеете да ги скътате. Ако имате сериозен проблем с харченето на пари и никога не можете да си направите сметка, явно има разходи, които са доста неоправдани и от които може да се лишите. Замисляли ли сте се за какво харчите най-много и как може да съкратите някои разходи, без да го усещате като лишение? Според проучване, хората харчат най-много за вечеря навън и за храна, която не консумират. Ето причините за изтичането на парите ви и как да редуцирате това. Според проучването 70% от жените признават, че харчат много пари за хранене навън. И това не е изненада, тъй като по-голямата част са склонни да го правят по време на работа. Един от начините за ограничаване на това е като започнете да планирате. Например, ако имате вечеря навън, вземете закуска и обяд за офиса от вкъщи, за да спестите. Овен това обядът обикновено е по-евтин от вечерята, затова помислете за вариант да се храните на обяд извън офиса, а вечерята да бъде у дома. Друг начин да се ограничи храненето навън е да планирате обедите си. В Pinterest има страхотни идеи за менюта, така че лесно ще си подготвяте различен обяд всеки ден. Освен това може да си организирате меню – предизвикателство с колегите, което ще ви стимулира да приготвяте храната у дома. Колко често ви се случва да накупите храна, която в крайна сметка да остане неизядена или да й изтече срокът на годност? Решението тук отново е планирането. Ако си направите план за менюто напред, ще знаете какво има нужда да купите, така че да намалите до минимум остатъците. Друго решение е да замразявате храната, която остава, като надписвате кога сте го направили. Освен планираното меню, отивайки в магазина, бъдете сити, за да не се изкушите да купите излишни неща. Ако имате възможност, пазарувайте от онлайн магазин. Средствата за доставка често ще бъдат по-малко спрямо парите, които ще дадете, ако накупите един куп продукти, които не са ви необходими. Точно те са това, което носи печалба на банките. Дори да правите вноски всеки месец, уверете се, че покривате минимума на точната дата, за да не започнете да трупате големи лихви. Старайте се да покривате възможно най-скоро задълженията си и следете стриктно за допълнителни такси, които могат да изкарат баланса ви на минус. Алкохолът струва много пари, особено в барове и ресторанти. Затова ако се виждате с някого навън, поръчайте си чаша, не повече. Ако вашият кабелен оператор ви предложи нов план, само защото в него има няколко канала в повече, не е задължително да го приемате, особено ако не ги гледате. Има варианти, в които да следите много неща и онлайн. Обмисляйте тези допълнителни разходи внимателно, за да не се окажете в края на месеца с голяма сметка, без да има защо. Понякога тези неща могат да бъдат много скъпи, но винаги има алтернативи, с които да намалите разходите. Например вместо да ходите на курс по занаятчийство, опитайте да изработите „направи си сам“ неща по клипове в интернет, фитнесът заменете с тренировка у дома, а вместо да излезете на вечеря с приятели, организирайте я вкъщи. Модата идва и си отива – затова дрехите са наистина голяма инвестиция. Мислете за качеството пред количеството и гледайте на дрехата като на нещо, което ще износите все пак. Обаждали ли сте се скоро на мобилния си оператор, за да питате за по-евтин план? Днес има голяма конкуренция и съответно цените, които могат да ви предложат, са конкурентни. Проверявайте регулярно за оферти. Източник: profit.bg Сподели:", "date": "2018.04.23", "title": "Нещата, за които прахосваме неосъзнато пари"}
{"url": "http://pik.bg/%D1%82%D0%B2%D0%BE%D1%80%D1%86%D0%B8-%D0%BE%D1%82-%D0%B1%D0%BD%D1%80-%D1%81%D0%B5-%D0%B2%D0%B4%D0%B8%D0%B3%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news744660.html", "text": "Творците от музикалните състави на Българското национално радио излизат тази сутрин на протест пред сградата на БНР. Те настояват за увеличение на бюджета на обществената медия за музикалните състави, за да може заплатите им да се повишат поне с 50 процента. Намеренията на творците са в следващите дни да организират поредица от протестни акции пред Министерството на финансите, Министерския съвет и Народното събрание. Сподели:", "date": "2018.04.23", "title": "Творци от БНР се вдигат на протест"}
{"url": "http://pik.bg/%D1%8F%D0%B9%D1%87%D0%B5%D0%BD%D0%B8-%D1%80%D1%83%D0%BB%D0%B0-%D1%81-%D1%88%D1%83%D0%BD%D0%BA%D0%B0-news385426.html", "text": "6 яйца 1/4 ч.л. сол 30 г масло 100 г шунка половин връзка рукола Сподели:", "date": "2018.04.23", "title": "Яйчени рула с шунка "}
{"url": "http://pik.bg/%D1%81%D0%BA%D0%BE%D1%82%D0%BB%D0%B0%D0%BD%D0%B4-%D1%8F%D1%80%D0%B4-%D0%BC%D1%8A%D0%BB%D1%87%D0%B8-%D0%B7%D0%B0-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F%D1%82%D0%B0-%D0%BA%D0%BE%D0%B9-%D0%B5-%D0%BE%D1%82%D1%80%D0%BE%D0%B2%D0%B8%D0%BB-%D1%81%D0%BA%D1%80%D0%B8%D0%BF%D0%B0%D0%BB-news744601.html", "text": "Скотланд Ярд не коментира информацията на таблоида \"Сънди пипъл\", че британски следователи установили извършителя на престъплението в Солсбъри от 4 март, където бяха отровени бившият руски двоен агент Сергей Скрипал и дъщеря му Юлия. Това съобщи пресслужбата на столичната полиция, чиито контратерористи оглавяват разследването по случая, предаде ТАСС, цитирана от БТА. \"Сънди пипъл\" цитира полицейски източници, според които следствието подозира, че акцията срещу двамата Скрипал е извършена от 54-годишен бивш служител на руската Федерална служба за сигурност. Той бил известен с прякора Гордон, използвал също фалшивото име Михаил Савицкис и още два псевдонима. Таблоидът твърди, че според полицията този човек е напуснал вече Острова и се е върнал в Русия, а в операцията срещу Скрипал е действала група от общо 6 души. Гордон бил експерт по източни бойни изкуства, по-специално по жиу-жицу, имал юридическо образование и бил в списъка с \"активни резерви\" на ФСС, тъй че имало възможност да е използван за мисии в чужбина. Според изданието британското следствие научило името на заподозрения на 16 април след петчасов разпит на Борис Карпичков, 59-годишен бивш служител от КГБ, избягал през 1998 г. във Великобритания. Той бил ръководител на Гордон по време на операция в Латвия в началото на 90-те. Вестникът помества дори снимка на предполагаемия изпълнител, но прикрива с черен правоъгълник очите и замъглява цялото лице, което прави разпознаването невъзможно. Сподели:", "date": "2018.04.23", "title": "Скотланд Ярд мълчи за разкритията кой е отровил Скрипал"}
{"url": "http://pik.bg/%D1%82%D1%80%D1%83%D0%B4%D0%B5%D0%BD-%D0%B6%D0%B8%D0%B2%D0%BE%D1%82-%D0%BB%D0%B8%D0%BB%D0%B8-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%87%D0%BA%D0%B0-%D0%B2-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%8F-%D1%81%D0%B8-%D0%B4%D0%BE%D0%BC-%D1%84%D0%B5%D0%BD%D0%BE%D0%B2%D0%B5-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B8-%D0%BE%D1%81%D0%B2%D0%B8%D1%80%D0%BA%D0%B0%D1%85%D0%B0-%D0%BF%D1%80%D0%B8%D0%BC%D0%B0%D1%82%D0%B0-news744588.html", "text": "Лили Иванова е най-яркото доказателство, че за славата се плаща жестока цена. Легендата на българската музика става на 79 години във вторник и ще отбележи рождения си ден като затворник в собствения си дом. Лили е развила ужас към срещи с непознати хора. Примата не излиза от дома си ако няма концерти, репетиции или записи. Легендата стояла заключена вкъщи сама и в пълна тишина. Обяснявала, че по този начин се зарежда и почива, но според нейни колеги паричната е в изострените й нерви, които предизвиквали пълна апатия към всичко. Говори се, че това състояние се засилили през есента, когато фенове я нападнали с молба за обща снимка. Срещата била пред фризьорския салон, в който всеки понеделник Лили има запазен час. Тъй като била без грим, разрошена и с тъмни очила тя отказала да се снима . Те обаче не разбрали притеснението й и започнали да я обиждат и освиркват. Певицата се разтреперила и с часове не можела да се успокои. От този момент нататък дори фризьорката започнала да я посещава в дома й. Лили не се появи дори на поклонението на Тончо Русев, който почина скоро, пише столичен седмичник. Сподели:", "date": "2018.04.23", "title": "ТРУДЕН ЖИВОТ! Лили затворничка в собствения си дом! Фенове нападнаха и освиркаха примата"}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%BD%D0%B0%D1%88%D0%B0-%D0%BC%D0%B8%D1%81%D0%BA%D0%B0-%D1%81%D0%B5-%D1%84%D1%80%D1%8A%D1%86%D0%BA%D0%B0-%D0%BD%D0%B0-%D1%84%D0%BE%D1%80%D0%BC%D1%83%D0%BB%D0%B0-1-%D0%B2-%D0%BC%D0%BE%D0%BD%D0%B0%D0%BA%D0%BE-news744539.html", "text": "Една от най-успешните българки в чужбина - Мисис България Ана Иванова, ще бъде специален гост на престижното автомобилно състезание Формула 1 в Монако в края на май, предава Хотарена.нет. Красавицата живее повече от 10 години в столицата на милионерите и е чест гост на елитните събития край Лазурния бряг. Неотдавна по покана на президента на Ротари клуб Интернационал Монако - Леонид Жакот, Ана Иванова бе официален гост на международната организация в хотел \"Меридиан\" Монако. От години Мисис България организира благотворителни инициативи в чужбина с нейната асоциация, регистрирана на територията на Монако - \"Monaco Dreams\". През тази година тя се включи в новата благотворителна кампания на Ротари Клуб Монако за подпомагане на децата от третия свят с учебници, компютри и интеграция. Сподели:", "date": "2018.04.23", "title": " БАРОВКА! Наша миска се фръцка на Формула 1 в Монако"}
{"url": "http://pik.bg/%D0%BD%D0%BE%D0%B2%D0%B0%D1%82%D0%B0-%D1%82%D1%83%D1%80%D1%81%D0%BA%D0%B0-%D0%B4%D0%BE%D0%B1%D1%80%D0%B0-%D0%BF%D0%B0%D1%80%D1%82%D0%B8%D1%8F-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news744618.html", "text": "Висшата избирателна комисия в Турция съобщи кои са десетте партии в страната, които имат право да участват в предстоящите предсрочни избори на 24 юни. Междувременно опозиционната Народнорепубликанска партия обяви, че 15 от нейните депутати ще подкрепят новосъздадената \"Добра партия\". С това решение \"Добра партия\", която вече има 5 депутати, ще събере 20 души за съставяне на парламентарна група, което ѝ гарантира право на участие в предстоящия вот. Според ръководителя на формацията Мерал Акшенер поведението на председателя на Народнорепубликанската партия е исторически демократично и надхвърля всякакъв вид благодарност, предава БНР. Вицепремиерът и правителствен говорител Бекир Боздаг определи действието като \"срамно\", а лидерът на крайните националисти, от които \"Добрата партия\" се отцепи – като \"мръсна игра\". В изборите ще участват петте парламентарно-представени партии – Партията на справедливостта и развитието, Народнорепубликанската партия, Демократичната партия на народите и Партията на националистическото действие и \"Добрата партия\", както и пет други формации. Това са консервативно-националистическите Партия Независима Турция и Партия на Великия съюз, дясноцентристката Демократическа партия, умерено проислямската и критична към правителството \"Партия на щастието\" и ляво-националистическата Партия \"Ватан\" (Родина). Управляващите ще обявят предизборната си програма тази седмица преди партийния конгрес в Истанбул, а Народнорепубликанската партия ще проведе срещи с още 4 опозиционни сили в понеделник и вторник. Очаква се партиите да обсъждат обща подкрепа за опозиционния кандидат, ако се стигне до втори тур на президентските избори. Сподели:", "date": "2018.04.23", "title": "Новата турска \"Добра партия\" ще участва в предсрочните избори в страната"}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B9-%D0%BF%D0%BE%D0%B5%D0%BC%D0%B0-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B3%D0%B5%D0%BD%D0%B3%D0%B5%D1%80%D0%B0-%D0%B2-%D0%B0%D0%B9%D1%82%D0%BE%D1%81-news744602.html", "text": "39-годишният айтозлия Теодор Янев е новият управител на Етнографския комплекс \"Генгер\", научи Флагман.бг. Той е избран след проведен конкурс, като е преборил конкуренцията на трима кандидати. Теодор Янев поема управлението на общинското дружество, след като досегашният шеф Любомир Татаров напусна поста. На сесия на местния парламент през идната седмица общинските съветници в Айтос трябва да гласуват освобождаването на Татаров, както и утвърждаването на новия управител. Любомир Татаров пое управлението на \"Генгер\" ЕООД в началото на април м.г. Тогава той бе единственият кандидат за поста и определено впечатли съветниците с амбициозна бизнес програма, с която смяташе да възроди общинското дружество. Той обаче се задържа на поста само една година. Сега надеждата на Общината и местния парламент в Айтос е да са попаднали на добър управител, който да превърне \"Генгер\" в още по-предизвикателно място за посетителите. Теодор Янев има опит в ръководна позиция, дълги години управлявал строителен хипермаркет в Айтос. Етнографският комплекс \"Генгер\" е една от най-големите забележителности на Бургаска област. Комплексът олицетворява действаща на открито етнографска експозиция, представяща най-типичните за айтоския край народни художествени занаяти. \"Генгер\" привлича туристи не само България, а и гости от чужбина. Сподели:", "date": "2018.04.23", "title": "Стана ясно кой поема управлението на \"Генгера\" в Айтос"}
{"url": "http://pik.bg/%D0%BD%D0%B0%D0%BF%D0%B0%D1%81%D1%82-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BA%D0%B0%D0%BD%D0%B1%D0%B5%D1%80%D0%B0-%D1%81%D0%B5-%D0%B1%D0%BE%D1%80%D1%8F%D1%82-%D1%81-%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5-%D0%BD%D0%B0-%D0%B4%D0%B8%D0%B2%D0%B8-%D0%BF%D0%B0%D1%83%D0%BD%D0%B8-news744533.html", "text": "Властите в австралийската столица Канбера търсят начин да се справят с размножаващите се стихийно диви пауни, съобщава Би Би Си, цитирани от Булнюз. По данни на Canberra Times администрацията планира да определи един ден в годината за залавяне на определен процент от красивите птици, за да се ограничи разрастването на популацията, която може да проникне и в резерватите в съседство с Канбера, а това ще се отрази негативно на местната флора и фауна. От 2003 г. управлението на градския транспорт получава често жалби от жителите на града, че пауните предизвикват опасни ситуации по пътя. В някои от районите дивите пилета са се приспособили толкова добре, че веднъж местен жител намерил във ваната си паун, който се съзерцавал в огледалото. И Канбера не е единственият град, който се замисля как да ограничи нашествието на дивите птици. През януари и Brisbane Times написа, че местните власти ще забранят отглеждането на пауни в домашни условия под заплахата от глоби до 5 000 долара. Хората се оплакват, защото птиците, освен многобройни, вдигат и много шум, особено в периода на ухажване, а при това нанасят много щети на тревата в парковете и на градините. В същото време много хора протестират срещу лова на пауни по улиците, защото са „добри съседи и приятни за гледане“. Доколкото е известно пауните са се появили в Канбера, след като намиращият се наблизо зоопарк бил затворен. Екзотичните птици са родом от Южна Азия, но през последните 200 години са пренесени по цял свят от пътешественици и колонизатори. В Австралия ги донесли англичаните, които обичали да им се любуват в градините си. Според плана на Канбера, ако заловените птици няма къде да бъдат заселени, ще бъдат умъртвявани хуманно. Подобна операция за лов на птици имаше и през 2012 и 2015 г., но завърши с провал – пауните нямаше къде да бъдат изпратени и бяха пуснати на свобода. Сподели:", "date": "2018.04.23", "title": "Напаст! Властите в Канбера се борят с нашествие на диви пауни"}
{"url": "http://pik.bg/162-%D1%81%D0%B5%D0%BB%D0%B0-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7%D0%BB%D1%8E%D0%B4%D0%BD%D0%B8-news744566.html", "text": "62 населени места у нас са без население. Най-голям е техният брой в областите Габрово, Велико Търново и Кърджали - съответно 61, 58 и 11. В 1172, или в 22.3% от населените места живеят от 1 до 49 души включително. С население над 100 хиляди души са шест града в страната, в които живеят 34.1% от населението на страната. Най-голяма по население е столичната община - 1 325 429, следвана от общините Пловдив - 345 213, и Варна 344 748. Най-малката община е Трекляно – 798 души. Сподели:", "date": "2018.04.23", "title": "162 села останаха безлюдни"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D0%B0%D1%80%D0%BC%D0%B5%D0%BD%D0%B8%D1%8F-%D1%80%D0%B0%D1%81%D1%82%D0%B5-%D0%B4%D0%B5%D1%81%D0%B5%D1%82%D0%B8-%D0%B4%D0%B5%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D1%81%D1%80%D0%B5%D1%89%D1%83-%D0%B2%D0%BB%D0%B0%D1%81%D1%82%D1%82%D0%B0-news744597.html", "text": "Десети ден продължават антиправителствени протести в Армения, стотици арестувани и задържан и отведен в неизвестна засега посока опозиционен лидер. Напрежението избухна, след като бившият президент Серж Саркисян беше назначен за премиер, а правомощията му бяха разширени, и се покачи още повече тази сутрин, когато Саркисян и лидерът на опозицията Никол Пашиян размениха остри реплики в хотел в центъра на столицата. Минути по-късно полицията изведе опозиционера, предава БНТ. Серж Саркисян и опонентът му Никол Пашиян се срещнаха, за да обсъдят антиправителствените протести и да сложат край на напрежението. Вместо да стигнат до компромис, ситуацията се усложни още повече. Поисканата му оставка разгневи Саркисян и той напусна масата на преговорите. Но не и преди да припомни, че през 2008 г. опонентът му е арестуван именно по време на протести срещу държавния глава. Малко по-късно Пашиян се присъединява към протестиращите десети ден хиляди арменци. Призовава ги да продължат да излизат по улиците, докато Саркисян не слезе от власт. Органите на реда използваха сълзотворен газ, а в суматохата лидерът на опозицията и двама негови заместници бяха отведени от униформените. Официално се твърди, че тримата не са арестувани, а само принудително отстранени от шествието. Според протестиращите истината е друга. Армения изпадна в политическа криза, след като преди месец изтече 10-годишния срок, който законът разрешаваше на Серж Саркисян да бъде президент. Във вторник с огромно мнозинство парламентът избра 63-годишния арменски лидер за премиер. Де факто той има не по-малко власт от преди, след като преди време конституционни промени сведоха правомощията на държавния глава в Армения до протоколни и реалната власт вече е у премиера. Противниците му го обвиняват, че е отговорен за високата безработица и крайната бедност на част от населението. Обвиняват го още в корупция и зависимост от Русия и го сравняват с Путин. Според поддръжниците на Саркисян той е единственият политик с достатъчно голям опит, за да ръководи успешно тримилионната Армения. Сподели:", "date": "2018.04.23", "title": "Напрежението в Армения расте! Десети ден продължават протестите срещу властта"}
{"url": "http://pik.bg/%D0%BF%D1%80%D0%BE%D0%BB%D0%B5%D1%82%D0%BD%D0%B0-%D0%BC%D0%BE%D0%B4%D0%B0-%D0%B7%D0%B0-%D0%B7%D1%80%D0%B5%D0%BB%D0%B8-%D0%B4%D0%B0%D0%BC%D0%B8-news744585.html", "text": "Всяка жена, независимо от своята възраст, иска да изглежда и да се чувства привлекателна. Дори и след навършване на 50-годишна възраст трябва да продължаваме да обръщаме внимание на облеклото си, но не да залитаме към младежкото, а да съобразим моделите с възрастта и фигурата си. За да изглеждаме стилно на тази възраст, не трябва да носим ярки и младежки рокли, но не бива да залитаме прекалено и към тъмните нюанси, казват стилистите. Основните неща, които всяка дама над 50 трябва да има в гардероба си, трябва да се хармонизират и да бъдат допълнени с подходящи аксесоари. По този начин винаги ще бъдат в крак с модните течения. След 50 години жената трябва да смени всичките си дънки и панталони с рокли и поли, съветват специалистите. Това винаги изглежда по-женствено и по-елегантно, успешно скривайки възможните недостатъци на фигурата. Изключение са работещите жени, в чийто гардероб трябва да има поне един панталон и костюм, специално пригоден за фигурата им. За жените след 50 г. най-добре е да заложат на най-класически стил в облеклото. Независимо от случая в такива неща ще изглеждате елегантно. Рокли в ретро и романтични стилове са изключително подходящи. Идеалният избор е и права пола до коленете. Якето или връхната дреха трябва да е в неутрален или тъмен цвят. При подбора на обувки е важно да се придържате към критериите за удобство. Вместо обувки на ток можете да изберете удобни, на малка, но стабилна подметка. Идеалните са в черен и бежов цвят, а през лятото е необходимо да се откажете от прекомерно отворените сандали. Една от големите промени, които налагат дизайнерите за следващата година, е налагането на белия цвят. Той е едновременно стилен и неутрален, носи усещането за свежест и женственост, обясняват специалистите. На заден план остават лансираните през изминалите 12 месеца жълто, синьо и нюансите на червеното. Белият цвят носи усещане за свежест и женственост. Ако все пак не ви допада новият тренд, поне може да заложите на отделни аксесоари или връхни дрехи в бяло. Популярният бохемски стил, който от много лета насам е предпочитан от дамите, прави крачка назад. На трона се възкачва кънтри и каубой визията. Тук също може да действате според собствения си стил и да заимствате някои елементи. Ботушите със заострен връх и декорация, да речем, са чудесно решение за пролетта, както и кожените якета в този стил. Ресните по дрехите също ще са доста актуални, но не са подходящи са по-пищни дами, защото допълнително разширяват фигурата. За тях стилистите препоръчват по-дълги сака, които падат свободно и са в светли цветове. Сподели:", "date": "2018.04.23", "title": "Пролетна мода за зрели дами"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%BE%D0%B8%D1%81%D0%BA%D0%B0-%D1%80%D0%B0%D0%B7%D0%BC%D1%8F%D0%BD%D0%B0-%D0%BD%D0%B0-%D0%B2%D0%BE%D0%B9%D0%BD%D0%B8%D1%86%D0%B8-%D0%BC%D0%B5%D0%B6%D0%B4%D1%83-%D0%B3%D1%8A%D1%80%D1%86%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-news744599.html", "text": "Президентът на Турция Реджеп Таийп Ердоган повдигна въпроса за евентуална размяна на двамата задържани в Турция гръцки войници, хвърлени в затвора със строг режим в Одрин за незаконно преминаване на турската граница по поречието на Марица за осемте турски, които получиха убежище в Гърция, след като избягаха от родината си в нощта на неуспешния опит за държавен преврат на 15 юни 2016 година, предава електронното издание на гръцкия вестник Protothema, цитирайки думите на турския държавен глава, изказани в интервю пред местния ТВ канал NTV, цитирани от \"Фокус\". Коментирайки резултатите от тристранната среща на върха във Варна, турският президент заяви: „Те поискаха да им върнем двамата гръцки войници и ние им казахме, че има осем войници, които се опитаха да направят преврат. Преди всичко, вие трябва да ни предадете тях и ако ни ги дадете ние можем да извадим двамата на масата за преговори“, заяви той. По отношение на скорошния инцидент с издигането на гръцкото знаме на скалист остров, Ердоган заяви, че специалните сили на Турция са свалили флага. „Тези тримата, които издигнаха знамето, не знаеха ли, че ще има реакция? Нашите специални сили отидоха на скалистото островче и го свалиха“, отбеляза той. Ердоган призова за мир с Гърция, като подчерта, че не иска повече напрежение, на фона на провокациите в Егейско и Средиземно море. Турският президент подчерта, че страната му иска мир в региона. „Нуждаем се от мир. Между другото, нашият мир с вас е като никой друг“. Той коментира и скорошната си визита в Гърция: „Младият и динамичен (премиер на Гърция Алексис) Ципрас иска да направи нова стъпка, по време на последната ми визита видях, че (гръцкият) президент (Павлос Павлопулос) споделя същия дух“, добави Ердоган. Освен това турският държавен глава отбеляза, че „грешки“ са довели до изнасяне на гръцките жители от Истанбул. „В течение на много години броят на гръцките ни граждани беше голям. Имаше десетки хиляди, стотици хиляди. Но, за съжаление, заради грешки, които нашата страна направи, нашите римски (както турците определят населението на бившата Византийска (Римска) Империя – гърци и др.) граждани отидоха в Гърция. Ние също сме правили грешки и те трябва да бъдат посочени“, заяви той. Сподели:", "date": "2018.04.23", "title": "Ердоган поиска размяна на войници между Гърция и Турция"}
{"url": "http://pik.bg/%D0%B8%D0%B7%D0%BB%D0%B0%D0%B3%D0%B0%D1%86%D0%B8%D1%8F-%D0%B3%D1%8A%D0%BC%D0%BE%D0%B2-%D1%81-%D1%82%D0%B5%D0%B6%D1%8A%D0%BA-%D0%BC%D0%B0%D1%85%D0%BC%D1%83%D1%80%D0%BB%D1%83%D0%BA-%D0%BD%D0%B0-%D1%80%D0%B0%D0%B1%D0%BE%D1%82%D0%B0-news744540.html", "text": "Актьорът Станимир Гъмов, явно не беше изтрезнял от предишната вечер, когато го засякоха папараците на столичен седмичник. Те го щракнаха на сборния пункт, от който с няколко колеги трябваше да отпътуват за представление я провинцията. Станимир държеше чаша с кафе и периодически отпиваше от нея с надеждата, че ободрителната напитка ще прогони махмурлука му. Чешитът гледаше сърдито, присвиваше очи и от време на време вдигаше ръка пред главата си, за да се предпази от дразнещите го слънчеви лъчи. Че Гъмов е пристрастен към огнената вода, отдавна не е тайна за никого в арт средите. Запознати твърдят, че актьорът се е пропил още когато е бил част от екипа на Иван и Андрей в „Сблъсък“. Някой дори смятат, че алкохолът е причина за развода на актьора. Сподели:", "date": "2018.04.23", "title": "ИЗЛАГАЦИЯ! Гъмов с тежък махмурлук на работа"}
{"url": "http://pik.bg/%D0%BE%D0%B2%D0%BB%D0%B0%D0%B4%D1%8F%D1%85%D0%B0-%D0%BF%D0%BE%D0%B6%D0%B0%D1%80%D0%B0-%D0%B2-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87%D0%B0-%D0%B2-%D0%B4%D1%83%D0%B1%D0%B0%D0%B9-news744598.html", "text": "Пожарникарите в Дубай са овладели огъня, който избухна по-рано днес в Алмаз тауърс. Пожарът започва в 14:55 местно време, твърдят очевидци. Местните власти съобщават, че няма пострадали, предава БНТ. От гражданска защита изпратиха дрон, за да огледат щетите. Пламъците са започнаха в най-високата част на кулата. Пожарни автомобили веднага са пристигнаха на мястото. „Пожарът се намира в тръба на върха на кулата. Получихме първото обаждане в 14:55 и веднага евакуирахме всички от сградата”, заяви говорител на дубайската гражданска защита. Сподели:", "date": "2018.04.23", "title": "Овладяха пожара в небостъргача в Дубай"}
{"url": "http://pik.bg/%D0%BC%D1%8A%D0%B6-%D1%81%D1%82%D0%B0%D0%BD%D0%B0-%D0%B6%D0%B5%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%BD%D0%BD%D0%B0-%D0%BF%D0%B5%D0%BD%D1%81%D0%B8%D1%8F-news744582.html", "text": "Данъчен служител в Аржентина реши да си смени пола по документи, както му позволява законът в страната, за да може да се пенсионира на 60 години като жена вместо на 65 като мъж, съобщиха местни медии, цитирани от Франс прес. Според сайта „ИнформаСалта“ този 59-годишен разведен мъж, който живее на семейни начала с млада жена, е злоупотребил със законовата възможност, която се дава на травеститите да си сменят пола по гражданско състояние, без да си правят операция по смяна на пола. „Това е очевиден случай на злоупотреба с пенсионната система и със закона за половата идентичност\", заяви директорът на службата по гражданско състояние на провинция Салта Матиас Асенато. Серхио Лазарович вече е Серхия, само и само да си остане вкъщи с новата си съпруга. Сподели:", "date": "2018.04.23", "title": "Мъж стана жена заради ранна пенсия"}
{"url": "http://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D0%BA%D1%83%D0%B7%D0%BC%D0%B0%D0%BD%D0%BE%D0%B2-%D1%81-%D0%B2%D0%B0%D0%B6%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D1%87%D0%B0%D0%BB%D1%8A%D0%BD%D0%B4%D0%B6%D1%8A%D1%80%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D0%BA%D0%B0%D0%B2%D0%B8%D0%BB%D0%B0-news744560.html", "text": "Националът на България за купа \"Дейвис\" Димитър Кузманов постигна втора победа в квалификациите на турнира от веригата \"Чалънджър\" във Франкавила (Италия) с награден фонд 43 хиляди долара. Поставеният под номер 3 в схемата на пресявките Кузманов се наложи над Патрик Рикл (САЩ) с 6:2, 6:3 за 82 минути. В първия кръг българинът направи обрат и победи с 3:6, 6:2, 6:2 Джанлука Ди Никола от Италия. За влизане в основната схема Кузманов ще играе в понеделник срещу Елиот Беншетри (Франция). Сподели:", "date": "2018.04.23", "title": "Димитър Кузманов с важна победа на Чалънджъра във Франкавила"}
{"url": "http://pik.bg/%D1%80%D0%B0%D0%B7%D0%B2%D1%8F%D0%B2%D0%B0%D1%82-%D1%81%D0%B8%D0%BD%D0%B0-%D0%BD%D0%B0-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D0%B3%D0%BE%D0%BB-%D0%B8%D0%B7-%D0%B8%D0%BD%D1%82%D0%B5%D1%80%D0%BD%D0%B5%D1%82-news744606.html", "text": "Синът на Деси Слава порасна и започна да скандализира в социалните мрежи. На кадрите се вижда, че Майки е гол в банята, където си мие зъбите, а до него е момиче на неговата възраст. Вероятно това е приятелката на звездното синче, пише Secret.bg. С тях има и друго момче, което снима разюздената гледка. Тримата изпадат в бурен смях, когато камерата на телефона започва да снима, а операторът се опитва да покаже колкото се може повече плът от момичето, но то категорично отказва. В същия момент Деси Слава и гаджето й са на почивка в Мароко. Сподели:", "date": "2018.04.23", "title": "Развяват сина на Деси Слава гол из интернет"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%83%D0%BD%D0%B3%D0%B0%D1%80%D0%B8%D1%8F-%D1%81%D1%80%D0%B5%D1%89%D1%83-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BE%D1%80%D0%B1%D0%B0%D0%BD-news744600.html", "text": "Стотици хиляди унгарци протестираха срещу правителствения контрол над медиите в страната. Демонстрантите твърдят, че заради този контрол премиерът Виктор Орбан е спечелил парламентарните избори в началото на месеца.Те поискаха опозицията да се обедини срещу дясната националистическа партия на Орбан. Демонстрацията се проведе в центъра на унгарската столица пред парламента. Организаторите твърдят, че в протеста са участвали над 100 000 души. Сподели:", "date": "2018.04.23", "title": "Огромни протести в Унгария срещу премиера Орбан"}
{"url": "http://pik.bg/%D1%87%D0%B5%D1%81%D1%82%D0%B8%D1%82-%D0%B8%D0%BC%D0%B5%D0%BD-%D0%B4%D0%B5%D0%BD-%D0%BD%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B8-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%B0-news744607.html", "text": "На 23 април имен ден празнуват всички, които носят името Александър, Александра, Александрина, Александрия, Алекси, Алеко, Сашо. Александра е едно от имената на гръцката богиня Хера. Това е четвъртото най-често използвано име за родените в България момичета през 2007-2009 година Покровителка на воините (гръцки). От старогръцки произход и означава „защитник на мъжете\". Едно от имената на гръцката богиня Хера. Александра празнува имен ден на 30 август: деня на Св. Александър, Йоан и Павел, патриарси Цариградски. Празнува също на деня на св.мчца царица Александра - 23 април, а също и на 23 ноември. 1. Името Александра е гръцко и означава покровителка на войните. 2. Енергията, което носи, е на силна воля, самостоятелност и целеустременост. 3. Жените с това име са склонни към арогантност и физическо насилие. 4. При тях е много важно влиянието на родителите са изграждане на характера им. 5. Те притежават изключителна сила и уникален чар. 6. Най-добра кариера градят в сферата на икономиката. Малцина са тези, които знаят, че Александра празнува и през април. Повечето знаят, че празникът им е през ноември. На 23 ноември православната църква почита паметта на Св. Александър Невски. На този ден Александър и Александра имат за втори път в годината имен ден (първият е на 30 август). Александър Невски е патрон на патриаршеската катедрала Александър Невски в София. Частица от неговите мощи се съхранява под купола на храм-паметника. Св. Александър Невски е роден през 1220 г. в Русия и е бил княз на Новгородската област. Историята разказва, че княз Александър храбро защитавал града си от нашествието на шведския крал, молейки Бог да му помогне. Когато вражеските армии се сблъскали при река Нева, спечелила армията на Александър. От битката при река Нева идва и името му - Александър Невски. В последствие Александър станал защитник на православната вяра в борбата на руския народ против татарите. Александър бил истински воин както на бойното поле, така и във вярата си в Бога. От там идва и значението на името Александър - защитник на мъжете, защитник на вярата, воин на вярата. Сподели:", "date": "2018.04.23", "title": "Честит имен ден на Александър и Александра!"}
{"url": "http://pik.bg/%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%BE%D1%82%D0%BE-%D0%B1%D0%B5%D0%B1%D0%B5-%D0%BD%D0%B0-%D0%BA%D0%BE%D0%B5%D1%82%D0%BE-%D0%B8%D0%B7%D0%B2%D0%B0%D0%B4%D0%B8%D1%85%D0%B0-7-%D0%B7%D1%8A%D0%B1%D0%B0-%D0%B2%D0%B5%D1%87%D0%B5-%D1%81%D0%B5-%D1%85%D1%80%D0%B0%D0%BD%D0%B8-%D0%BD%D0%BE%D1%80%D0%BC%D0%B0%D0%BB%D0%BD%D0%BE-news744608.html", "text": "Лекари в западния индийски щат Гуджарат успешно извадиха седем зъба на едномесечно бебе.   Процедурата е извършена на два етапа преди няколко месеца. Първо са извадени четири зъба, а след това останалите три, пише Би Би Си, цитиран от Нова. Зъбите на бебето са открити няколко дни след раждането му. Родителите го завели при педиатъра, тъй като имали проблеми с кърменето. След извършения преглед той открил бели тъкани в устата на бебето и препратил семейството към зъболекар. Той от своя страна открил седемте зъба. „Понякога се виждат връхчетата на зъбите, докато не пораснат. В този случай те са напълно оформени”, пояснява зъболекарят. Той допълва, че досега не е чел за такъв случай, но всъщност не било нещо необичайно. „Това е нормален биологичен процес. В този случай се е случило по-рано”, казва той. Трябвало е зъбите да бъдат отстранени хирургично, тъй като не били твърди и ако някой от тях се счупел, можело да попадне в трахеята на бебето, което би било фатално за него. Сега вече то може да се храни нормално и е добре. Все още обаче е трудно да се каже дали операцията ще даде отражение върху растежа на зъбите на бебето в бъдеще. Сподели:", "date": "2018.04.23", "title": "Новороденото бебе, на което извадиха 7 зъба, вече се храни нормално"}
{"url": "http://pik.bg/%D1%80%D1%83%D1%81%D0%BA%D0%B8%D1%8F%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BC%D0%BE%D0%BB%D0%B8-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B4%D0%B0-%D0%B7%D0%B0%D0%BC%D1%80%D0%B0%D0%B7%D0%B8-%D0%BD%D0%BE%D0%B2%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-news744615.html", "text": "Антон Силуанов моли Вашингтон да замрази новите санкции, пише “Московский комсомолец, цитиран от Фокус. Разговорите между руския финансов министър Антон Силуанов и американския му колега Стивън Мнучин и американски финансови инвеститори се провеждат по време на пролетната среща на Международния валутен фонд и Световната банка. На тях са засегнати много въпроси, включително Северна Корея, Сирия и Украйна. Основната тема на преговорите обаче са били новите санкции, които САЩ има намерение да наложи на Русия. Вашингтон заплашва да забрани на американски инвеститори да закупуват Облигации по федералния заем на Русия. Подобна мярка би навредила сериозно на Русия, тъй като 35 процента от тези облигации се държат от чужди инвеститори, включително американски. Силуанов се е опитвал да убеди Стивън Мнучин да отложат въвеждането на подобна мярка до края на годината, като руското Министерство на финансите се готви да въведе механизъм за защита на тези книжа, ако срещу тях се въведат санкции. Сподели:", "date": "2018.04.23", "title": "Руският финансов министър моли Вашингтон да замрази новите санкции"}
{"url": "http://pik.bg/%D1%81%D0%B2%D0%B8%D0%B4%D0%B5%D1%82%D0%B5%D0%BB-%D1%80%D0%B0%D0%B7%D0%BA%D1%80%D0%B8-%D1%84%D1%80%D0%B0%D0%BF%D0%B0%D0%BD%D1%82%D0%BD%D0%B8-%D1%81%D1%86%D0%B5%D0%BD%D0%B8-%D1%81-%D0%BC%D0%B8%D1%80%D0%BE-20-%D0%B2%D0%BE%D0%B9%D0%BD%D0%B8%D1%86%D0%B8-%D1%89%D1%8F%D1%85%D0%B0-%D0%B4%D0%B0-%D0%B3%D0%BE-%D0%B8%D0%B7%D0%BD%D0%B0%D1%81%D0%B8%D0%BB%D1%8F%D1%82-news744627.html", "text": "Миро Каризмата е изкарал тежка казарма през 90-те, когато е служил в поделението в Средец, бивше Грудово. Издевателствата над него били толкова големи, че оставили траен отпечатък върху живота му, а Миро дори мислел за самоубийство, твърди столичен седмичник. Изпълнителят отнасял редовно подигравки заради певческия си талант и по-женствено излъчване.Когато бил на 20 синеокият добричлия бил особено слаб, изнежен и красив като момиченце, което било достатъчен повод за останалите да го взимат на подбив. Заради това Миро бил редовно тормозен и от по-висшестоящите в казармата, които го карали да полага много повече и по-уморителни физически упражнения, само и само да докаже, че е мъж. Но най-лошото дошло, когато Миро спечелил „Златният Орфей“. Това се случило, докато все още изпълнявал военната си служба. Успехът на изпълнителя навлякъл гнева на „другарите“ му, които завидели на Миро за славата и признанието. Започнали да го наричат „педераст“, „педал гнусен“ и всякакви други грозни епитети, и то само защото бил подкрепен, и то публично от Емил Димитров. Войниците му давали банани и го карали да симулира орална любов на плода с вид на фалос. Миро се дърпал, но тъй като следвали ритници и юмруци в крайна сметка се подчинявала на желанието на хулиганите. Тормозът не се ограничавал само до словесни нападки. Бъдещата топ звезда си отнесъл и бая физически гаври. Веднъж дори за малко не бил и изнасилен от група войници, които решили, че на „него това ще му хареса“. „Една вечер беше наистина страшно. Сигурно 20 души го бяха притиснали в един ъгъл и обявиха, че ще го изнасилят. Намесихме се двама, трима души и го спасихме от нещо наистина много неприятно“, свидетелства днес един от наборите на Миро на име Велислав. Същият разказва, че любимият номер на войниците бил да събуждат Миро с ледена кофа с вода излята на главата му. „Обичахме да го будим рано сутрин с кофа студена вода по главата. Карахме о да излиза гол на плаца и да прави обиколки в най-големия студ“, разказа бившят „колега“ на Миро. Тези месеци гавра се отразили пагубно на характера му според негови познати. За да не позволява повече други хора да го мачкат, той самият започнал да се отнася по същия начин към околните. Сподели:", "date": "2018.04.23", "title": "Свидетел разкри фрапантни сцени с Миро: 20 войници щяха да го изнасилят"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%B4%D0%B5%D1%82%D1%81%D0%BA%D0%BE%D1%82%D0%BE-%D0%BE%D1%82%D0%B4%D0%B5%D0%BB%D0%B5%D0%BD%D0%B8%D0%B5-%D0%BD%D0%B0-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-news744616.html", "text": "Спряха приема на пациенти в дeтското отделение на врачанската болница заради бум на болни от ротавирус, научи \"Конкурент\". Информацията беше потвърдена от директора на Регионална здравна инспекция в града под Околчица д-р Орлин Димитров. Приемът на пациенти в детското отделение на МБАЛ \"Христо Ботев\" е ограничен заради едновременното разболяване на 4 деца от криводолското село Краводер. Симптомите на невръстните пациенти са гадене, повръщане и диария. Към този момент няма официално потвърждение на информацията на \"Конкурент\", че невръстните пациенти са от ромската махала. Решението на здравните власти било да затворят детското отделение, за да се стопира разпространението на заразата. То не работи от петък и няма да приема пациенти до сряда. Припомняме, че при оздравяването на МБАЛ \"Христо Ботев\" първото отделение, което хлопна кепенци, беше инфекциозното. То трябваше да поеме болните от ротавирус, ако работеше в този момент, коментират лекари. Сподели:", "date": "2018.04.23", "title": "Затвориха детското отделение на врачанската болница "}
{"url": "http://pik.bg/%D0%B2%D0%B4%D0%BE%D0%B2%D0%B5%D1%86%D1%8A%D1%82-%D0%BC%D0%B0%D1%80%D1%82%D0%BE-%D0%B4%D0%B5%D0%B1%D0%B5%D0%BB%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%B4%D0%BE%D0%BC%D0%B0%D1%88%D0%B5%D0%BD-%D0%B0%D1%80%D0%B5%D1%81%D1%82-%D0%B7%D0%B0-%D0%B4%D0%B0-%D1%81%D0%B5-%D0%B3%D1%80%D0%B8%D0%B6%D0%B8-%D0%B7%D0%B0-%D0%BE%D1%81%D0%B8%D1%80%D0%BE%D1%82%D0%B5%D0%BB%D0%B8%D1%82%D0%B5-%D1%81%D0%B8-%D1%81%D0%B8%D0%BD%D0%BE%D0%B2%D0%B5-news744642.html", "text": "Благоевградският сводник Мартин Филипов поиска да бъде пуснат под “домашен арест” с мотива, че така може да се грижи за двамата си осиротели синове, чиято майка София наскоро почина. Вчера той бе доведен от Бобовдолския затвор в съда в Благоевград за разглеждане на молбата му. Марто Дебелия беше побелял и с брада, която оставил заради траура. Той благодари на съдия Екатерина Николова, че му е позволила да се сбогува със съпругата си, и я помоли да измени мярката му “задържане под стража”, тъй като синовете му били силно стресирани след смъртта на майка им. Прокурор Елица Калпачка не се съгласи с искането за промяна на мярката на Мартин Филипов, тъй като е обвинен за тежко престъпление при опасен рецидив и има опасност да се укрие и дори да напусне страната, както и да окаже влияние на свидетели. Прокурорът представи справка от ГРАО, от която е видно, че двете момчета Кристиян и Мирослав носят имената на майка си, а не на баща си, и ако няма кой да ги гледа, могат да бъдат настанени в социални домове, съобщава \"Струма.бг\". “Не съм имал брак със София, защото ние, циганите, не сключваме брак, но сме живели заедно. Децата са се родили тук и живеят в къщата ми на ул. “Иглика” № 17. Синовете ми имат нужда от мен и аз от тях. По-малкият, 15-годишният Кристиян, е спрял да ходи на училище. Брат му Мирослав е на 17 години. Баба им и дядо им не могат да се справят, защото са възрастни и болни. Не бих си представил, че може да ги изпратят в институции. Две години ще станат, откакто съм в ареста, пуснете ме под домашен арест, за да съм опора на децата. Няма да се укривам, няма да въздействам на никакви свидетели, аз съм във Вашите ръце, г-жо съдия. Признах се за виновен, не знам какво повече да съдействам”, заяви Марто Дебелия. “Защо се обадихте от затвора на Гергина?”, попита го ребром съдията. “За да питам как е детето. Ние сме си много близки, аз съм направил за нея повече, отколкото баща й”, отговори той. “Тя не счита така, пуснала е молба в съда да й бъде осигурена защита”, контрира съдийката. Под 24-часова полицейска охрана била и друга от проститутките – Десислава Д., която се страхувала да не бъде залята с киселина. Нейният адвокат Марио Биков, който вчера присъства на делото, заяви, че преди 10 дни майката на Мартин Филипов е ходила на работното й място и я заплашвала пред множество хора. “Моите съболезнования към подсъдимия. Но няма акт за раждане на децата, от който да е ясно, че той е техният баща. Твърди се, че има и деца от други две жени – Гергина и Дафина, и няма данни да се грижи за тях”, заяви адвокат Биков. “Дори и да се приеме, че той е техен баща, има къде да се настанят, ако няма кой да ги гледа”, каза адвокат Рангел Бараков, другият повереник на склоняваните към проституция жени. Адвокатът на Марто Дебелия – Любомир Георгиев, се намеси и заяви, че съдията може да допусне ДНК експертиза, за да се установи дали Мартин Филипов е бащата. “Няма опасност да се упражни въздействие над свидетелите, защото и Гергина, и Десислава са разпитани от съдия”, добави защитникът. “Фактите говорят, че Мартин Филипов е правил опити от затвора да въздейства на свидетелите – заяви съдия Екатерина Николова. – На Деси Добрева бе осигурена два пъти 24-часова полицейска закрила, а сега разбирам, че и майка му й оказва психически натиск. Гергина Добрева иска защита, защото Мартин се обадил по телефона да я притеснява. Той се е свързал от затвора с Иван Методиев, който е напуснал страната и наскоро бе задържан с европейска заповед за арест по друго разследване, предстои да бъде разпитан. В чужбина е заминала Силвия Георгиева, която не желае да дойде да свидетелства, защото се страхува и не иска да посочи адрес за призоваване. Това опровергава твърденията на Мартин, че няма да препятства процеса и разкриването на обективната истина”, обобщи съдия Екатерина Николова и отказа да измени мярката му. Въпросът за мярката предстои да се разгледа при постановяване на присъдата, най-вероятно в края на месец май, когато са следващите заседания на делото срещу сводника и обвинените за негови покровители експолицаи Стефан Филипов и Петър Кънев. Сподели:", "date": "2018.04.23", "title": "Вдовецът Марто Дебелия поиска домашен арест, за да се грижи за осиротелите си синове"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D1%81%D0%B5-%D0%B3%D0%BE%D1%82%D0%B2%D0%B8-%D0%B4%D0%B0-%D1%81%D1%82%D1%80%D0%BE%D0%B8-%D0%BD%D0%BE%D0%B2%D0%B0-%D1%81%D0%B8%D1%80%D0%B8%D1%8F-news744617.html", "text": "Френският президент Еманюел Макрон заявява, че САЩ, Франция и техните съюзници са длъжни да останат в Сирия, за да „строят нова Сирия“ след разгрома на „Ислямска държава“, пише руският ежедневник „Правда.ru“, цитиран от Фокус. „Даже и след края на войната против „Ислямска държава“ САЩ, Франция и нашите съюзници, всички страни от региона, даже Русия и Турция ще играят важна роля в създаването на нова Сирия. Но естествено бъдещето ще го определя сирийския народ“, заявява Еманюел Макрон пред Fox News Ако Франция и нейните съмишленици решат да напуснат Сирия, Иран ще получи възможност да усили влиянието си, разсъждава той. „В деня ,когато приключим войната с „Ислямска държава“, ако еднозначно и напълно се оттеглим даже в политически смисъл, ние ще оставим всичко на иранския режим, на Башар Асад и те ще подготвят нова война, те ще подкрепят нови терористи“, казва Макрон. Вестникът напомня, че френският президент излезе с изявление по-рано този месец, че той разполага с доказателства за използването на химическо оръжие в Сирия. Сподели:", "date": "2018.04.23", "title": " Франция се готви да строи нова Сирия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BE-news744661.html", "text": "Нямам съмнения в действията на колегите, нямам съмнение, че бе спазена буквата на закона от А до Я по случая \"Иванчева\". Колегите ми си свършиха прекрасно работата. Ние не сме виновни, че законът е такъв, а законът изрично изисква присъствието на лицето по време на претърсването и изземането. Това заяви пред Би Ти Ви Иван Гешев, административен ръководител на Специализираната прокуратура. Той посочи, че той и колегите му не са виновни за това, че \"госпожата и извиканото лице са се срещнали в едно кафе, че са си \"разхвърлили\" парите и са тръгнали по този маршрут\". \"Аз и прокуратурата не мога да отговарям за потенциала и характера на тези хора\", отбеляза той. \"Тези пари са много и не са наши, можеше да поемем риска да ги загубим, но след това щяхме да бъдем обвинени, че не сме си свършили работата\", поясни Гешев. \"Искам да обясня - обвиняемите в България могат да говорят абсолютно всичко, включително и да лъжат. Адвокатите са ангажирани да подкрепят техните версии... В момента, в който е спряна колата, аз бях там след 15-20 минути, с една единствена цел - да подкрепя моите колеги. Претърсването започна от предна лява врата, с изземването на сравнителен материал от вратите и след час-час и половина бяха намерени парите. Процедурата беше толкова дълга, защото не се описват само парите... Версията на госпожа Иванчева е смешна - че ние сме поставили парите\", отбеляза Гешев. Той коментира и прословутото \"светване\" на ръцете на Иванчева като заяви: \"Факт е, че по всичките лица масово, не само на няколко места, е имало такова \"светване\". Факт е, че следователите работят с ръкавици, факт е, че протоколът се пише от лице, също следовател, което няма достъп до парите. Теории на конспирациите има абсолютно всякакви. Адвокатите, защото им се дава трибуна, трябва да са наясно каква е тяхната функция - да си заработят хонорарите и да защитят обвиняемите. Останалото е факти. Факт е, че \"светят\" ръцете, тялото, лицето на Иванчева. Отделно искам да кажа, че \"светят\" отделни части и на колата, която тя е управлявала - кормилото, сенниците. Факт е, че парите не са сложени директно в този кашон. Първо те са били в ръцете на зам.-кметицата, но как са попаднали в този кашон, не мога да твърдя, защото не сме били в колата и не сме снимали\", отбеляза Гешев. Той подчерта, че е имало предварителна договорка за \"цялостна услуга\" като мизата е започнала от 250 000 лева, като впоследствие се е стигнало до \"компромисния\" вариант - общо 70 000 евро. \"Това, което искам да кажа е, че КОНПИ е една остаряла институция, която пречи на борбата с корупцията. Но това е мое мнение. Изнудваният човек е направил всичко възможно, за да се защити по законовите способи - пуснал е жалби, заявления, Иванчева е била извикана да даде обяснения по този и други случаи... Аз не мога да твърдя, че срещу това седи корупция, но е индикация, че има проблем\", отбеляза шефът на Спецпрокуратурата. \"Въпросът е - защо ги взе тези пари? Те в момента са веществени доказателства по делото и господин Ваклин ще трябва доста дълго да ги почака и това е също проблем на българския закон. Този човек освен че е страдал от административен произвол, че обикаля по медиите и обяснява, ще се наложи да чака парите си \"в резерв\", коментира още гостът. \"Държа да кажа - ние сме интересна държава и народопсихология. Ние съчувстваме на нарушителя. За нас \"права на човека\" е синоним на \"права на нарушителя\". Надявам се махалото да се уравновеси по средата... Политиците приемат законите, ние ги изпълняваме. Ако политиците променят законите, ние ще изпълняваме новите промени\", заяви Иван Гешев. Сподели:", "date": "2018.04.23", "title": "ЕКСКЛУЗИВНО! Шефът на Специализирана прокуратура с горещи разкрития за ареста на Иванчева (ОБНОВЕНА)"}
{"url": "http://pik.bg/%D0%BD%D0%B0-%D0%B0%D0%BC%D0%B1%D1%80%D0%B0%D0%B7%D1%83%D1%80%D0%B0%D1%82%D0%B0-%D0%B8-%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D1%81%D0%BA%D0%BE%D1%87%D0%B8-%D0%B4%D0%B0-%D0%B1%D1%80%D0%B0%D0%BD%D0%B8-%D0%B8%D0%B2%D0%B0%D0%BD%D1%87%D0%B5%D0%B2%D0%B0-news744673.html", "text": "Арестувата за искането и получаването на огромен подкуп кметица на район \"Младост\" Десислава Иванчева, има още един защитник. Изненадващо или не, това е бившият вътрешен министър Румен Петков. \"Стоварването на толкова жива сила, нормалният човек очаква да види двете момчета, които излязоха от Софийския затвор, защото те си излязоха. Вярно, малко тромаво, но си излязоха\", коментира зрелищната акция при задържането на Иванчева Петков. \"Аз съм човек, спорил с прокуратурата и добро от нея не съм видял. Ентусиазмът беше зоологически. Лично аз мисля, че това не се прави така. Десетина дни се говори не дали има корупция, а как е направена акцията\", продължи със защитата на корумпираната кметица Петков, който в ентусиазма си съвсем обърка дните с ареста на Иванчева, който беше на 17 април и още не е изминала и седмица от него. \"От едно извяление на г-жа Захариева не може да се правят генерални изводи. Не разбирам, защо парламентът още не е проявил интерес, а това е смущаващо\", допълни той. Той влезе и в ново амплоа - това на ролята на гадател: \"Ще настъпи един момент в който тази агенция ще си даде среща с основателите пред Спортната палата. Тук говорим за грамаж – тези две момичета бяха слабички и издържаха да стоят прави\". Сподели:", "date": "2018.04.23", "title": "НА АМБРАЗУРАТА! И Румен Петков скочи да брани Иванчева"}
{"url": "http://pik.bg/%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BF%D0%BE%D0%BC%D0%B5%D1%82%D0%B5%D0%BD%D0%B0%D1%82%D0%B0-%D0%BE%D1%82-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B1%D0%B5%D1%80%D0%B5-%D0%B4%D1%83%D1%88%D0%B0-news744644.html", "text": "Пометената на пешеходна пътека жена в Пазарджик бере душа. Това съобщи пред Би Ти Ви шефът на Пътна полиция в града Асен Гешев. Той уточни, че шофьорът на автобуса е 51-годишен мъж, който има достатъчен професионален опит, а кръвната му проба е отрицателна. Задържан е за 24 часа. Хората от града обаче излизат на протест, защото това не е първият инцидент с блъснати хора на пешеходна пътека. Те настояват за поставянето на \"легнали полицаи\", за да има поне малка превенция за подобни инциденти. Сподели:", "date": "2018.04.23", "title": "В ПАЗАРДЖИК: Пометената от автобус на пешеходна пътека бере душа"}
{"url": "http://pik.bg/%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BF%D0%BE-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5-%D1%89%D0%B5-%D0%B7%D0%B0%D1%81%D0%B5%D0%B4%D0%B0%D0%B2%D0%B0%D1%82-%D0%B2-%D0%BD%D0%B4%D0%BA-news744651.html", "text": "Здравословно хранене при децата и ефективността на лекарствата е темата на Неформалното заседание на Съвета на министрите на здравеопазването, което ще се проведе днес в НДК. Основната дискусия на тема \"Здравословно хранене при децата\" е един от приоритетите на Българското председателство на Съвета на ЕС в сектор \"Здравеопазване\". Акцентът ще бъде поставен  върху предлагането на здравословна храна за децата. Дебатите по темата ще се проведат в рамките на първия панел от програмата - \"Здравословно бъдеще за Европа: здравословно хранене при децата\". По време на Неформалния съвет ще бъде дискутирана и ефективността на лекарствените продукти и достъпността им, включително в контекста на финансовата устойчивост на здравните системи. Тези обсъждания са предвидени по време на втория панел - \"Здравето като истински победител: ефективност, наличност и достъпност на лекарствени продукти\", който ще започне от 14.00 часа. Министрите на здравеопазването на държавите от ЕС ще обърнат специално внимание и на бъдещето на здравеопазването в рамките на общността. Сподели:", "date": "2018.04.23", "title": "Съвета на министрите по здравеопазване ще заседават в НДК"}
{"url": "http://pik.bg/%D1%81%D0%BB%D0%B5%D0%B4-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81%D1%82%D1%80%D0%BE%D1%8F%D1%82-%D0%B4%D0%B5%D1%82%D1%81%D0%BA%D0%B0-%D0%BF%D0%BB%D0%BE%D1%89%D0%B0%D0%B4%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB-news744649.html", "text": "Мирен договор, макар и устно, сключиха за детската площадка група недоволни граждани от блока на ул. \"Кап. Райчо\" 42-44 и администрацията на \"Централен\". Проведохме среща, изслушахме всички искания, обяснихме какви са нашите намерения и се разбрахме, че площадката ще се строи, разказа кметът на района Георги Стаменов. Той допълни, че пред блока ще бъдат направени и джобове за паркиране за 18 автомобила. Строителите още днес се връщат на терена, откъдето бяха изтеглени миналата седмица по нареждане на Стаменов и след бунта на двадесетина граждани. Едни от тях настояваха новите катерушки да се поставят на мястото на старите, въпреки че там отдолу минават тръби. Други поискаха паркинг, защото спират колите в калта. Стигна се до скандал и Георги Стаменов помоли живеещите в блока да помислят, да се разберат помежду си и тогава отново да се срещнат. Площадката с четири съоръжения и мека настилка струва 60 000 лева, припомня \"Марица\". Още една детска площадка ще се изгражда в междублоково пространство на ул. \"Богомил\" до хотел \"Норис\", където бяха премахнати гаражи. Средства за катерушките са спечелени с проект  от ПУДООС /Предприятие за управление на дейностите по опазване на околната среда/. Одобрен  е проектът и за фитнес на открито, който ще правят до блоковете на бул. \"Кн. Мария Луиза\" и \"Източен\", където е проектиран нов парк с поливна система, алеи и осветление. Сподели:", "date": "2018.04.23", "title": "След преговори: Строят детска площадка в пловдивски квартал"}
{"url": "http://pik.bg/%D1%80%D0%B5%D1%88%D0%B0%D0%B2%D0%B0%D1%82-%D0%B4%D0%B0%D0%BB%D0%B8-%D0%BA%D0%BE%D1%80%D1%83%D0%BC%D0%BF%D0%B8%D1%80%D0%B0%D0%BD%D0%B8%D1%8F%D1%82-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%88%D0%B5%D1%84-%D0%BE%D1%82-%D1%80%D0%B0%D0%BA%D0%BE%D0%B2%D1%81%D0%BA%D0%B8-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%B2-%D0%B0%D1%80%D0%B5%D1%81%D1%82%D0%B0-news744650.html", "text": "Очаква се днес Окръжната прокуратура в Пловдив да реши дали ще поиска постоянен арест за началника на полицейското управление в Раковски. Георги Илиев беше арестуван по обвинение за вземане на подкуп чрез изнудване от търговец на контрабандни цигари. Двамата му съучастници - оперативни работници от районното управление, са на свобода срещу парична гаранция от по 1500 лева. Тримата полицаи са замесени в престъпна схема, организирана от полицая Стефан Модев. Той е подсъдим по дело за кражба на акцизни цигари. Модев прибрал подкуп от 20 000 лева от търговец на контрабандни цигари, като дал по 1000 евро на шефа и служителите на управлението в Раковски, за да прекратят разследването. Сподели:", "date": "2018.04.23", "title": "Решават дали корумпираният полицейски шеф от Раковски ще остане в ареста"}
{"url": "http://pik.bg/%E2%80%9E%D0%B3%D0%B0%D0%B7%D0%BF%D1%80%D0%BE%D0%BC%E2%80%9C-%D1%81%D1%82%D1%80%D0%BE%D0%B8-%D0%BA%D1%80%D0%B0%D0%B9-%D0%B1%D0%B0%D0%BB%D1%82%D0%B8%D0%B9%D1%81%D0%BA%D0%BE-%D0%BC%D0%BE%D1%80%D0%B5-%D0%B7%D0%B0%D0%B2%D0%BE%D0%B4-%D0%B7%D0%B0-20-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news744678.html", "text": "Руският газов гигант \"Газпром\" планира да изгради край Балтийско море огромен газопреработвателен завод , интегриран с газохимически производствени мощности. Партньор на компанията в този проект е дружеството \"Русгаздобича\" , пише \"Ведомости\". Бизнес изданието цитира източник, говорил с мениджъри от \"Русгаздобича\", и топмениджър на фирма - контрагент на \"Газпром\". По думите им бъдещият производствен комплекс ще може да преработва до 45 млрд. кубика газ годишно . Стойността на проекта по предварителни оценки е близо 20 млрд. долара , добавят събеседниците на \"Ведомости\", цитирани от БТА. Представител на \"Газпром\" потвърдил на 22 април за вестника, че се разработва такъв проект . Ако бъде осъществен, той може да стане втори по размер на вложените средства сред всички инвестиционни проекти на \"Газпром\" след газопровода \"Силата на Сибир\" (55 млрд. долара по оценки от 2014 г.), отбелязва руският всекидневник. Сподели:", "date": "2018.04.23", "title": "„Газпром“ строи край Балтийско море завод за 20 млрд. долара"}
{"url": "http://pik.bg/%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%BD%D0%B0-%D1%82%D1%8A%D1%80%D0%B3-%D0%BC%D0%B5%D0%BD%D1%8E%D1%82%D0%BE-%D0%BE%D1%82-%D0%BF%D1%8A%D1%80%D0%B2%D0%B8%D1%8F-%D0%BE%D0%B1%D1%8F%D0%B4-%D0%BD%D0%B0-%D1%82%D0%B8%D1%82%D0%B0%D0%BD%D0%B8%D0%BA-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news744609.html", "text": "Менюто от първия обяд, сервиран на борда на потъналия кораб \"Титаник\", беше продадено на търг за 100 000 британски лири, съобщи Би Би Си, цитиран от Нова. Наддаванията бяха организирани от аукционната къща \"Хенри Олдридж\" в град Девайзес, графство Уилтшър. Менюто е било запазено от втория офицер на \"Титаник\" Чарлз Лайтхолър. На листа са описани ястията, които са били подадени за изпълнение от техническия състав по време на първите тестове на лайнера на 2 април 1912 година. На борда на най-големия и най-съвременен за този момент кораб в света били сервирани по избор телешки бульон, печено пиле, агнешко с гарнитура от грах и картофи, пудинг, круши и кафе. Менюто било предназначено за офицерския състав, провеждащ изпитанията на \"Титаник\" преди първото му плаване. То се състояло на 10 април 1912 година от британското пристанище в Саутхамптън. Преди да изпълни първия курс по посока Ню Йорк, Чарлз Лайтхолър предал менюто на своята съпруга. Той се оказал най-старшият по чин офицер, оцелял след катастрофата и починал дълги години след нея - през 1952 г. Сподели:", "date": "2018.04.23", "title": "Продадоха на търг менюто от първия обяд на \"Титаник\" (УНИКАЛНА СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%8F%D0%B4%D0%BE%D1%81%D0%B0-%D0%B1%D0%B5%D0%B7%D0%BC%D0%B8%D0%BB%D0%BE%D1%81%D1%82%D0%BD%D0%B8-%D1%81%D0%BC%D0%B5-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0%D1%82%D0%B0-%D0%B8-%D0%BA%D0%BE-news744724.html", "text": "Трябва да разберем защо е това увеличение от 0,6% на контрабандата с цигари за последното тримесечие на 2017 година. Това е половин кутия цигари, но ние трябва да вземем мерки. Колегите от МВР да направят така, че тези дирекции, при които има спад в борбата с контрабандата, да вдигнат нивото. Не можем да допускаме подобно нещо. Това каза премиерът Бойко Борисов по време на представянето на резултатите от четвъртото тримесечие на 2017 година на тенденциите и нивата на незаконна търговия с цигари от проучването на празните опаковки. \"На мен ми е интересно дали другите премиери на държавите от ЕС участват в такъв тип пресконференции? Ако е вярно това, че във Великобритания на 100 кутии цигари, 30 са контрабанда, тогава говорим за милиарди загуби от данъци и кацизи. Във Франция виждам 20 кутии контрабанда на 100. Това също са милиарди евро загуби. Тези загуби изпразват бюджетите на страните донори. Аз ще повдигна този въпрос на Съвета на ЕС, защото заради тези загуби се иска да се намали бюджета за кохезионна политика за държавите от Източна Европа. Ние сме безмилостни в борбата с контрабандата и корупцията във всички сфери\", категоричен беше министър-председателят. \"Ние сме твърдо против тютюнопушеното. Аз съм убеден, че тютюнопушеното е вредно за човешкото здраве. За това сме съгласили на кутиите за цигари да има най-гадните картинки\", обяви още Борисов. Министър-председателят допълни, че въпреки всичко България показва едни от най-добрите резултати в борбата с контрабандата в цяла Евлопа, което спомага за отпускането на допълнителни средства във всички сектори. Борисов заяви още, че ГЕРБ няма да подкрепят идеята на вицепремиера Валери Симеонов за либерализация на тютюнопушенето на обществени места и въпросът не е обсъждан на коалиционен съвет. \"Това не означава, че той не може да изказва своето мнение. Но ние винаги сме били против тютюнопушенето\", подчерта Борисов. Сподели:", "date": "2018.04.23", "title": "ИЗВЪНРЕДНО В ПИК! Премиерът Борисов се ядоса: Безмилостни сме в борбата с контрабандата и корупцията във всички сфери"}
{"url": "http://pik.bg/%D0%B8%D0%B7%D0%B3%D1%83%D0%B1%D0%B5%D0%BD%D0%B0-%D0%BB%D0%B8-%D0%B5-%D0%B1%D0%B8%D1%82%D0%BA%D0%B0%D1%82%D0%B0-%D1%81-%D0%B4%D0%B6%D0%B8%D0%B3%D0%B8%D1%82%D0%B8%D1%82%D0%B5-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%B5%D0%BA%D1%81%D0%BF%D0%B5%D1%80%D1%82-%D1%88%D0%BE%D0%BA%D0%B8%D1%80%D0%B0-%D0%B8%D0%BC%D0%B0-%D1%88%D0%BE%D1%84%D1%8C%D0%BE%D1%80%D0%B8-%D1%81-300-400-%D0%B0%D0%BA%D1%82%D0%B0-%D0%B8--news744680.html", "text": "Тодоров и бившият председател на транспортната комисия Настимир Ананиев коментираха готвените промени и засилването на наказанията при нарушения на пътя. Едно от предложенията е при три нарушения шофьорът да се явява отново на изпит. \"В петък се пуснаха законите, днес има обществено обсъждане, три дни по-късно законите са 170 страници. За съжаление почти няма ново”, коментира Настимир Ананиев. По думите му донякъде ще бъдат засегнати системните нарушители: \"Дава се превишена скорост в населено място с над 50 км/ч. А ако е с над 40 км/ч? И го направиш 20 пъти? Освен това 70% от загиналите са извън населените места. Когато се правят законите трябва да се седне, да се види статистиката”. Има хора с 300-400 акта, фиша, наказателни постановления. Получават си новото наказателно постановление и продължават да си карат по същия начин. Има хора с по 30 000-40 000 лева наложени глоби. Няма сила, която да ги накара да бъдат по внимателни”. Това коментира по Нова Телевизия председателят на Българската асоциация на пострадалите при катастрофи Владимир Тодоров. \"Има разлика за карането с превишена скорост в града и извън населено място. В града е по-опасно”, заяви Тодоров. Сподели:", "date": "2018.04.23", "title": "Изгубена ли е битката с джигитите по пътищата? Експерт шокира: Има шофьори с 300-400 акта и глоби за 40 000 лева"}
{"url": "http://pik.bg/%D0%B1%D1%80%D0%B0%D0%B4%D0%BB%D0%B8-%D0%BA%D1%83%D0%BF%D1%8A%D1%80-%D0%BF%D1%80%D0%BE%D0%BF%D1%8F-%D0%BA%D1%8A%D0%BD%D1%82%D1%80%D0%B8-%D0%B7%D0%B0%D1%80%D0%B0%D0%B4%D0%B8-%D0%BB%D0%B5%D0%B4%D0%B8-%D0%B3%D0%B0%D0%B3%D0%B0-news744728.html", "text": "Големи са очакванията към новата версия на \"Роди се звезда\". Това ще е четвърти опит за разказване на историята за известен музикант, който се влюбва в неизвестна певица, а тя се превръща в ярка звезда на музикалния небосклон. Звездите в новата версия Брадли Купър и Лейди Гага обаче правят много неща за първи път. За Купър филмът ще отбележи неговия режисьорски дебют, докато за поп звездата това ще е първа главна роля в киното. Покрай снимките обаче номинираният за \"Оскар\" актьор се научава наистина да пее. Все пак героят му е известен кънтри музикант. Купър признава, че му се е получило, защото Гага е предложила двамата да направят нещо като бартер. \"Тя ми каза, че ще разчита на мен, за да се получи изпълнението й наистина добро. А пък от своя страна ще ме превърне в истински музикант, като пеем всичко на живо\", разказва звездата от \"Наръчник на оптимиста\". В началото Купър протестирал, но в крайна сметка се съгласил, че няма как да направи филма по друг начин. В продължение на година и половина той ходил на уроци по пеене, а освен това се научил да се изявява на сцена пред многобройна публика. \"Снимахме песните на истински сцени, по време на истински концерти, пред истинска публика. При това пред поне 10 000 зрители, събрани за фестивалите в Стейджкоуч и Гластънбъри\", допълва актьорът. Очаква се \"Роди се звезда\" да излезе в кината през октомври, предаде \"Cinefish.bg\". Сподели:", "date": "2018.04.23", "title": "Брадли Купър пропя кънтри заради Леди Гага"}
{"url": "http://pik.bg/%D0%BE%D1%82-%D0%B4%D0%BD%D0%B5%D1%81-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%B1%D0%B8%D0%BB%D0%B5%D1%82%D0%B8-%D0%B7%D0%B0-%D0%B2%D0%BB%D0%B0%D0%BA-%D0%B7%D0%B0-%D0%B3%D0%B5%D1%80%D0%B3%D1%8C%D0%BE%D0%B2%D0%B4%D0%B5%D0%BD-news744682.html", "text": "По празниците с влак вече ще се пътува само с предварителна резервация. Ограниченията бяха въведени след Великден, за да не се стига до претъпкани вагони в последния момент и предстоящият Гергьовден е първият празник, за който те се прилагат. Билетите за този период са в продажба от тази сутрин. \"Това, което направихме, е да създадем предварителна организация, за да може хората, които желаят да пътуват и да планират по-рано пътуването си, да могат да си закупят билети със запазено място. Такава продажба стартираме от днес за празниците. Ще могат да се купуват билети със запазено място за всички бързи влакове от всички каси на гарите и от жп бюрата в градовете, а за определени влакове – и през сайта\", каза пред Би Ти Ви Милена Ценова от „БДЖ – Пътнически превози“. \"Със задължително запазено място ще се пътува по определени направления, по които сме прогнозирали, че се очаква повишен пътникопоток на база минали години\", добави тя. \"Правостоящи пътници има, когато пътуването не се планира, затова се обръщаме с молба към клиентите да планират по-отрано, за да можем да следим ефективно как се запълват влаковете и да могат да се вземат нужните мерки\", обясни тя и допълни: \"Ще бъде използван целия наличен изправен подвижен състав\". \"Правостоящи ще има, но до 20 души в копейните вагони и до 10 в безкопейните\", добави Ценова. На техните билети ще пише, че са без места. Сподели:", "date": "2018.04.23", "title": "ОТ ДНЕС: Започва продажбата на билети за влак за Гергьовден"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%B5-%D0%BA%D0%BB%D1%8E%D1%87%D0%BE%D0%B2-%D1%84%D0%B0%D0%BA%D1%82%D0%BE%D1%80-%D0%B7%D0%B0-%D0%B4%D0%B5%D0%BC%D0%BE%D0%B3%D1%80%D0%B0%D1%84%D0%B8%D1%8F%D1%82%D0%B0-news744750.html", "text": "В общата демографска ситуация в Европа, здравословното хранене при децата като инвестиция в здраво поколение и бъдещето на Европейския съюз е изключително важна. Това каза вицепремиерът Валери Симеонов, който заедно с министъра на здравеопазването Кирил Ананиев поздрави  участиниците в неформалния съвет на министрите на здравеопазването на страните от ЕС, който се провежда в НДК. \"Българското правителство отдава приоритет на здравната политика като една от ключовите политики за демографски растеж\", каза вицепремиерът, цитиран от БНР. \"Всяка икономика има нужда от здраво, работоспособно и добре образовано поколение. То е предпоставка за икономически растеж. Актуална е и темата за лекарствените политики и за нуждата от намиране на баланс между здравето и търговските интереси. Баланс, който да осигури ефективна терапия за нуждаещите се, при това на разумна цена\", заяви още лидерът на НФСБ. Сподели:", "date": "2018.04.23", "title": "Вицепремерът Валери Симеонов: Здравната политика е ключов фактор за демографията"}
{"url": "http://pik.bg/%D0%BD%D0%B5%D0%BB%D0%B5%D0%BF%D0%BE-%D0%BC%D1%8A%D0%B6-%D0%BE%D1%82%D1%80%D1%8F%D0%B7%D0%B0-%D0%BA%D1%80%D0%B0%D0%BA%D0%B0-%D1%81%D0%B8-%D1%81-%D1%8A%D0%B3%D0%BB%D0%BE%D1%88%D0%BB%D0%B0%D0%B9%D1%84-%D0%B8-%D0%BF%D0%BE%D1%87%D0%B8%D0%BD%D0%B0-%D0%BE%D1%82-%D0%B7%D0%B0%D0%B3%D1%83%D0%B1%D0%B0-%D0%BD%D0%B0-%D0%BA%D1%80%D1%8A%D0%B2-news744699.html", "text": "Потресаваща трагедия е станала вчера във врачанското село Мраморен. Мъж е починал при инцидент с ъглошлайф в двора на къщата си. Ужасната сцена се разиграла сутринта към 9.30 часа, съобщават от полицията. 62-годишен местен жител, заедно със своя съсед извършвали ремонтни работи. Марин изведнъж изпуснал инструмент и си отрязал крака. Потресеният съсед веднага се втурнал и изключил ъглошлайфа. След това притиснал раната на мъжа, за да се опита да спре изтичащата му кръв, но опитите му били неуспешни и той починал, съобщава \"БулНюз\". Тялото на Марин е закарано в моргата на врачанската болница, а съседът е отведен за разпит в полицията. По случая  е образувано досъдебно производство. Сподели:", "date": "2018.04.23", "title": "НЕЛЕПО! Мъж отряза крака си с ъглошлайф и почина от загуба на кръв "}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BC%D1%8A%D0%B6-%D0%BF%D0%BE%D1%82%D1%80%D0%BE%D1%88%D0%B8-%D0%BA%D0%BE%D0%BB%D0%B0-%D1%81%D0%BB%D0%B5%D0%B4-%D0%BB%D1%8E%D1%82%D0%B0-%D0%BA%D0%B0%D0%B2%D0%B3%D0%B0-news744707.html", "text": "Досъдебно производство е започнато в РУ Дупница срещу 26-годишен мъж от с. Джерман. Той е задържан с полицейска заповед за 24 часа. След възникнал конфликт между него и мъж от с. Ресилово 26-годишният умишлено с джипа си „Нисан“ е ударил мерцедеса на ресиловчанина. Инцидентът е възникнал на черен път в близост до с. Джерман.  За случая е уведомен дежурен прокурор. Сподели:", "date": "2018.04.23", "title": "ЕКШЪН! Мъж потроши кола след люта кавга"}
{"url": "http://pik.bg/%D0%B8%D0%B7%D0%BF%D1%80%D0%B0%D1%82%D0%B8%D1%85%D0%B0-%D0%B1%D0%B0%D1%80%D0%B1%D0%B0%D1%80%D0%B0-%D0%B1%D1%83%D1%88-%D1%81-%D1%83%D1%81%D0%BC%D0%B8%D0%B2%D0%BA%D0%B8-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news744743.html", "text": "Снимки, публикувани в Туитър от говорител на семейство Буш, са запечатали моменти от погребението на бившата първа дама на САЩ Барбара Буш, предаде Асошиейтед прес. На една от снимките съпругът й Джордж Буш и синът им Джордж Буш-младши са заедно с двама бивши президенти на САЩ - Бил Клинтън и Барак Обама, съобщава БТА. Сегашната първа дама Мелания Тръмп е снимана заедно с предшественичките си Лора Буш, Хилари Клинтън и Мишел Обама. Те се усмихват, застанали прави зад по-възрастния Буш. Върху тях са извезани сини, червени и жълти книги и той ги носи в знак на почит към покойната му съпруга, известна с дейността си за насърчаване на грамотността. Снимките са направени от Пол Морс от офиса на Джордж Буш-старши в Хюстън. Опелото на Барбара Буш беше в събота в църква в Хюстън. Сподели:", "date": "2018.04.23", "title": "Изпратиха Барбара Буш с... усмивки (ВИДЕО/СНИМКИ) "}
{"url": "http://pik.bg/%D0%BF%D0%BB%D0%B0%D1%82%D0%B8%D1%85%D0%B0-%D0%B9-%D0%B3%D0%B0%D1%80%D0%B0%D0%BD%D1%86%D0%B8%D1%8F%D1%82%D0%B0-%D0%BD%D0%B0%D0%B4%D1%80%D1%83%D1%81%D0%B0%D0%BD%D0%B0%D1%82%D0%B0-%D0%B3%D0%B0%D0%B1%D1%80%D0%B8%D0%B5%D0%BB%D0%B0-%D0%BA%D0%BE%D1%8F%D1%82%D0%BE-%D0%BF%D0%BE%D0%BC%D0%BB%D1%8F-10-%D0%BA%D0%BE%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%B5%D1%87%D0%B5-%D0%B5-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-news744761.html", "text": "21-годишната Габриела Медарова, която преди седмица блъсна 10 автомобила, вече е на свобода. Близките ѝ са внесли 20-те хиляди лева гаранция. Младата жена била в тежко психическо състояние след прекараните 3 дни в ареста и в момента получава специализирана медицинска помощ. Габриела вече е напуснала предишната си работа на танцьорка по настояване на родителите си, за да се отдаде изцяло на учението като първокурсничка в университета. Медийният шум около нея се отразил много зле на емоционалното ѝ състояние. Младата жена се е изнесла от жилището на приятеля ѝ, в близост до което бяха ударени 10-те паркирани автомобила, и се е върнала да живее при родителите си, съобщава Би Ти Ви. Според полевите тестове на полицията Габриела е управлявала джипа на приятеля си след употреба на алкохол и канабис. В съдебната зала адвокатът ѝ уточни, че не могла да вземе такси след работа, тъй като от нощния клуб не ѝ платили дължимия хонорар. Според родителите Габриела не употребява системно алкохол и наркотици. Обжалването на решението Габриела Медарова да бъде пусната под парична гаранция е насрочено за четвъртък. Адвокатът й също има намерение да обжалва размера на гаранцията. Сподели:", "date": "2018.04.23", "title": "ПЛАТИХА Й ГАРАНЦИЯТА! Надрусаната Габриела, която помля 10 коли в Пловдив, вече е на свобода "}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BF%D1%8A%D1%82%D1%8F-%D0%B7%D0%B0-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5-%D1%81%D0%BE%D0%BC%D0%BE%D0%B2%D0%B8%D1%82-news744753.html", "text": "От 10:00 до 18:00 часа жители на общините Гулянци и Никопол ще блокират пътя за пристанище Сомовит в знак на протест заради е неспазено обещание за започването на цялостен ремонт в натоварената Точно в 10:00 часа в центъра на село Милковица се събраха протестиращи от селата Долни Вит, Сомовит и Черквица. Преди седмица, на същото място те получиха обещание, че ремонтът започва от 20 април. Заради неизпълненото обещание те са категорични, че на смени, всеки ден, ще затварят пътя, който води към пристанище Сомовит. \"\"Ще бъде и затворен, даже и ще се преместим в началото на селото сега, където е табелата. Не е възможно да се подиграват с тези хора. Ние кои сме тука? Забравени от Бога ли сме?\", ядосва се протестиращ пред БНР. \"В писмото от Агенция \"Пътна инфраструктура\" ни уверяват, че ще търсят пари от бюджета, но кога ще стане? Искаме някакъв отговор. Искаме някакви гаранции\", споделя друг протестиращ. отсечка от републиканската пътна мрежа Милковица - Сомовит. Директорът на Областното управление инж. Ивайло Денчев обясни: \"Изготвил съм и съм изпратил в Агенция \"Пътна инфраструктура\" допълнително задание за тези пари, за които говорихме тогава - около 4 милиона и чакам всеки момент да бъде одобрено заданието, за да започнем работа.\" Гражданският инициативен комитет подготвя нови протести. Андриян Аурелов допълни: \"Няма признаци на започване на цялостния ремонт на пътя. Само засипаха дупките с натрошен материал и вече никой не се е появявал\". Сподели:", "date": "2018.04.23", "title": "Протестиращи блокираха пътя за пристанище Сомовит"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B7%D0%B8-%D1%81%D0%BF%D0%BE%D1%80%D1%8F%D1%82-%D0%B2-%D0%B5%D1%84%D0%B8%D1%80-%D0%BA%D0%BE%D0%B9-%D0%B5-%D0%BF%D1%80%D0%B0%D0%B2-%D0%B8-%D0%BA%D0%BE%D0%B9-%D0%BA%D1%80%D0%B8%D0%B2-%D0%B2-%D1%81%D0%BA%D0%B0%D0%BD%D0%B4%D0%B0%D0%BB%D0%B0---%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B8%D0%BB%D0%B8-%D1%80%D0%B0%D0%B4%D0%B5%D0%B2-news744691.html", "text": "След случая \"Скрипал\" и въздушните удари в Сирия са тези, които изправиха един срещу друг председателя на парламентарната група на ГЕРБ Цветан Цветанов и президента Румен Радев. През миналата седмица пък държавният глава изнесе реч пред студенти, в която обяви, че държавата се управлява на тъмно. Задочният спор и конфликтите между двамата обаче спестяват на премиера Бойко Борисов необходимостта от директен конфликт с държавния глава. Това е мнението на политолога проф. Димитър Димитров. \"Това е наистина едно огромно удобство\", категоричен беше той пред \"България он еър\". Проф. Димитров допълни, че няма как разделянето на света заради конфликта в Сирия да не се отрази и на политическия живот у нас. Татяна Буруджиева пък обясни, че Цветан Цветанов за пореден път прави фалшиви връзки между две неща, между които обаче няма такава и го обявява за факт. По думите ѝ премиерът Бойко Борисов е реагирал много по-добре на обвиненията от страна на държавния глава. \"Големият проблем е как правиш извода, че ние сме извън НАТО и извън Европейския съюз, аз лично не мога да го разбера\", каза още тя. Според Буруджиева президентът Румен Радев никога не е декларирал подобно нещо. Сподели:", "date": "2018.04.23", "title": "ГОРЕЩА ТЕМА! Политолози спорят в ефир: Кой е прав и кой крив в скандала - Цветанов или Радев!"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D1%88%D0%BE%D1%84%D1%8C%D0%BE%D1%80-%D1%81-%D0%BF%D1%80%D0%B5%D1%82%D1%8A%D0%BF%D0%BA%D0%B0%D0%BD-%D1%81-%D0%BF%D1%8A%D1%82%D0%BD%D0%B8%D1%86%D0%B8-%D0%B1%D1%83%D1%81-%D1%82%D0%BE%D0%B9-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D0%B5-%D0%BE%D1%82%D1%8A%D1%80%D0%B2%D0%B5-%D1%81-30-%D0%BB%D0%B5%D0%B2%D0%B0-%D0%BF%D0%BE%D0%B4%D0%BA%D1%83%D0%BF-news744710.html", "text": "ОДМВР-Сливен 52-годишен мъж от Първомай е задържан за подкуп след като е заловен да превозва по-голям брой пътници от позволеното. Това съобщиха от . На 22 април при проверка от пътни полицаи в град Сливен, 52-годишният А.Т. е направил опит да подкупи полицейските служители. Той е предложил сумата от 30 лева, за да не му бъде съставен акт. А.Т. е управлявал микробус с изменения в конструкцията и е превозвал по-голям брой пътници от позволеното. А.Т. е задържан за 24 часа. Образувано е бързо производство. Сподели:", "date": "2018.04.23", "title": "Спипаха шофьор с претъпкан с пътници бус! Той опита да се отърве с... 30 лева подкуп "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B4%D0%B2%D1%80-%D0%BF%D1%80%D0%B5%D0%B4-%D0%BF%D0%B8%D0%BA-%D0%B8%D0%BC%D0%B0-%D0%B5%D0%B4%D0%B8%D0%BD-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%BF%D1%80%D0%B8-%D0%BC%D0%B5%D0%BB%D0%B5%D1%82%D0%BE-%D0%BD%D0%B0-%D0%B1%D1%83%D0%BB-%D1%81%D0%BB%D0%B8%D0%B2%D0%BD%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B8-news744717.html", "text": "Сигнал за катастрофа е постъпил малко преди 10:00 часа сутрин. Верижната катастрофа е станала между два автобуса на градския транспорт и пет леки автомобила. Има данни само за един пострадал. Това заяви от пресцентъра на СДВР пред репортер на агенция ПИК по повод мелето, за което първо медията ни съобщи (ВИЖТЕ в ОЩЕ ПО ТЕМАТА). Какво е точното състояние на пострадалия не е ясно към момента, но той е откаран в болница. В момента движението се извършва нормално, а колите са изтеглени, като се изясняват причините за катастрофата. ОЧАКВАЙТЕ ПОДРОБНОСТИ В ПИК! Сподели:", "date": "2018.04.23", "title": "ИЗВЪНРЕДНО! СДВР пред ПИК: Има един пострадал при мелето на  бул. \"Сливница\" (СНИМКИ)"}
{"url": "http://pik.bg/%D0%BC%D1%8A%D0%B6-%D1%83%D0%B1%D0%B8-%D0%B0%D0%B2%D0%B5%D1%80%D0%B0-%D1%81%D0%B8-%D0%BD%D0%B0%D1%80%D1%8A%D0%B3%D0%B2%D0%B0%D0%B9%D0%BA%D0%B8-%D0%B3%D0%BE-%D0%B2-%D1%81%D0%BB%D0%B0%D0%B1%D0%B8%D0%BD%D0%B8%D1%82%D0%B5-%D1%81-%D0%BD%D0%BE%D0%B6-news744713.html", "text": "На 20 април в 14,10 часа в РУ – Долни Дъбник е получен сигнал за намерен труп на мъж в град Искър. Местопроизшествието е посетено от служители на РУ Долни Дъбник, ПУ Искър и ОД МВР - Плевен. Установена е самоличността на починалия – 64-годишен от Плевен. Мъжът се е самонастанил в запустял имот. Трупът е намерен в предверие - коридор на къщата, като първоначално не са установени данни за насилие. На 21 април от извършената в КСМД Плевен аутопсия е установено, че смъртта е настъпила в резултат на масивна кръвозагуба, причинена от прободна рана в областта на слабините и засегнат основен кръвоносен съд. От проведените оперативно-издирвателни мероприятия е установен извършителят на деянието – 64-годишен от град Искър. Престъплението е извършено след възникнал скандал между двамата. Извършителят е нанесъл удър с ръка в областта на лицето и пет прободнии рани с остър предмет в областта на гърдите и слабините на опонента. На извършителя е повдигнато обвинение за извършено престъпление по чл.115, ал.1 от НК и му е постановена мярка \"задържане, под стража\" за срок до 72 часа. Приведен е в следствения арест гр.Плевен. По случая работиха служители от СПКП при ОДМВР Плевен, група КП и ПУ-гр.Искър при РУ Д.Дъбник. Образуваното е досъдебно производство е под ръководството на окръжен прокурор. Сподели:", "date": "2018.04.23", "title": "Мъж уби авера си, наръгвайки го в слабините с нож "}
{"url": "http://pik.bg/%D1%80%D0%BE%D0%B4%D0%B8-%D1%81%D0%B5-%D1%82%D1%80%D0%B5%D1%82%D0%BE%D1%82%D0%BE-%D0%BA%D1%80%D0%B0%D0%BB%D1%81%D0%BA%D0%BE-%D0%B1%D0%B5%D0%B1%D0%B5-%D0%BA%D0%B5%D0%B9%D1%82-%D0%BC%D0%B8%D0%B4%D1%8A%D0%BB%D1%82%D1%8A%D0%BD-%D1%81%D0%B5-%D1%81%D0%B4%D0%BE%D0%B1%D0%B8-%D1%81-%D0%BD%D0%B0-%D0%B6%D0%B8%D0%B2%D0%BE-news744780.html", "text": "Кейт Мидълтън роди момче. Това е третото дете в семсйтвото на херцогинята на Кеймбридж и британския престолонаследник принц Уилям, предава \"Сън\". Бебето е проплакало в 13.01 ч българско време и се е родило 3,900 кг. Принц Уилям е присъствал на раждането. Всички от кралското семейство са били информирани за появата на третото кралско бебе. Кейт и новороденото са добре, става ясно от информация от болницата \"Сейнт Мери\", Падингтън, където принцесата е родила. Сподели:", "date": "2018.04.23", "title": "Роди се третото кралско бебе! Кейт Мидълтън се сдоби с... (НА ЖИВО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D0%B5%D0%B9%D1%82-%D1%80%D0%B0%D0%B6%D0%B4%D0%B0-%D0%B1%D0%BB%D0%B8%D0%B7%D0%BD%D0%B0%D1%86%D0%B8-%D1%82%D0%BE%D0%B7%D0%B8-%D1%81%D0%BB%D1%83%D1%85-%D0%B8%D0%B7%D0%BA%D0%B0%D1%80%D0%B0-%D0%BF%D1%80%D0%B8%D0%BD%D1%86-%D1%83%D0%B8%D0%BB%D1%8F%D0%BC-%D0%BE%D1%82-%D1%80%D0%B5%D0%BB%D1%81%D0%B8---%D0%B5%D1%82%D0%BE-%D0%BA%D0%B0%D0%BA%D1%8A%D0%B2-%D0%BA%D0%BE-news744762.html", "text": "Дали Кейт Мидълтън не чака близнаци? Този слух упорито обикаля сред феновете, които очакват пред болницата радостното събитие. Принц Уилям отрече тази \"новина\", но направи шокиращ коментар пред таблоида \"Сън\". \"Едно, две - добре, справям се, но близнаци... Това ще е изпитание за психическото ми здраве\", демонстрира чувство на хумор Уилям, докато херцогинята на Кеймбридж е в болница \"Кейнт Мери\". Тя е в петзвездно отделение в \"Линдо Уинг\", където роди и първите си две рожби. По традиция първа радостното събитие ще научи кралица Елизабет Втора, която чака раждането на шестото си правнуче. Когато Кейт даде живот на принц Джордж, съпругът й принц Уилям информира баба си по кодиран телефон. Тогава обаче двамата нарушиха друга традиция и съобщиха първо в Туитър новината, вместо на специалния триножник пред Бъкингам Палас. Сподели:", "date": "2018.04.23", "title": "ЕКСКЛУЗИВНО В ПИК! Кейт ражда близнаци! Този слух изкара принц Уилям от релси - ето какъв коментар направи (НА ЖИВО)"}
{"url": "http://pik.bg/%D0%B4%D1%83%D0%BF%D0%B5%D1%82%D0%BE-%D0%BD%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BE%D1%82%D0%BD%D0%BE%D0%B2%D0%BE-%D0%BD%D0%B0%D0%BF%D0%BE%D0%BC%D0%BD%D0%B8-%D0%B7%D0%B0-%D1%81%D0%B5%D0%B1%D0%B5-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news744719.html", "text": "Дупето на Николета Лозанова със сигурност е по-известно от лицето й. Плеймейтката спази традицията и отново разгорещи феновете си. Преди броени дни гаджето на Ники Михайлов се изфука, че ще продава бански костюми и вече спами социалните мрежи с моделите си. За арена на поредната фотосесията послужи плажът в Дубай, където вратарят заведи Ни Ло миналата седмица. Естествено, Лозанова заложи на голота, пише \"Спортал\". Бившата плеймейтка заля \"Инстаграм\" с провокативни фотоси и видеа. На една от снимките Лозанова е с гръб към фотообектива и е с жълти прашки, а на тениската си има обозначителни надписи: \"Огнена линия, не преминавай\". Сподели:", "date": "2018.04.23", "title": "Дупето на Николета отново напомни за себе си (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%B8%D1%80%D0%BE%D0%B3%D0%BE%D0%B2-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%8F-%D0%B2-%D0%BC%D0%B5%D0%BB%D0%B5%D1%82%D0%BE-%D0%BD%D0%B0-%D0%B1%D1%83%D0%BB-%D1%81%D0%BB%D0%B8%D0%B2%D0%BD%D0%B8%D1%86%D0%B0-news744756.html", "text": "Пациентът приет по-рано днес след катастрофата на бул. \"Сливница\" е прегледан. Говорителят на \"Пирогов\" заяви пред медията ни, че мъжът е изследнан, като е констатирана контузия на шийния дял на гръбначния стълб и е освободен за домашно лечение. Припомняме, че както ПИК съобщи първи, по-рано днес стана верижна катастрофа на столичния бул. \"Сливница\". Мелете беше между два автобуса на градски транспорт и пет автомобила. Сподели:", "date": "2018.04.23", "title": "ПЪРВО В ПИК! \"Пирогов\" с подробности за пострадалия в мелето на бул. \"Сливница\""}
{"url": "http://pik.bg/%D0%BC%D1%8A%D0%B6-%D0%BF%D0%B0%D0%B4%D0%BD%D0%B0-%D1%81-%D1%82%D1%80%D0%B0%D0%BA%D1%82%D0%BE%D1%80-%D0%BE%D1%82-%D0%BC%D0%BE%D1%81%D1%82-%D0%B8-%D0%BF%D0%BE%D1%87%D0%B8%D0%BD%D0%B0-news744720.html", "text": "56-годишен мъж е починал на място след като е паднал от мост с трактор край с. Омарчево. Това съобщиха от ОДМВР-Сливен. На 22 април, в 15.10 часа, от телефон 112 е получено съобщение за настъпило пътно произшествие в землището на село Омарчево. Колесен трактор, управляван от мъж на 56 години от село Полско Пъдарево, при движение по път, западно от главния път между селата Омарчево и Биково, излиза от пътното платно и пада от мост с височина 4 метра. При произшествието на място е починал 56-годишният водач. Няма други пострадали. Причините за инцидента са в процес на установяване. По случая е образувано досъдебно производство. Сподели:", "date": "2018.04.23", "title": "Мъж падна с трактор от мост и почина"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%B0%D0%BA-%D0%BF%D1%80%D0%BE%D0%B2%D0%BE%D0%BA%D0%B8%D1%80%D0%B0-%D1%81%D0%B0%D1%89-%D1%81%D0%BD%D0%B0%D0%B1%D0%B4%D1%8F%D0%B2%D0%B0%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D1%81-%D0%BE%D1%80%D1%8A%D0%B6%D0%B8%D0%B5-news744695.html", "text": "Президентът на Турция Реджеп Таийп Ердоган отново ескалира напреженито със САЩ. Този той обвини Щатите и съюзниците им, че снабдяват терористите с безплатно оръжие, докато в същото време отказват да продават същите оръжия на Турция. Подкрепата на САЩ за терористичната групировка отдавна дразни Анкара и по-конкретно това, че Вашингтон гледа на ПКК (Работническата партия на Кюрдистан) и издънката й в Сирия  - \"емократически съюз“ (ДС) и военното й крило \"Отряди за народна самоотбрана“ (ОНС), като на \"надежден партньор“ в борбата срещу \"Ислямска държава“ и продължава да я снабдява с оръжия и оборудване въпреки яростните протести на Турция. Що се отнася до предстоящите предсрочни избори, Ердоган заяви, че управляващата \"Партия на справедливостта и развитието“ ще продължи да управлява ако народът желае това и ще отстъпи ако той каже \"достатъчно“. В петък, припомня турското издание \"Йени Шафак\", цитирано от \"Фокус\", турският парламент прие закон, с който назначи провеждането на предсрочни президентски избори на 24 юни. Преди това тези избори бяха назначени за ноември 2019 година. път В интервю пред турската телевизия NTV Ердоган отсече: “Откъде идва заплахата? Идва предимно от стратегическите ни партньори. Ние не можем да купим оръжия от САЩ с нашите пари, но, за съжаление, САЩ и коалиционните сили дават тези оръжия, заедно с амуниции, на терористичните организации безплатно“. Сподели:", "date": "2018.04.23", "title": "Ердоган пак провокира: САЩ снабдяват терористи с оръжие!"}
{"url": "http://pik.bg/%D1%88%D0%BE%D0%BA-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%BC%D0%BE%D1%80%D0%B3%D0%B0%D0%BD-%D1%84%D1%80%D0%B8%D0%B9%D0%BC%D0%B0%D0%BD-%D1%87%D0%B5-%D0%B5-%D0%BF%D1%80%D0%B0%D0%B2%D0%B8%D0%BB-%D1%81%D0%B5%D0%BA%D1%81-%D1%81-%D0%B4%D0%BE%D0%B2%D0%B5%D0%B4%D0%B5%D0%BD%D0%B0%D1%82%D0%B0-%D1%81%D0%B8-%D0%B2%D0%BD%D1%83%D1%87%D0%BA%D0%B0-news744817.html", "text": "Американският световноизвестен актьор Морган Фрийман е обвинен, че е имал сексуални отношения с Идън Хайнс, която беше убита преди три години. Тя е внучка на актьора, но не е негова кръвна родственичка, защото е дъщеря на осиновената от него Жанет Дин. Идън Хайнс бе убита от приятеля си Ламар Дейвънпорт, който под влиянието на наркотично опиянение й нанесе 25 удара с нож с виковете: \"Изчезвай, дявол!\" Според данните на \"Ню Йорк Поуст\", адвокатите твърдят, че преди момичето да бъде убито от младия си приятел, тя му е разказала, че Морган Фрийман е имал тайна сексуална връзка с нея. \"Идън Хайнс е казала на Ламар Дейвънпорт и на други, че нейният дядо е правел секс с нея\", заяви адвокатът на Дейвънпорт Бет Унгер в съда. Както пише американското издание, Хайнс и Дейвънпорт често се обвиняали в изневяра. Слуховете за възможната връзка между Морган Фрийман и неговата полувнучка се появиха още преди 8-9 години, но актьорът и момичето винаги са ги опровергавали. През 1984 г. Морган Фрийман се жени за Мирна Коли-Лий. Двойката осиновила Жанет Дин, която по-късно родила Идън. Актьорът се развел с Мирна Коли-Лий през 2010 г. Сподели:", "date": "2018.04.23", "title": "ШОК! Обвиниха Морган Фрийман, че е правил секс с доведената си внучка"}
{"url": "http://pik.bg/%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80%D1%8A%D1%82-%D1%81%D0%B0%D0%BB%D0%B0%D1%85-%D0%B0%D0%B1%D0%B4%D0%B5%D1%81%D0%BB%D0%B0%D0%BC-%D0%BE%D1%81%D1%8A%D0%B4%D0%B5%D0%BD-%D0%BD%D0%B0-20-%D0%B3%D0%BE%D0%B4%D0%B8%D0%BD%D0%B8-news744741.html", "text": "Белгийският съд осъди Салах Абдеслам, последният оцелял след нападенията в Париж от ноември 2015 г., на 20 години затвор за свързан с тероризъм опит за убийство заради престрелката с полицията в Брюксел дни преди залавянето му през 2016 г., предава АФП, цитирана от Фокус. Съдът осъди на също толкова години затвор и съучастника на Абдеслам Софиан Аяри, съобщавайки, че няма съмнение, че и двамата са свързани с екстремизъм. Четирима полицейски служители бяха ранени по време на престрелката в Брюксел на 15 март 2016 г. Сподели:", "date": "2018.04.23", "title": "Атентаторът Салах Абдеслам осъден на 20 години! "}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D0%BB%D0%B5%D0%B4%D0%B8-%D0%B0%D0%B4%D0%B2%D0%BE%D0%BA%D0%B0%D1%82%D0%BA%D0%B0-%D1%80%D0%B0%D0%B7%D0%BA%D1%80%D0%B8-%D0%B8%D0%BC%D0%B0-%D1%81%D0%BB%D0%B5%D0%B4%D0%B8-%D0%BE%D1%82-%D0%BC%D0%B0%D1%80%D0%BA%D0%B8%D1%80%D0%B0%D1%89-%D1%85%D0%B8%D0%BC%D0%B8%D0%BA%D0%B0%D0%BB-%D0%BF%D0%BE-%D1%80%D1%8A%D1%86%D0%B5%D1%82%D0%B5-%D0%BD%D0%B0-%D0%BF%D0%B5%D1%82%D0%BA%D0%BE-%D0%B4%D1%8E%D0%BB%D0%B3%D0%B5%D1%80%D0%BE%D0%B2-news744818.html", "text": "Следи от маркиращия химикал на парите, намерени в колата на кмета на столичния район „Младост” Десислава Иванчева и заместничката ѝ Биляна Петрова, има по ръцете на посредника Петко Дюлгеров. Това каза за bTV адвокатката му Марияна Тодорова. Според показанията му той е пипал банкнотите, когато ги е броил, и е взел своя дял. Дюлгеров се е срещнал на 17 април с предприемача Александър Ваклин, за да вземе плика със 70 хиляди евро и своя процент от сумата. Защитата на Дюлгеров не отрича, че след срещата с Ваклин посредникът се е срещнал на кафе с двете дами. След това той оставя плика с парите в колата. Шефът на спецпрокуратурата Иван Гешев каза, че маркиращо средство по ръцете на двете жени е намерено на определени места Според информация на Административния съд делото на Александър Ваклин срещу Иванчева за мълчалив отказ ще се гледа на 16 май. Сподели:", "date": "2018.04.23", "title": "ГОРЕЩИ СЛЕДИ! Адвокатка разкри: Има следи от маркиращ химикал по ръцете на Петко Дюлгеров!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B1%D0%B5%D1%81%D0%B5%D0%BD-%D0%B7%D0%B0-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BD%D0%B0-%D0%BC%D0%B0%D1%87%D0%B0-%D0%BB%D0%B5%D0%B2%D1%81%D0%BA%D0%B8-%D1%86%D1%81%D0%BA%D0%B0-%D0%BC%D0%B2%D1%80-%D0%B4%D0%B0-%D1%81%D0%B8-%D0%BF%D1%80%D0%B8%D0%B7%D0%BD%D0%B0%D0%B5--news744802.html", "text": "„Национален фронт за спасение на България“ призовава Министерство на вътрешните работи да поеме своята отговорност за инцидента с ранените полицаи Зашева и Иванов по време на срещата „ЦСКА - ЛЕВСКИ“ и да накаже съответните виновни длъжностни лица. Вече пети ден върху главните виновници за инцидента е опънат чадър.  Това написа на страницата си във Фейсбук вицепремиерът Валери Симеонов. Хвърлената от Сектор „Б“ самоделна б НИК на НФСБ: Валери Симеонов, Данчо Хаджиев, Валентин Касабов, Борис Ячев омбичка счупи стъклена врата на един от изходите на стадиона и рани двама униформени – 24-годишната Гергана Зашева и колегата й Петър Иванов. Зашева претърпява операция в столичната болница „Царица Йоанна“ като едва след няколко месеца ще има яснота дали зрението й ще се възстанови напълно. От „Национален фронт за спасение на България“ напомняме, че този инцидент има две страни – допускането на бомбата на спортното събитие и нейното използване. Съгласно чл.20, ал.1, т.5 от ЗООРПСМ на посетителите на спортни мероприятия се забранява внасянето на сигнални ракети, светещи тела и пиротехнически изделия. За спазването на тази забрана са отговорни органите на реда от Министерство на вътрешните работи, чието присъствие на спортните мероприятия е задължително. Очевидно е, че в този казус те не са свършили ефективно своята работа. Ето защо смятаме, че основната вина за инцидента носят длъжностните лица, които са допуснали внасянето на пиротехническите материали и настояваме да им бъдат наложени санкции за несправяне с работата. Странно е бездействието на полицията и в часовете преди футболната среща. Агитката на „Левски“ премина през центъра на София и „триъгълника на властта“ под оглушителната канонада на самоделни бомби, които се хвърляха на жълтите павета пред безразличните погледи на полицаите, съпровождащи хулиганстващите групи без да предприемат нищо. Ако вандалите бяха респектирани преди срещата, то нямаше да се стигне и до престъплението. Считаме, че много по-ефективен резултат биха дали разследване и установяване на вината на длъжностните лица, санкции и уволнения, отколкото затварянето на очите дори и с черна превръзка. Решаването на проблема с футболното хулиганство минава през спешното приемане на законодателните промени, изготвени и предложени от народния представител Славчо Атанасов, както и приемането на поправки в Закона за защита от шума в околната среда, внесени в Министерски съвет от вицепремиера Симеонов и Министерство на здравеопазването. Сподели:", "date": "2018.04.23", "title": "ЕКСКЛУЗИВНО В ПИК! Валери Симеонов бесен за ранените на мача Левски-ЦСКА! МВР да си признае кой пусна бомбичките на стадиона!? Пети ден върху истинските виновници е опънат чадър! "}
{"url": "http://pik.bg/%D0%BF%D1%83%D1%82%D0%B8%D0%BD-%D1%81-%D0%BC%D0%BE%D1%89%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BA%D1%8A%D0%BC-%D0%B0%D1%81%D0%B0%D0%B4-%D0%BF%D0%BE%D0%B4%D0%B0%D1%80%D1%8F%D0%B2%D0%B0-%D1%80%D0%B0%D0%BA%D0%B5%D1%82%D0%B8-%D1%81-300-news744712.html", "text": "Съвсем скоро Дамаск може да получи от Русия зенитни ракетни комплекси С-300 \"Фаворит\", пише в заглавие \"Комерсант\". Първите изявления на руски военни в този смисъл дойдоха едва часове след масирания ракетно-бомбен удар по Сирия, нанесен от САЩ, Великобритания и Франция на 14 април, посочва вестникът. Според него Дамаск е договорирал зенитните ракети още през 2010 г., но сделката е била анулирана по молба на Израел, който се опасявал за въздушното си пространство. Този път се предвижда \"Фаворитите\" да бъдат доставени от Москва безвъзмездно, за да може режимът в Сирия бързо да изгради ешелонирана система за противовъздушна отбрана, способна да защити от обстрели Дамаск и базите с разположена авиационна техника. Според експерти израелските военни ще реагират предсказуемо негативно, а някои допускат и техен удар по позициите на С-300. Най-вероятно впрочем Русия ще изпрати на сирийците употребявани оръжия. По данни на \"Комерсант\" в зоните, където ще бъдат разположени системи за ПВО, на първо време ще има руски военни съветници, които да координират действията на сирийските специалисти. И ако Израел реши все пак да изстреля ракети по позициите на С-300, според източници на вестника последиците \"ще бъдат катастрофални за всички страни\". Сподели:", "date": "2018.04.23", "title": "Путин с мощна подкрепа към Асад, подарява ракети С-300 "}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D0%B2%D0%BF%D1%80%D1%8F%D0%B3%D0%B0-%D1%83%D1%81%D0%B8%D0%BB%D0%B8%D1%8F-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%BD%D0%B0%D1%81%D0%B8%D0%BF%D0%BD%D0%B8%D1%8F-%D1%82%D1%8E%D1%82%D1%8E%D0%BD-news744752.html", "text": "Това каза главният прокурор Сотир Цацаров по време на по време на представянето на резултатите от четвъртото тримесечие на 2017 година на тенденциите и нивата на незаконна търговия с цигари. Той коментира и рекламите за тютюневи изделия. \"Всички сме наясно, че цигарите са опасни за здравето. Тази реклама трябва да показва съвсем ясно опасността от тютюнопушенето. Ако подобно нещо се прави, то трябва да се прави без лицемерие. Ако заключим цигарите в каси по супермаркетите и не ги показваме, защо щандовете за алкохол се показват. Ако правим нещо трябва да го правим с равна мяра за всички, не трябва да се ощетява единият сектор, а другият - не. Колкото са вредни цигарите, толкова е вреден и алкохолът“, отбеляза главният прокурор. „За мен проблемът с начина на търговия на насипен тютюн е много силен и Прокуратурата и МВР трябва да обърнат много голямо внимание на това“, каза още Цацаров. По-рано бе съобщено, че контрабандата на цигари у нас за последното тримесечие на 2017 г е 6,6%. В сравнение с предходното тримесечие се отчита леко повишение с 0,6%, но на годишна база намалението е с 1,2%. По време на конференцията представиха резултати от проучване на пазара чрез събиране и анализ на празни кутии от цигари. Обхватът на проучването включва 20 големи града в страната или 47% от населението. Предлагането на незаконни марки цигари включва много разлини видове – над 30-40, показа още анализът. 10 града са над средното ниво на контрабандата, а 10 са под средното. Градовете, в които има увеличение на контрабандата, са Ямбол, Стара Згора, Асеновград, Габрово. В София процентът на незаконната търговия с тютюн е 5,5%. България се класира доста добре в сравнение с другите страни от ЕС – Великобритания и Ирландия са в челото на негативната класация с проценти на контрабанда между 30 и 38%. В сравнение с нашата съседка Румъния, която отчита 18,3% незаконно предлагане на марки цигари, ние запазваме добри позиции с три пъти по-малък процент. От голяма важност е да не се въвеждат нови минимални нива на акциза върху цигарите, е един от изводите на анализа. Браншът, в лицето на тютюневите компании и асоциациите в сектора, се обедини против екстремните регулации в сектора. Търговията с насипен тютюн изисква съсредоточаването на усилията на МВР и Прокуратурата. Това е един изцяло черен пазар, който най-често оперира с доставки от врата до врата. Той функционира много интензивно. Сподели:", "date": "2018.04.23", "title": "Главният прокурор Сотир Цацаров впряга усилия за борба с насипния тютюн"}
{"url": "http://pik.bg/%D0%BE%D0%BE%D0%BD-%D0%B7%D0%B0%D0%BF%D0%BB%D0%B0%D1%85%D0%B0%D1%82%D0%B0-%D0%BE%D1%82-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5-%D0%BD%D0%B0-%D1%8F%D0%B4%D1%80%D0%B5%D0%BD%D0%BE-%D0%BE%D1%80%D1%8A%D0%B6%D0%B8%D0%B5-%D0%BD%D0%B0%D1%80%D0%B0%D1%81%D1%82%D0%B2%D0%B0-news744843.html", "text": "ООН предупреди за нарастващата заплаха от употреба на ядрени оръжия, предаде Франс прес. \"Заплахата от използване - умишлено или не, на ядрени оръжия нараства\", заяви заместник-генералният секретар на ООН за разоръжаването Идзуми Накамицу при откриването на подготвителна среща на Конференцията за преглед на Договора за неразпространение на ядреното оръжие, предвидена за 2020 г., Договорът, влязъл в сила през 1970 г., бе продължен за неопределен срок през 1995 г., с предвиден преглед на всеки пет години. През 2015 г. делегатите не постигнаха съгласие. Този път подготвителната среща съвпадна с декларацията на Северна Корея, която се оттегли от Договора през 2003 г., че слага край на ядрените и ракетни опити. Представителката на ООН изрази надежда, че това развитие ще \"допринесе за изграждането на доверие и запазването на благоприятен климат за искрен диалог и преговори\". Все пак тя напомни, че \"днешният свят е изправен пред предизвикателства, подобни на контекста, родил Договора за неразпространение на ядреното оръжие\" преди близо 50 години. \"Геополитическата среда се влошава и някои от най-важните инструменти и споразумения, които образуват нашата колективна рамка на сигурност, биват подкопавани\", каза Накамицу. \"Все по-често се говори, че ядрените оръжия са необходими и полезни. Програмите за модернизиране на страните, разполагащи с ядрено оръжие, според водят до нова оръжейна надпревара, която мнозина наричат надпревара в създаването на качествени оръжия\", добави тя. Срещата в Женева ще продължи две седмици, като първите два дни са посеветени на общи дебати. По време на дебатите представителят на САЩ Кристофър Форд каза, че \"режимът на неразпространение на ядреното оръжие е изправен пред големи заплахи\", имайки предвид Северна Корея в краткосрочен и Иран в дългосрочен план. Помощник-държавният секретар на САЩ за международната сигурност също така отбеляза, че \"влошаващите се условия в сигурността са помрачили краткосрочните перспективи за напредък в разоръжаването\". Той порица \"действията на страните, които увеличават и модернизират ядрените си арсенали и, като руското правителство, нарушават задълженията си по унищожаването на ядрените оръжия\". Сподели:", "date": "2018.04.23", "title": "ООН: Заплахата от използване на ядрено оръжие нараства"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%BB%D0%B5%D0%B4-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD%D0%B0-%D1%81%D0%BB%D0%B0%D0%B2%D1%87%D0%BE-%D0%B0%D1%82%D0%B0%D0%BD%D0%B0%D1%81%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B9-%D1%89%D0%B5-%D1%81%D0%B5-%D1%81-news744824.html", "text": "Не ходя спокойно на мачове, иначе съм четвърто поколение запален привърженик на един и същи отбор. Това разкри пред БНТ депутатът от Обединени патриоти Славчо Атанасов. Всяко общество има своята червена линия, когато тя бъде премината, нещата стават необратими. Убеден съм, че трябва да се вземат мерки да се преодолее това туморно явление по стадионите, посочи той. Взимаме ноу хау от Англия, Испания и Белгия, за първи път в законопроекта има ясна дефиниция какво значи футболно хулиганство, досега нямаше такава. Имаше много пропуски в закона. В момента сме постигнали на 80 на сто готовност, идеята беше да въведем този закон есента, но форсирахме заради сл,училото се миналата сряда, посочи депутатът. Този закон е разписал да има директни отговорности за всички страни, които участват в това мероприятие, заяви той. Сред мерките е изискване на лична карта. Въвежда се задължително за организаторите спортното съоръжение да има камери - във всеки един сектор. Но това не е достатъчно. Заимстваме от английския закон системата на стюардите. Има 16 задължения на стюардите, които ще следят за много неща. Те принадлежат към съответния футболен или спортен клуб. те ще бъдат обучени от Министерството на спорта или вътрешните работи. Те съблюдават за своите привърженици. Те ще са изключително подготвени и няма да изземват функции, а ще съдействат много сериозно, обясни Славчо Атанасов. По думите му ще има много сериозен отпор от организации на човешките права на чл. 21, където се обяснява какво е спортен хулиган. Изреждат се конкретно 13 случая, в които се смята, че си спортен хулиган. Наказанията се посочват в две части. По-леките ще са от 10 до 15 денонощия в МВР, глоба от 1000 до 2000 лева, забрана за посещение на спортни мероприятия за определен срок от до 2 години. По-тежките наказания са от 80 до 320 часа на безвъзмезден труд, до 20 денонощия задържане в МВР, забрана от 2 до 3 години за посещение на спортни мероприятия или до живот. За това момче, което сега хвърли бомбичката, ако действаше законът, щеше да има доживотна забрана за влизане на спортни мероприятия, обясни Атанасов. Сега извършване на провинението, присъдата ще влиза в сила до пет дни, допълни той. Сподели:", "date": "2018.04.23", "title": "ИЗВЪНРЕДНО В ПИК! След инцидента с полицайка на стадиона: Славчо Атанасов разкри кой ще се смята за футболен хулиган и какви ще са наказанията! "}
{"url": "http://pik.bg/%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D0%BF%D1%83%D1%81%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BF%D0%BE-%D0%BF%D1%8A%D1%80%D0%B7%D0%B0%D0%BB%D0%BA%D0%B0%D1%82%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%B7%D0%B0-%D0%BF%D1%80%D0%BE%D0%B6%D0%B5%D0%BA%D1%82%D0%BE%D1%80-news744767.html", "text": "Култов кометар пусна регионалния министър Николай Нанков в социалната мрежа Фейсбук. Днес той беше на проверка на ремонта на прохода Петрохан, който започна преди няколко месеца. \"Под естествената светлина на слънцето (без прожектори) проверих как напредват ремонтите на Източната тангента на Софийския околовръстен път и на прохода Петрохан. Строителни площадки, едни хора работят усилено под светлината на слънцето, напредват, спазват срокове, наваксват едни проспани 30-40 години... И един мармот завива шоколад\", написа регионалният министър. Думите са по повод изказването на президента Румен Радев, че е време страната ни да бъде осветена, че България била като строителна площадка и нищо не се случвало и било време да \"светнат прожекторите\" за обществените поръчки. Тези реплики на Радев, който ползва всеки удобен момент да захапе правителството разбуниха духовете и възродиха искрата на \"войната\" между президентската институция, правителството и парламента. Сподели:", "date": "2018.04.23", "title": "КУЛТОВ КОМЕНТАР! Министър Нанков пусна президента по пързалката! Ето какво каза за \"прожекторите\" на Радев от Петрохан (СНИМКИ)"}
{"url": "http://pik.bg/%D0%BE%D0%B1%D1%80%D0%B0%D1%85%D0%B0-%D0%B4%D0%BE%D0%BC%D0%B0-%D0%BD%D0%B0-%D1%80%D0%BE%D0%BC%D0%B0%D0%BD%D0%BE-%D0%BF%D1%80%D0%BE%D0%B4%D0%B8-%D0%B4%D0%BE%D0%BA%D0%B0%D1%82%D0%BE-%D0%B5-%D0%BD%D0%B0-%D0%B0%D1%83%D0%B4%D0%B8%D0%B5%D0%BD%D1%86%D0%B8%D1%8F-%D0%BF%D1%80%D0%B8-%D0%BF%D0%B0%D0%BF%D0%B0%D1%82%D0%B0-news744766.html", "text": "Крадци обраха апартамента в центъра на Болоня на бившия премиер и шеф на Еврокомисията Романо Проди, съобщиха медиите. Това станало точно когато Проди и съпругата му Флавия били на аудиенция във Ватикана при папа Франциск. Семейство Проди участвало в делегация на енорията си в Болоня и било информирано за обира точно когато се намирало на площад „Свети Петър”. Знаейки явно, че двамата съпрузи ги няма в дома им, крадците влезли в него през нощта срещу събота и си свършили работата спокойно. Живеещите под апартамента на Проди негови роднини, чували звуци през нощта, но мислели, че са от семейство Проди. От дома на бившия премиер липсват часовници и бижута за около 30 хиляди евро, но най-вече предмети, свързани със семейни спомени. Крадците взели всичките медали на Проди, 38-те му дипломи хонорис кауза и всичките му възможни документи. „Взели са всичко, всичко! Взеха ни живота”, каза Проди пред осведомителната агенция АНСА. Сподели:", "date": "2018.04.23", "title": "Обраха дома на Романо Проди, докато е на аудиенция при папата"}
