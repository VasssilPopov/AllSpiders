{"url": "http://pik.bg/%D1%88%D0%B0%D1%88-%D0%BC%D0%BB%D0%B0%D0%B4%D0%B5%D0%B6-%D1%81%D0%B5-%D1%85%D0%B2%D0%B0%D0%BD%D0%B0-%D0%BD%D0%B0-%D0%B1%D0%B0%D1%81-%D0%B8-%D1%81%D0%B5-%D0%BA%D0%BB%D0%B0%D1%81%D0%B8%D1%80%D0%B0-%D0%BD%D0%B0-%D1%84%D0%B8%D0%BD%D0%B0%D0%BB%D0%B0-%D0%B7%D0%B0-%D0%B6%D0%B5%D0%BD%D1%81%D0%BA%D0%B8-%D0%BA%D0%BE%D0%BD%D0%BA%D1%83%D1%80%D1%81-%D0%B7%D0%B0-%D0%BA%D1%80%D0%B0%D1%81%D0%BE%D1%82%D0%B0-news724716.html", "text": "Жителят на най-големия град в Казахстан Алмати, 22-годишният Илай Дягилев, успя да достигне до финала на женския конкурс за красота Miss Virtual Kazakhstan. Младежът се гримирал, изпратил снимки и бил признат за \"най-красивата\" сред 4000 кандидатки под името Арина Алиева. Едва на финала Дягилев разкрил истинската си самоличност, съобщава \"Блокнот.ру\". Той признал, че участвал в конкурса, след като се хванал на бас с приятели. Младият мъж бил подразнен от съвременните стандарти за еднотипна женска красота и от отсъствието у повечето момичета на индивидуалност и харизма. Той решил да покаже нагледно как хората сляпо се придържат към модните стереотипи. \"Бях приятно учуден от реакцията на казахстанците, които подкрепиха моя експеримент. В никакъв случай не призовавам към подобни конкурси да се подхожда с лъжа или мъжете да се преобличат като жени. Просто искам да обърна внимание на обществото, че не уеднаквеният стандарт е важен, а е нужна естественост и индивидуалност у всеки човек. Красиво и модно е не това, което се показва някъде. Красиво и модно е това, което ви подхожда точно на вас\", заявява Илай Дягилев.", "date": "2018.02.04", "title": "ШАШ! Младеж се хвана на бас и се класира на финала за женски конкурс за красота "}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D0%B8%D0%B7%D1%81%D1%82%D1%80%D0%B5%D0%BB%D1%8F-%D0%BD%D0%B0%D0%B9-%D0%BC%D0%B0%D0%BB%D0%BA%D0%B0%D1%82%D0%B0-%D1%80%D0%B0%D0%BA%D0%B5%D1%82%D0%B0-%D0%BD%D0%BE%D1%81%D0%B8%D1%82%D0%B5%D0%BB-%D0%B2-%D1%81%D0%B2%D0%B5%D1%82%D0%B0-news724607.html", "text": "Ракетата носител \"Ес Ес-520\" , която е най-малката в света, беше изстреляна заедно с експерименталния спътник \"Триком-1АР\" от космическия център Утиноура, съобщи ТАСС. Двустепенната миниракета е с диаметър 52 см, дължина 9,65 м и тежи около 2,6 т. Тя може да изведе полезен товар около 140 кг на височина около 800 км. Освен това може да изведе и миниспътник на околоземна орбита. \"Ес Ес-520\" е от семейството на метеорологичните ракети, които се използват от японската Агенция за изследване на космическото пространство ДЖАКСА за научни изследвания в горните слоеве на атмосферата и космически експерименти по време на балистичния полет на височина от 100 км до 1000 км. С тях се отработват технологии, които след това се прилагат в космическата техника. Разходите за изстрелване на \"Ес Ес-520\" не надвишават 3,6 милиона щатски долара (400 милиона йени). Досега ДЖАКСА е изстрелвала три пъти такава ракета - два пъти базова метеоракета и веднъж неуспешно през януари 2017 г. космическа версия.", "date": "2018.02.04", "title": "Япония изстреля най-малката ракета-носител в света"}
{"url": "http://pik.bg/%D0%BD%D1%8F%D0%BC%D0%B0-%D1%81%D0%BF%D0%B8%D1%80%D0%BA%D0%B0-%D1%81%D1%83%D0%B7%D0%B0%D0%BD%D0%B8%D1%82%D0%B0-%D1%81%D1%8A%D0%B1%D0%B8%D1%80%D0%B0-%D0%BB%D0%B0%D0%B9%D0%BA%D0%BE%D0%B2%D0%B5-%D0%B7%D0%B0-%D0%B4%D0%B0-%D1%81%D0%B5-%D0%BF%D1%83%D1%81%D0%BD%D0%B5-%D0%B3%D0%BE%D0%BB%D0%B0-%D1%81%D0%BD%D0%B8%D0%BC%D0%BA%D0%B0-news724724.html", "text": "Дъщерята на Орхан Мурад прави и невъзможното, за да трупа популярност и да привлича вниманието. Изпълнителката на \"Луцифер и Буда\" падна ниско, обещавайки на феновете си, че ако тази нейна снимка събера 30 000 коментара, тя ще махне халата.", "date": "2018.02.04", "title": "НЯМА СПИРКА! Сузанита събира лайкове, за да се пусне гола (СНИМКА)"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BD%D0%B0%D0%BF%D1%80%D0%B5%D0%B4%D1%8A%D0%BA-%D0%B5%D0%BA-%D1%83%D1%81%D0%BA%D0%BE%D1%80%D1%8F%D0%B2%D0%B0-%D0%B5%D0%B2%D1%80%D0%BE%D0%B8%D0%BD%D1%82%D0%B5%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news724717.html", "text": "Европейската комисия иска значително да ускори приемането на страните от Западните Балкани. Това твърди германският ежедневник „Ди Велт“, като се позовава на стратегически документ на Комисията. Приемането на шестте страни е в политически, икономически и геополитически интерес на ЕС, цитира вестникът документа на еврокомисията. Сърбия и Черна гора може да се присъединят още през 2025 г., се казва още в документа, който ще бъде публикуван във вторник. Настоящият момент е от историческо значение за тези страни, за да свържат бъдещето си с ЕС. Те обаче продължават да са изправени пред огромното предизвикателство на необходимите реформи. Комисията настоява на първо място за нормализирането на отношенията между Сърбия и Косово.", "date": "2018.02.04", "title": "ГОЛЯМ НАПРЕДЪК! ЕК ускорява евроинтеграцията на Западните Балкани"}
{"url": "http://pik.bg/%D1%81%D0%BC%D1%83%D1%82%D0%B8-%D0%BC%D0%B0%D0%BD%D0%B8%D1%8F-%D0%B2%D0%B8%D0%B6%D1%82%D0%B5-%D1%82%D0%B0%D0%B9%D0%BD%D0%B0%D1%82%D0%B0-%D1%80%D0%B5%D1%86%D0%B5%D0%BF%D1%82%D0%B0-%D0%BD%D0%B0-%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%B0%D0%BD%D0%B8%D1%81%D1%82%D1%8A%D0%BD-news724701.html", "text": "Звездите също са завладени от смути манията. Цветните гъсти напитки са предпочитани както за тонус, така и за сваляне на килограми. Дженифър Анистън винаги демонстрира супер фигура. Това се дължи отчасти на интензивния  двигателен режим, от друга - на правилното хранене. Ето и една от рецептите за фитнес смути, което Дженифър Анистън си приготвя често. То включва три краставици, спанак, къдраво зеле, джинджифил и стрък целина.", "date": "2018.02.04", "title": "СМУТИ МАНИЯ! Вижте тайната рецепта на Дженифър Анистън"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B5-%D1%82%D1%80%D0%B5%D1%81%D0%B5-%D0%B3%D0%BE%D1%82%D0%B2%D0%B8-%D1%81%D0%B5-%D0%B6%D0%B5%D1%81%D1%82%D0%BE%D0%BA-%D0%B7%D0%B0%D0%B3%D0%BE%D0%B2%D0%BE%D1%80-%D1%81%D1%80%D0%B5%D1%89%D1%83-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-news724721.html", "text": "Във Великобритания привържениците на „твърд Брекзит“ подготвят заговор за смяна на премиера Тереза Мей с външния министър Борис Джонсън. Основната причина е тяхното недоволство от плановете на кабинета за оставане в митническия съюз, съобщава „Сънди таймс“.", "date": "2018.02.04", "title": "Великобритания се тресе, готви се жесток заговор срещу Тереза Мей"}
{"url": "http://pik.bg/%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D1%86%D0%B2%D0%B5%D1%82%D0%B8-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B5-%D0%B2-%D1%81%D0%BF%D0%BE%D1%80%D1%82%D0%B0-news724755.html", "text": "19 месеца, след като претърпя тежък инцидент, тя заяви пред Би Ти Ви, че започва треньорска кариера като наставник на деца. \"Доста по-различно и по-трудно е. Не е както ние си мислехме - просто седиш на един стол и крещиш\", каза Стоянова. Тя сподели, че има намерение да тренира само подрастващи: \"Достатъчно си взех от големия спорт, не искам да се връщам там. Предпочитам да давам началото на всяка една гимнастичка\", добави световната шампионка.", "date": "2018.02.04", "title": "НОВО НАЧАЛО! Цвети Стоянова готова да се върне в спорта"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%88%D0%B5%D1%81%D1%82%D0%BD%D0%B0%D0%B4%D0%B5%D1%81%D0%B5%D1%82-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82-%D0%B0%D1%84%D1%80%D0%B8%D0%BA%D0%B0-%D1%81%D0%B0-%D1%81%D0%B5-%D1%83%D0%B4%D0%B0%D0%B2%D0%B8%D0%BB%D0%B8-%D0%BA%D1%80%D0%B0%D0%B9-%D0%BC%D0%B5%D0%BB%D0%B8%D0%BB%D1%8F-news724732.html", "text": "AFP Спасителните служби на Мароко са открили телата на 16 мигранти край бреговете на испанския ексклав Мелиля, предава , като се позовава на данни от властите на двете страни. Източник от медиците поясни, че сред загиналите има три жени. Съгласно разпространените данни, почти всички мигранти са били от държави от Субсахарска Африка. Само един от от загиналите е идентифициран като гражданин на Мароко. По-рано представител на властите в Мелиля съобщи за „около 20“ тела, открити в териториалните води на Мароко. Те са били забелязани в събота от испански кораб, който е алармирал спасителните служби на двете страни.", "date": "2018.02.04", "title": "Трагедия! Шестнадесет мигранти от Африка са се удавили край Мелиля"}
{"url": "http://pik.bg/%D0%B7%D0%B4%D1%80%D0%B0%D0%B2%D0%B5%D0%BD-%D1%83%D0%B6%D0%B0%D1%81-%D0%B6%D0%B5%D0%BD%D0%B0-%D0%B1%D0%BE%D0%BB%D0%BD%D0%B0-%D0%BE%D1%82-%D1%80%D0%B0%D0%BA-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D0%BB%D0%B8%D1%87%D0%B5%D0%BD-%D0%BB%D0%B5%D0%BA%D0%B0%D1%80-%D0%B2%D1%81%D0%B8%D1%87%D0%BA%D0%B8-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%B4%D0%B0-%D1%8F-%D0%BB%D0%B5%D0%BA%D1%83%D0%B2%D0%B0%D1%82-news724756.html", "text": "До миналата година Славея Йорданова е имала личен лекар, но той е починал и сега тя трябва да избере друг. Разбира за това през януари, когато се разболява от бронхопневмония и спешно трябва да влезе в болница. \"Отивам в Тубдиспансера, то трябва да се плаща всичко, като нямаш личен лекар, разбира се\", разказва Славея Йорданова. След като излязла от болницата, Славея започнала да търси личен лекар, което за нея се оказало мисия невъзможна. \"Ходих в първа поликлиника, ходих при доста доктори, обаче отказват. Казват – няма място. За предпочитане е да е онкотерапевт, за да ме свърже с болестта, да разбира\", допълва потърпевшата. Славея е с миеломна болест и често ѝ се налага да ползва направления за специалист и изследвания. Смята, че това е една от причините лекарите да отказват да я впишат в пациентските си листи. \"Трябва да ходя в София на оценка за костен мозък. Може след това да ми назначат някакво друго лечение. Аз просто не мога без личен лекар. Освен това, ако ми се наложи една банка кръв да ми прелеят заради хемоглобин, всичко се случва, няма да има кой да ми прелее без личен лекар\", продължава Йорданова. Заради заболяванията си Славея няма и физическа възможност да обикаля от кабинет на кабинет. Затова е подала жалба в Здравната каса. След намесата на екипа ни оттам обещаха да ѝ съдействат според правомощията си. \"На тази жена ще ѝ предоставим адресите и телефоните с номера на всички лични лекари в Русе да си избере според местоживеенето, където е най-удобно\", казва от своя страна Калоян Копчев – директор на Районната здравна каса в Русе. За последните 17 години личните лекари в Русе са намалели с 40 и вече са 103. От тях 27 са с пациенти над границата от 2 500 души, а 18 почти са я стигнали. \"Ако имат над 2 500 пациенти, те са длъжни да имат нает лекар. Това може и да спира някои лични лекари да записват пациенти\", допълва Колчев. В понеделник Славея ще отиде в Здравната каса. И се надява този път личният лекар, на когото се обади, да не ѝ откаже. Русенка с онкологично заболяване се оказа в безизходица - въпреки че е здравноосигурена, не може да се запише при личен лекар, след като досегашният ѝ лекар е починал. Всички, които е потърсила, са ѝ отказали, съобщава БНТ. От Здравната каса в Русе обясниха, че има недостиг на общопрактикуващи лекари - от началото на годината броят им е намалял с още трима. И единственото, което могат да направят, е да предоставят на жената списък с медиците, които имат договор с касата, защото изборът и на двете страни е личен.", "date": "2018.02.04", "title": "ЗДРАВЕН УЖАС! Жена, болна от рак, остава без личен лекар, всички отказват да я лекуват"}
{"url": "http://pik.bg/%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BB%D1%83%D0%BA%D1%81%D0%B0-%D0%B1%D1%80%D0%BE%D0%BA%D0%B5%D1%80-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D1%82%D0%BE%D0%B2%D0%B0-%D0%BA%D0%B0%D0%BA%D1%8A%D0%B2-%D0%B5-%D0%BF%D1%80%D0%BE%D1%84%D0%B8%D0%BB%D0%B0-%D0%BD%D0%B0-%D1%81%D1%8A%D0%B2%D1%80%D0%B5%D0%BC%D0%B5%D0%BD%D0%BD%D0%B8%D1%8F-%D0%BA%D1%83%D0%BF%D1%83%D0%B2%D0%B0%D1%87-news724644.html", "text": "Купувачите на луксозни имоти в момента са предимно млади хора, ай ти специалисти, хора с развиващ се бизнес. Така брокерка на недвижими имоти описа пред сутрешния блок на Би Ти Ви профилът на съвременния купувач на луксозни имоти в България. „Стама дума за хора със сериозни изисквания – разясни брокерката. – Цената на такива имоти, които най-често са в затворени комплекси, стартира от 500 000 евро и няма горна граница. Търси се лукса на бита. Технологиите са на почит, като се търсят възможности всичко, ако може, да се управлява дистанционно, през смартфони. Иначе сред изискванията са стаи за гости, собствен фитнес, ако може в комплекса да има и басейн. На почит са и високи гаражи, за да може да бъде паркиран джипа. Търят се максимален лукс и най-вече удобство “.", "date": "2018.02.04", "title": "Цената на лукса! Брокер с ексклузивен разказ за това какъв е профила на съвременния купувач на имоти в България"}
{"url": "http://pik.bg/%D0%B1%D1%80%D1%8E%D0%BA%D1%81%D0%B5%D0%BB-%D0%BE%D0%B1%D0%BC%D0%B8%D1%81%D0%BB%D1%8F-%D0%B4%D0%B0-%D0%BF%D1%80%D0%B5%D0%BC%D0%B0%D1%85%D0%BD%D0%B5-%D0%B4%D0%B2%D0%BE%D0%B9%D0%BD%D0%BE%D1%82%D0%BE-%D1%87%D0%B0%D1%81%D0%BE%D0%B2%D0%BE-%D0%B2%D1%80%D0%B5%D0%BC%D0%B5-news724726.html", "text": "Тази седмица се очаква евродепутатите да призоват Европейската комисия да предложи премахване на смяната между лятно и зимно часово време, която се извършва два пъти годишно. Европарламентът ще дебатира по темата сутринта в четвъртък, след което трябва да гласува резолюция в 13 ч българско време, съобщават от пресцентъра на Европейския парламент.", "date": "2018.02.04", "title": "Брюксел обмисля да премахне двойното часово време"}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%D1%81%D0%B5%D0%BA%D1%81%D1%8A%D1%82-%D0%B5-%D0%BD%D0%B0%D0%B9-%D0%B4%D0%BE%D0%B1%D1%8A%D1%80-%D0%BD%D0%B0-60-%D0%B3%D0%BE%D0%B4%D0%B8%D0%BD%D0%B8-news724728.html", "text": "Американска анкета показа, че сексът е най-добър на 60 години, съобщи в. \"Мейл он сънди\". За необвързаните мъже и жени сексът е най-удовлетворяващ на тази възраст, защото хората вече имат опит, знаят какво искат и са освободени да изследват измеренията на сексуалността, обясни секстерапевтът д-р Мадлен Кастеланос. Жените са най-доволни от половия си живот на 66 години, а мъжете - на 64. \"С годините човек знае какво харесва физически - добави д-р Кастеланос. - Колкото по-възрастен си, толкова по-малко се ограничаваш от това какво мислят другите, какво мисли обществото и какво мисли партньорът\". Анкетата \"Необвързаните в Америка\" е обхванала 5000 души. Предишни изследвания също установиха, че сексът се подобрява с възрастта, както и че хората на 60 и 70 години се забавляват добре между чаршафите.", "date": "2018.02.04", "title": "Откритие! Сексът е най-добър на 60 години"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%BC%D0%BE%D0%B6%D0%B5%D0%BC-%D0%B4%D0%B0-%D1%83%D0%B1%D0%B8%D0%B5%D0%BC-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-news724725.html", "text": "Цел на турската армия в Сирия могат да станат и американски войници, облечени в униформи на кюрдските сили, заяви турски вицепремиер.", "date": "2018.02.04", "title": "Турция алармира: Можем да убием американски войници"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4%D0%B5%D0%BD-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6-%D0%B2-%D0%BC%D0%BE%D1%81%D0%BA%D0%B2%D0%B0-news724733.html", "text": "В Москва регистрираха рекорден снеговалеж. В събота в руската столица е паднал толкова сняг, колкото обикновено вали в продължение на половин месец. Синоптиците съобщиха, че е подобрен рекордът от 1957-ма година. Около 100 полета бяха отменени на трите големи летища в района на Москва. Въпреки почивния ден се образуваха и големи задръствания. Синоптиците прогнозират, че температурите ще се повишават и снегът ще започне да се топи. Ако температурата беше останала под нулата, вероятно щеше да натрупа 45 сантиметра сняг, съобщават местни медии.", "date": "2018.02.04", "title": "Рекорден снеговалеж в Москва"}
{"url": "http://pik.bg/%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%BE-%D0%BE%D0%B4%D0%B5%D1%81%D0%B0-%D0%B2%D0%B5%D1%87%D0%B5-%D0%B7%D0%B0-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BE%D1%82-%D0%B4%D0%B2%D0%B0-%D1%87%D0%B0%D1%81%D0%B0-%D1%81-%D0%BD%D0%BE%D0%B2%D0%B8%D1%82%D0%B5-%D0%BF%D0%BE%D0%BB%D0%B5%D1%82%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%80-news724748.html", "text": "Стартът на линията бе даден на официална пресконференция в Украйна в петък, когато се изпълни и първият полет от София до петия по големина украински град Пътуването от София до Одеса вече ще трае по-малко от 2 часа с новите полети, които България Ер стартира. Въздушната линия между българската столица и петия по големина украински град е единствената в България, като официалният й старт бе даден в петък – на 2 февруари, на специална пресконференция в Одеса. Тогава се изпълни и първият полет между София и Одеса. „Радваме се, че точно ние, като национален превозвач на България, имаме удоволствието да обявим старта на новата линия между София и Одеса и по този начин да свържем двете държави. Освен, че полетите са в удобни вечерни часове в петък и неделя, за допълнителен комфорт на пасажерите ни, по линията ще оперират и най-новите самолети от самолетния парк на България Ер – Embraer E190“, заяви Мария Стоянова - търговски директор на България Ер, по време на официалната церемония в Одеса. На събитието присъстваха още генералният консул на България в Одеса Димитър Тучков, ръководството на еждународното летище в украинския град, президентът на Асоциацията на българите в Украйна, членове на украинския парламент, както и представители на туристически агенции. \"Когато говорим за маршрута София-Одеса-София, трябва да вземем предвид големите търговски и културни връзки между двете ни страни, както и големите украински и български общности, сходствата в туризма у нас и в България - летен и зимен. Това са част от причините, поради които смятаме, че маршрутът ще бъде успешен. Освен това, вярваме, че линията има необходимият потенциал за по- нататъшно увеличаване на честотата на полетите\", каза директорът на Международното летище в Одеса Павло Прусак. Полетите между българската столица и крайбрежния украински град се изпълняват два пъти седмично – в петък и неделя. Самолетите от София към Одеса излитат в 19:05, а от Одеса към София – в 21:20 местно време, което дава чудесна възможност на пасажерите да пътуват между двата града, както с екскурзионна цел и почивка, така и по работа. Цените на еднопосочните билети започват от 46 евро, а на двупосочните – от 92 евро. Удобството на линията бе оценено и от пасажерите на първия полет от София до Одеса, който се изпълни в петък. „Често пътувам между София и Одеса и затова много се радвам, че вече мога да използвам тези полети“, „Най-много ми харесва, че цените на самолетните билети са почти като тези на автобусните, а ще стигна за по-малко от 2 часа“, „Често пътувам и според мен, линията е много необходима“ - бяха само част от коментарите на пътниците на борда.", "date": "2018.02.04", "title": "От София до Одеса вече за по-малко от два часа с новите полети на България Ер"}
{"url": "http://pik.bg/%D0%BA%D0%BE%D0%B8-%D1%81%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BA%D1%80%D0%B8%D1%8F%D1%82-%D0%B3%D0%B5%D0%BB-%D0%BB%D0%B0%D0%BA%D0%BE%D0%B2%D0%B5%D1%82%D0%B5-news724687.html", "text": "Постоянното удължаване на ноктите и използването на гел лак става причина за здравословни проблеми. Това заяви за \"Российская газета\" Наталия Заторская. Тя е висококвалифицирана лекарка и работи в дерматологичния и козметологичен институт \"Коломенски\" в Русия. Твърде честото използване на този лак и удължаването на ноктите води до увеличаване на чупливостта им, те стават крехки и растат неправилно, смята Заторская. Освен това може да се стигне до пълна онихолиза. Това е отделяне на ноктите от тяхното легло. \"Разберете ме правилно, аз не предлагам на жените да се откажат съвсем от лакиране или удължаване на ноктите, но трябва поне няколко месеца в годината те да \"почиват\" от лаковите покрития и да се възстановяват\", обяснява лекарката. Според нея опасността от процедурата е свързана не толкова с химическите вещества, но и с използваните инструменти. Салоните за красота и за ноктопластика влизат в зоната с повишени риск от заразяване с гъбични и други инфекции.", "date": "2018.02.04", "title": "Кои са опасностите, които крият гел лаковете"}
{"url": "http://pik.bg/%D0%BA%D1%8A%D1%80%D0%BA%D0%B0%D0%BD-%D0%BC%D0%BB%D0%B0%D0%B4%D0%B5%D0%B6-%D1%88%D0%B8%D0%B1%D0%BD%D0%B0-%D1%80%D0%B5%D0%BD%D0%BE%D1%82%D0%BE-%D1%81%D0%B8-%D0%BA%D1%80%D0%B0%D0%B9-%D1%85%D0%BE%D1%82%D0%B5%D0%BB%D1%81%D0%BA%D0%B8-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D0%B4%D0%BE-%D0%B2%D1%80%D0%B0%D1%86%D0%B0-news724703.html", "text": "Млад мъж от Згориград удари управляваното от него „Рено Клио“ край хотелски комплекс „Чайка“ в района на Вратцата, съобщиха от ОД на МВР. Инцидентът е станал около 1 часа в неделя сутринта. При проверката с дрегер е установено, че шофьорът М.Г., на 22 г. е седнал почерпен зад волана на френската кола. Пробата му отчела 1.2 промила. Издаден му е талон за кръвна проба. Мъжът е задържан за 24 часа, като се е сдобил и с акт. Срещу него е започнато бързо производство.", "date": "2018.02.04", "title": "Къркан младеж шибна реното си край хотелски комплекс до Враца "}
{"url": "http://pik.bg/%D0%BD%D0%BE%D0%BC%D0%B8%D0%BD%D0%B8%D1%80%D0%B0%D0%BD%D0%B8%D1%8F%D1%82-%D0%B7%D0%B0-%E2%80%9E%D0%BE%D1%81%D0%BA%D0%B0%D1%80%E2%80%9C-%D1%82%D0%B5%D0%BE-%D1%83%D1%88%D0%B5%D0%B2-%D0%BD%D0%B5-%D0%BC%D0%B8-%D1%85%D0%B0%D1%80%D0%B5%D1%81%D0%B2%D0%B0-%D1%85%D0%BE%D0%BB%D0%B8%D0%B2%D1%83%D0%B4-%D0%B8-%D0%BD%D0%B5-%D0%B8%D1%81%D0%BA%D0%B0%D0%BC-%D0%B4%D0%B0-%D1%81%D1%8A%D0%BC-%D1%87%D0%B0%D1%81%D1%82-%D0%BE%D1%82-%D0%BD%D0%B5%D0%B3%D0%BE-news724465.html", "text": "Аниматорът, плакатист и графичен дизайнер Тео Ушев, който преди година бе сред номинираните за „Оскар“ за анимация, призна в сутрешния блок на Би Ти Ви, че не харесва Холивуд и няма желание да бъде част от това място, въпреки възможносите за това, които е получил след като бе номиниран за „Оскар“. „Това е едно измислено общество, конструирано да бъде на показ – коментира Ушев. – Става дума за индустрия за милиарди с непрекъснато увеличаващи се разходи и поява на нови производители. Ситуацията предполага подготовка за война в индустрията и преминаване на период на прочистване. Навлизане на нови ценности и нов морал. Заради това и се стигна до последните скандали в Холивуд. Добре е и подкрепям навлизането на жените по-активно в индустрията. Факт е обаче, че около всички тези скандали, които изскачат, има голяма доза неистини. Нещата, които се случиха около Кевин Спейси, Харви Уейнстийн отдавна са се знаели“. Тео Ушев коментира и работата си около гласуването за предстоящите „Оскар“-и, в което участва и той. „Член съм на секцията за анимация и пълнометражни филми – разясни Ушев. - Пришиха ме и към тази за чуждестранни филми. Наложи се да гледаме страшно много филми. Всъощност по правило трябва да сме изгледали 75 процента от един филм за да му даваме оценките си. Сега, като бях в Холивуд, имах много разговори и контакти, което е наистина невероятен обмен на идеи и обогатяване. Тенденцията е Холивуд да се ориентира към социалното кино. Да, един филм като „Формата на водата“ има 13 номинации, но не бих се изненадал да изскочат накрая и независими и по-малки филми, като например „Лейди Бърд“. Тео Ушев коментира, че за последната година е успял да си припомни, че българинът всъщност е добър човек, но обстоятелствата го принуждават да се държи по-агресивно. Аниматорът признава, че за последната година е получил много фантастични предложения от колоси в киноиндустрията за работа, но държи да си остане ангажиран с независимото и свободно кино, заради което ги е отказвал.", "date": "2018.02.04", "title": "Номинираният за „Оскар“ Тео Ушев: Не ми харесва Холивуд и не искам да съм част от него"}
{"url": "http://pik.bg/%D1%81%D1%82%D0%BE%D1%82%D0%B5-%D0%BA%D0%B8%D0%BB%D0%B0-%D0%BF%D0%B5%D1%82-%D0%B3%D0%BE%D0%B4%D0%B8%D0%BD%D0%B8-%D0%B1%D1%8F%D1%85-%D0%B2-%D0%B4%D0%B5%D1%81%D0%B5%D1%82%D0%B8-%D0%BA%D0%BB%D0%B0%D1%81-news724699.html", "text": "Рапърът 100 кила се върна на училище. Килата между музиката и уроците, едновременно с пура и с тетрадка в ръка. Оказа се че рап изпълнителят учи във вечерно училище. В момента той е в 10-и клас и му предстои бал. Пред \"Събуди се...\" изпълнителят заяви, че пет години бил в десети клас и вече било редно да е в 11-ти и накрая да се дипломира. Килата сподели, че е пял на десетки абитуриентски балове, но с радост ще посрещне своя заслужен бал, след като вземе дипломата си за средно образование.", "date": "2018.02.04", "title": "Стоте кила: Пет години бях в десети клас "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%BF%D0%BE%D1%81%D0%BA%D1%8A%D0%BF%D0%B2%D0%B0-%D0%B5%D1%82%D0%BE-%D1%81-%D0%BA%D0%BE%D0%BB%D0%BA%D0%BE-news724760.html", "text": "Застраховка „Гражданска отговорност” поскъпва, предупреждават експерти. Средната цена на застраховката в момента е 187 лева, но според застрахователните компании тя ще върви нагоре и още от този месец тя се повишава с между 10 и 18 лева. Причината, според работещите в бранша, са европейските стандарти, съобщава Нова телевизия. Шофьорите недоволстват, защото състоянието на пътищата в страната е ужасно.", "date": "2018.02.04", "title": "ВАЖНО! \"Гражданска отговорност\" поскъпва, ето с колко"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D1%80%D0%B0%D1%81%D0%B8-%D1%80%D0%B0%D0%B4%D0%BA%D0%BE%D0%B2-%D1%81%D1%82%D1%80%D0%BE%D0%B8-%D0%B1%D0%BB%D0%BE%D0%BA---%D0%BA%D0%BE%D0%BC%D0%B8%D0%BA%D1%8A%D1%82-%D0%BD%D0%B0%D0%B4%D0%B7%D0%B8%D1%80%D0%B0%D0%B2%D0%B0-%D0%BC%D0%B0%D0%B9%D1%81%D1%82%D0%BE%D1%80%D0%B8%D1%82%D0%B5-%D0%BD%D0%B0-%D0%BD%D0%BE%D0%B2%D0%B8%D1%8F-%D1%81%D0%B8-%D0%B8%D0%BC%D0%BE%D1%82-news721208.html", "text": "Краси Радков сменил амплоато и се подвизавал като инженер на строителен обект в столицата, научи „Ретро“. Актьорът не пропускал ден, в който да не наобиколи строежа на огромен блок в софийския квартал „Овча купел“. Освен че се отпускал да помага на майсторите, Радков се правел и на шеф. От близките до новата сграда блокове разкриват, че комикът е инвестирал в огромен апартамент в кооперацията. Купил го директно на зелено, влагайки всичките си спестявания. Наложило се дори да продаде лъскавата си кола и да седне зад волана на трошка почти негов набор, за да плати жилището си кеш. Апартаментът му щял да е един от най-големите в целия блок, но за разлика от новите си комшии, единствено Краси се интересувал живо как върви строителната дейност. Притеснявало го фирмата да не го завлече или измами, а отделно от това давал зор всичко да става възможно най-бързо, защото нямал търпение да се премести. Новодомецът щял да бъде съсед на колегата си от Шоуто на Слави Борис Солтарийски, който от доста време обитава заедно със съпругата си и детето си луксозно жилище в същия квартал. Това била още една причина Краси да предпочете мястото на фона на „Драгалевци“ и „Бояна“, но основният му мотив били битовите проблеми, с които се сблъсквал в досегашния си апартамент. Въпреки че през лятото на 2017 г. Краси дръпнал основен ремонт и обзавел жилището си като от корица на списание, ВиК инсталацията му не била наред и непрекъснато се наводнявал. Последния път се наложило да вика водопроводчици посред нощ, защото тръбите гръмнали като бомба, а мебелите му плували из стаите като в открито море. Радков побеснял, че парите, които хвърлил по ремонта, отишли на вятъра и преценил, че ще му излезе по-евтино да се премести, отколкото всеки месец да плаща на майстори. За да възстанови част от големия харч, актьорът се напъвал да взима дори по две частни участия на вечер. Покрай празниците не останал нито ден със семейството си, защото забавлявал публиката по кръчми и барове. Половината от всичко изкарано обаче отчитал на шефа си Слави Трифонов и така от 3500 лева хонорар прибирал само 1750 лева.", "date": "2018.02.04", "title": "САМО В ПИК И \"РЕТРО\"! Краси Радков строи блок - комикът надзирава майсторите на новия си имот в столицата"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-173-%D0%BE%D1%82-%D1%81%D0%BC%D1%8A%D1%80%D1%82%D0%BD%D0%B8%D1%82%D0%B5-%D1%81%D0%BB%D1%83%D1%87%D0%B0%D0%B8-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%B8-%D0%BE%D0%B1%D0%BB%D0%B0%D1%81%D1%82%D1%82%D0%B0-%D1%81%D0%B0-%D0%BE%D1%82-%D1%80%D0%B0%D0%BA%D0%BE%D0%B2%D0%B8-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B8%D1%8F-news724707.html", "text": "РЗИ - Пазарджик В област Пазарджик през 2016 година злокачествените новообразувания са втората по относителен дял причина за смърт. Това съобщиха по повод Световния ден за борба с рака, който отбелязваме днес от . От Здравната инспекция уточниха, че 17.3% от всички смъртни случаи в областта са именно в резултат на ракови заболявания. Профилактиката е най-ефективната дългосрочна стратегия за борба с глобалната епидемия на рака. Важно е да се предприемат мерки срещу основните рискови фактори: тютюнопушенето, ниската физическа активност, затлъстяването и излишното тегло, употребата на алкохол, инфекциите (като човешкия папилома вирус), замърсената околна среда, йонизиращите лъчения и др. В целите за борба с глобалната епидемия на рака и неинфекциозните заболявания е необходимо да се създаде база за наблюдение на тенденциите и оценка на прогреса, достигнат в страните в борбата с епидемията. От 30 до 50% от раковите заболявания могат да се избегнат, ако живеем здравословно, а в сферата на общественото здравеопазване се приемат мерки, каквито са имунизациите срещу канцерогенните инфекции. Редица онкологични заболявания могат да бъдат установени в ранен стадий и с правилна и навременна терапия могат да бъдат излекувани, а в късен стадий с качествена палиативна помощ могат да се облекчат страданията на болните.", "date": "2018.02.04", "title": "Страшна статистика! 17.3% от смъртните случаи в Пазарджик и областта са от ракови заболявания"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D0%BC%D0%B0%D0%BA%D1%80%D0%BE%D0%BD-%D0%BE%D0%B1%D1%8A%D1%80%D0%BA%D0%B0-%D0%B6%D0%B5%D0%BD%D0%B0-%D1%81%D0%B8-%D1%81%D1%8A%D1%81-%D1%81%D0%B5%D0%BD%D0%B5%D0%B3%D0%B0%D0%BB%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B2%D0%B8%D0%B4%D0%B5%D0%BE-news724745.html", "text": "Президентът на Франция Еманюел Макрон и съпругата му Брижит не спират да показват публично, че са влюбени като ученици. Или като ученик и любимата му учителка. При официалното посещение на президента в Сенегал тази тяхна привързаност доведе до малък гаф, който зорките репортери и журналисти веднага засякоха. Докато вървяха на опънатия на летището червен килим, Макрон инстинктивно посегна към десницата на Брижит, изостанала метър-два зад него и президента на Сенегал Маки Сал.&nbsp; Така в дланта на френския държавен глава за броени секунди се озоваха пръстите на сенегалския му колега. Двамата бързо се усетиха и продължиха напред все едно нищо не се е случило.&nbsp;", "date": "2018.02.04", "title": "ТОТАЛЕН ХИТ! Макрон обърка жена си със сенегалския президент (ВИДЕО)"}
{"url": "http://pik.bg/%D1%88%D0%BE%D1%84%D1%8C%D0%BE%D1%80-%D0%BD%D0%B0-%D1%87%D0%B0%D1%81%D1%82%D0%BD%D0%B0-%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F-%D0%BF%D0%BE%D0%BB%D1%83%D1%87%D0%B8-%D0%B8%D0%BD%D1%81%D1%83%D0%BB%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%B0-news724657.html", "text": "37-годишен от Разлог, шофьор към частна медицинска лаборатория, получи инсулт по време на работа. Нелепият инцидент стана в Благоевград. Водачът, който извършвал специализиран медицински транспорт, спрял пред лабораторията на Медицински център, който се намира на ул. „Славянска“, в близост до поликлиниката. В момента, в който отворил вратата, паднал до автомобила, съобщава \"Струма.бг\".. Първи на помощ на шофьора се притекли здравни работници от частната лаборатория. На място пристигнал и екип на Спешен център – Благоевград и с линейка го транспортирали до болницата. „Пациентът постъпи в тежко състояние, оплакваше се от парализа на дясната ръка и не можеше да преглъща, кръвното му налягане беше рязко повишено – 160/90”, каза спешният лекар д-р Орцева. Предприети са реанимационни действия и е настанен за интензивно лечение в благоевградската болница. „Касае се за рядко срещан клиничан случай с получен инсулт в млада възраст, при изследванията в образна диагностика е установено остро нарушение на кръвообращението на мозъка със засегната дясна половина”, каза началникът на реанимация д-р Любомир Димитров. Той поясни: „Мъжете страдат от инсулт с 25% повече от жените, в конкретния случай този пациент е с нормално тегло, не е имал здравословни оплаквания – диабет, затлъстяване, рязко е вдигнал кръвното налягане. Адекватната реакция на хората, които са го видели, и бързата лекарска намеса са решаващи за стабилизиране на състоянието му. Важни са първите часове, защото всяка неврологична симптоматика, а именно слабост или пареза на крайниците и лицето, двойно виждане, промени в говора, загуба на съзнание, които продължават повече от 2 часа, предизвикат промени в мозъка. Те остават като трайни последици (микроинсулти) на различни места в мозъка и винаги има опасност от нов инсулт в тази или в друга област на мозъка. Пациентът вече е стабилизиран, най-големи са възможностите за лечение в първите минути от започването на инсулта. Младият мъж е  контактен, остава за интензивно лечение в МБАЛ – Благоевград. От 10 години в болницата не е имало регистриран случай на инсулт в такава възраст, въпреки че възрастовата граница пада до 40-годишни. След 65-годишна възраст рискът се увеличава двойно, но е възможно инсулт да се получи при всяка възраст, дори в детството. Хората трябва да знаят, че има много очевидни симптоми, които говорят за проблеми в кръвообращението и за опасност от инсулт. При главозамайване, изтръпване на половината тяло, слабост на ръката или крака, необичайно силно главоболие с гадене и повръщане, нарушено съзнание трябва да се потърси лекарска помощ. Водещи рискови фактори са фамилната обремененост, както и начинът на живот. Важно е редовно хората да следят и регулират кръвното си налягане, задължителни са минимум 30 минути ходене и разходки, употребата на цигари и алкохол е доказано вредна. Не на последно място – избягвайте стреса и почивайте рационално, като не се преуморявате”, заключи д-р Димитров.", "date": "2018.02.04", "title": "Шофьор на частна лаборатория получи инсулт по време на работа "}
{"url": "http://pik.bg/%D1%81%D1%8A%D0%B4%D1%8F%D1%82-19-%D0%B3%D0%BE%D0%B4%D0%B8%D1%88%D0%B5%D0%BD-%D0%BD%D0%B0%D1%80%D0%BA%D0%BE%D0%BC%D0%B0%D0%BD-%D0%BE%D1%82-%D0%B2%D1%80%D0%B0%D1%86%D0%B0-%D0%BF%D0%BE-%D0%B1%D1%8A%D1%80%D0%B7%D0%BE%D1%82%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-news724712.html", "text": "Бързо производство е образувано срещу 19-годишен врачанин, съобщават от ОД на МВР, цитирани от Конкурент. Към 16.30 часа на 3 февруари (събогта)  той бил спипан с 2 топчета суха листна маса, която реагирала на полевия тест като марихуана. С.Ц., на 19 г., е бил задържан за 24 часа в ареста на полицейското управление във Враца.", "date": "2018.02.04", "title": "Съдят 19-годишен наркоман от Враца по бързото производство"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D1%80%D0%B8%D0%BD%D0%BE%D0%B2-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D0%BA%D0%B0%D0%BA-%D0%BF%D0%BE%D0%BB%D1%83%D1%87%D0%B8-%D1%80%D0%BE%D0%BB%D1%8F-%D0%B2%D1%8A%D0%B2-%D1%84%D0%B8%D0%BB%D0%BC-%D0%BD%D0%B0-%D1%81%D0%BF%D0%B8%D0%BB%D0%B1%D1%8A%D1%80%D0%B3-news724706.html", "text": "Личната история на актьора Димитър Маринов е като сценарий за филм. Репресиран заради буржоазен произход, той лежи в затвора заради опит за бягство от България с „Ориент експрес”. По-късно завършва ВИТИЗ в класа на Коко Азарян и Тодор Колев. По време на турне с Йълдъз Ибрахимова успява да избяга в САЩ – със 112 долара в джоба и без да знае дума английски. Там Маринов, който още на 14 години е обикалял Европа с филхармония като цигулар, работи като уличен музикант и разносвач на пици, докато не отива на прослушване в театъра в Сан Диего. Следват филми, сериали, реклами, шоута и турнета с имена като София Вергара, Доли Партън, Матю Пери и Клифър Съдърланд. Маринов е с ключова роля в новия филм на Стивън Спилбърг „Зелена книга”, където ще играе руския виолончелист Юрий Тахт. Преду сутрешния блок на Би Ти Ви актьорът разказва, че наистина усетил приликите между себе си и Тахт много бързо. „Агентът ми се обади и ми казва за кастинга за филма – разказва Маринов. – Ролята веднага ми хареса. Бе си за мен. Има много прилики между мен и Тахт. Казаха ми обаче, че не съм аз човекът. Търсих снимки на Тахт в интернет, като в единствената, която намерих, видях, че страшно си приличаме и визуално. Около месец по-късно, агентът пак ми се обади и каза, че ме канят пак. Този път обаче трябвало да свиря на виолончело. Кастингът бе за след пет дни. Веднага си наех учителка по виолончело. Репетирахме по 4-5 часа на ден. Жена ми бе пред полудяване. Само децата много се забавляваха“. В крайна сметка Маринов получил ролята. Актьорът разказва, че на снимачната площадка се запознал с Виго Мортенсен и бързо станали добри приятели. „Двамата много се сближихме покрай снимките – разказва Маринов. – Тъй като заедно ходехме да пушим, доста време прекарвахме заедно. Виго е страхотен човек. Много дружелюбен. Не отказва да се снима в фенове, да дава автографи“.", "date": "2018.02.04", "title": "Българският актьор Димитър Маринов разказва как получи роля във филм на Спилбърг"}
{"url": "http://pik.bg/%D0%BE%D0%BA%D1%81%D0%B0%D0%BD%D0%B0-%D1%85%D0%BE%D1%80%D0%B2%D0%B0%D1%82-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D0%B1%D0%B8-%D0%BA%D0%B0%D0%B7%D0%B0%D0%BB%D0%B0-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%8F-%D1%81%D0%B8-%D1%81%D1%8A%D0%BF%D1%80%D1%83%D0%B3-%D0%B0%D1%81%D1%82%D1%80%D0%BE%D0%BB%D0%BE%D0%B3%D0%B0-%D0%B8%D0%B2%D0%B0%D0%BD-%D1%81%D1%82%D0%B0%D0%BD%D1%87%D0%B5%D0%B2-news724705.html", "text": "Интригата в астрологията е, че в нея има всичко. Това заяви Оксана Хорват-Станчева пред Мон Дьо. Тя разказа, че покойният й съпруг Иван я е посветил в тайнството на астрологията: \"Тази година той щеше да навърши 50 години. Планирам да издам книга в негова памет. Той със сигурност го заслужава. Днес бих му казала: \"Обичам те\". Оксана разкри, че през 2018-а година има много ретрогадни планети. \"По отношение на любовта най-успешни ще бъдат телците, раците и лъвовете. За кариерата – козирог, водолей, дева. Скорпионите ще имат успехи по отношение на парите\", уточни тя. Родената в Беларус млада дама е наследила професията на съпруга си и в момента е един от най-търсените астролози. Завършила е педагогика, немска философия и психология като втора специалност. Работила е и в Германия, където се запознава с Иван, който по това време държи ресторант там заедно със свой съдружник, също българин. Иван предлага на Оксана още на първата среща да й направи хороскоп, а по-късно й предлага и... брак. След като бизнесът му се разпада, той се връща в България. Блондинката го последва и се омъжва за него. Ражда се дъщеря им Анаис. Оксана сподели, че била преизпълнена с планове за общото им бъдеще. Непрекъснато споделяла със съпруга си какво иска да направят заедно. Но той я спрял: \"Стига си говорила за бъдещето...\", очевидно усещайки, че краят му е близо.", "date": "2018.02.04", "title": "Оксана Хорват разкри какво би казала на починалия си съпруг, астролога Иван Станчев"}
{"url": "http://pik.bg/%D0%BA%D1%8A%D1%81%D0%BE-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BF%D0%BE%D0%B6%D0%B0%D1%80-%D0%B2-%D0%BA%D1%8A%D1%89%D0%B0-%D0%B2-%D0%BF%D0%BB%D0%B0%D1%87%D0%BA%D0%BE%D0%B2%D1%86%D0%B8-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news724676.html", "text": "Къща горя тази нощ в град Плачковци, община Трявна. Сигналът за инцидента е получен на тел. 112 в 00.30 часа тази сутрин, съобщава радио Фокус–Велико Търново, като се позовава на информация на Регионална дирекция „Пожарна безопасност и защита на населението“ – Габрово. Имотът се намира на улица „Младост“. Според информацията, огънят е тръгнал от късо съединение в електрическата инсталацията на къщата. Данни за пострадали граждани няма, но има нанесени материални щети и изгорено домашно имущество. Самата сграда и съседните постройки са спасени. Огънят е ликвидиран от екип на Районната пожарна служба в Трявна.", "date": "2018.02.04", "title": "Късо съединените предизвика пожар в къща в Плачковци. Няма пострадали"}
{"url": "http://pik.bg/69-%D0%B3%D0%BE%D0%B4%D0%B8%D1%88%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%BA%D0%B0-%D0%B5-%D0%BD%D0%B0%D0%B9-%D1%82%D0%B0%D1%82%D1%83%D0%B8%D1%80%D0%B0%D0%BD%D0%B0%D1%82%D0%B0-%D0%B6%D0%B5%D0%BD%D0%B0-%D0%B2-%D1%81%D0%B2%D0%B5%D1%82%D0%B0-%D0%B2%D0%B8%D0%B6%D1%82%D0%B5-%D1%8F-%D0%B2%D0%B8%D0%B4%D0%B5%D0%BE-news724674.html", "text": "Шарлот Гутенберг от щата Флорида се сдоби с рекорд на Гинес като най-татуираната жена в света, като 98,75 процента от нейното тяло бяха покрити с татуировки, предаде агенция ЮПИ. Шарлот за пръв път попадна в Книгата на рекордите през 2015 година, като най-татуираната възрастна жена с 91,5 процентно покритие на нейното тяло. По думите й сега кожата й е получила \"пълно изчерпване\" откъм татуси. Само малка част от лицето й и дланите й не са били подложени на туша и писеца. Госпожата получила първата си татуировка на 50-годишна възраст. Шарлот Гутенберг държи и рекорда за най-много татуирани пера по нейното тяло - 216.", "date": "2018.02.04", "title": "69-годишна американка е най-татуираната жена в света! Вижте я (ВИДЕО)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B8%D0%BA%D0%B8-%D0%B4%D0%BE%D0%B9%D0%BD%D0%BE%D0%B2-%D0%BF%D1%80%D1%8A%D1%81%D0%BD%D0%B0-%D1%85%D0%B8%D0%BB%D1%8F%D0%B4%D0%B0%D1%80%D0%BA%D0%B8-%D0%B7%D0%B0-%D1%87%D1%80%D0%B4-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-news724682.html", "text": "Ники Дойнов е затворил цял ресторант, за да отпразнува необезпокояван рождения ден на сина си Марко. Партито се състояло на обяд в едно от най-елитните столични заведения, отличаващо се с изискан интериор и колосално високи цени. На събитието били поканени всички роднини на фамилията, семейни приятели и дружки на жена му Петя, с които тя разхождала рожденика Марко из парковете. За събитието дошли даже бабите и дядовците, но колегите си от Нова телевизия журналистът не поканил. За здравето на детето се отчел само с бонбони и питиета в нюзрума на медията, а дълбоко обидена, че няма да е сред специалните му гости, останала екранната му партньорка Ани Салич. Тя неведнъж е признавала, че с Ники са не само отличен тандем, но и близки приятели и че той и Юксел Кадриев са нейните най-доверени хора през годините. Дойнов обаче умишлено избегнал присъствието на Ани на тържеството, защото двете с жена му не се долюбвали и тя ревнувала от нея. Партито излязло златно на новинаря, който не си направил предварителна сметка, а финалната цифра го хвърлила в ступор. Ники пръснал половината от заплатата си, възлизаща на 9 хиляди лева, за да покрие храната и питиетата на гостите, украсата и поръчковата торта. Финансов ангажимент към събитието половинката му нямала, защото все още била в майчинство и изцяло разчитала на неговите доходи. Бившата моделка и стюардеса обаче за пореден път скандализирала консервативното семейство на мъжа си, появявайки се с възкъса флорална рокля и високи червени велурени боти, по-подходящи за друг час на денонощието и друга обстановка. Николай бил свикнал с ексцентричността на любимата си и стилът ѝ на обличане изобщо не му правел впечатление, но роднините му не пропуснали да пуснат пред него хапливи коментари. Въпреки това били доволни, че все пак успял да свие семейно гнездо, защото до 44-тата си година журналистът бе заклет ерген без нито една сериозна връзка зад гърба си.", "date": "2018.02.04", "title": "САМО В ПИК И \"РЕТРО\"! Ники Дойнов пръсна хилядарки за ЧРД на сина си"}
{"url": "http://pik.bg/%D0%B5%D0%BA%D0%B2%D0%B0%D0%B4%D0%BE%D1%80-%D1%80%D0%B5%D1%88%D0%B0%D0%B2%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%81%D1%82%D0%BA%D0%B8%D1%82%D0%B5-%D0%BC%D0%B0%D0%BD%D0%B4%D0%B0%D1%82%D0%B8-%D1%81-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-news724734.html", "text": "В Еквадор започна гласуването за референдум, свикан от президента Ленин Морено, който иска да промени конституцията, за да ограничи броя на президентските мандати, предаде ДПА. Около 13 милиона души имат право на глас в референдума, с който може да бъде отменена поправката на конституцията, въведена през 2015 г. по искане на президента Рафаел Кореа, управлявал в продължение на 3 мандата от 2007 г. до миналата година. С неговата поправка президентите и други лица на изборни постове могат да бъдат преизбирани неограничен брой пъти. Морено твърди, че отмяната на поправката ще гарантира, че различните политически течения ще получават властта. Съюзници на Кореа го обвиняват, че иска да попречи на бившия президент да се кандидатира на изборите през 2021 година. Освен това еквадорците ще гласуват за още шест предложения, сред които забрана на осъдени за корупция чиновници да заемат обществени длъжности, промяна на структурата на съвета, който избира прокурори, забрана на добива на метали и нефт в райони с уязвима екология и премахване на давността за сексуални посегателства над деца. Управляващата партия \"Алианс СТРАНА\" е разделена между поддръжници на Морено и на Кореа. През 10-те си години начело на страната бившият президент започна \"революция на гражданите\", чиято цел е намаляването на бедността в страната. Критиците на Морено смятат, че той е изоставил поставените от Кореа цели. Близо 23 на сто от 16-милионното население на Еквадор живеят в бедност по данни на Световната банка. През януари Кореа обяви, че напуска \"Алианс СТРАНА\" и ще създаде собствена партия.", "date": "2018.02.04", "title": "Еквадор решава президенстките мандати с референдум"}
{"url": "http://pik.bg/5-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D1%82%D1%80%D0%B0%D1%81%D1%82%D0%B5%D0%BD-%D1%81%D0%B5%D0%BA%D1%81-%D0%BF%D0%BE%D0%B4-%D0%B4%D1%83%D1%88%D0%B0-news724684.html", "text": "Леглото съвсем не е единственото място в дома ви, на което можете да се отдадете на горещи страсти. Едно от най-любимите места е банята. И преди да си помислите, че сексът под душа е хлъзгаво и опасно преживяване, не забравяйте, че винаги има начин, стига да има желание. Нужно е само да знаете някои основни правила, когато се отдавате на \"мокрите ласки\". Ето кои са те: 1. Нагласата е много важна Банята може да се превърне в едно от най-романтичните места, на които можете да правите секс, ако я направите такава. Запалете ароматни свещи и загасете светлините. Така ще се отпуснете и ще се настроите на романтична вълна, докато предприемете действие да продължите по-нататък със забавлението. 2. Наслада за сетивата Много е важно да се настроите на сексуална вълна, а под душа това много лесно може да стане с душ гел с любим аромат. Доказано е, че ванилията е естествен афродизиак и душ гелът с аромат на ванилия не прави изключение от правилото, съобщава \"Ай Уомън\". Вземете си такъв и позволете аромата му да ви настрои на сексуална вълна. Другият възможен вариант е да се поглезите с аромат на шоколад, който също събужда сексуалното желание. 3. Използвайте силата на водата Водата също има силата да възбужда и това е ясно на всеки, който някога е прекарвал малко повече време под душа, наслаждавайки се на удоволствията, които водата доставя на интимните му части. Използвайте я и когато сте заедно, за да си доставите допълнителна доза удоволствие. 4. Орален секс под душа? Дори да ви се струва на пръв поглед невъзможно или много трудно да правите орален секс под душа, никога няма да разберете какво удоволствие доставя, докато не опитате. Банята е най-подходящото място за орален секс, най-вече за онези, които не го обичат много много. Там със сигурност е най-чисто и удобно. 5. Продължете и извън банята Сексът под душа е преди всичко мокър, затова след него е нужно добре да се подсушите. Направете го един на друг с бавни движения и ще видите как ще ви се прииска да продължите със сексуалните занимания и след като си легнете.", "date": "2018.02.04", "title": "5 съвета за страстен секс под душа"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B2%D0%B0%D0%B6%D0%B5%D0%BD-%D1%82%D0%B5%D1%80%D0%BE%D1%80%D0%B8%D1%81%D1%82-%D0%B2-%D1%82%D1%83%D1%80%D1%86%D0%B8%D1%8F-news724683.html", "text": "Силите за сигурност на Турция са задържали в Анкара \"министъра на информацията\" на терористичната групировка \"Ислямска държава\". Това съобщи телевизия Хабертюрк, цитирана от ТАСС.", "date": "2018.02.04", "title": "Задържаха важен терорист в Турция"}
{"url": "http://pik.bg/%D1%82%D0%B8%D1%85%D0%BE%D0%BC%D0%B8%D1%80-%D0%B8%D0%B2%D0%B0%D0%BD%D0%BE%D0%B2-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D0%B2-%D1%81%D0%B5%D0%BA%D1%82%D0%BE%D1%80%D0%B0-%D1%81-228-%D0%BC-news724778.html", "text": "Атлет №1 на България за 2017-а Тихомир Иванов (СК Свилоза Свищов) направи великолепен старт на сезона. Още в първото си състезание от контузията, която получи на Световното първенство на открито през лятото в Лондон, възпитаникът на Георги Гетов изравни личния си рекорд в зала от 2.28 метра. Иванов направи това на републиканския шампионат за мъже и жени в столичната зала \"Асикс Арена\", като по този начин си осигури и златния медал.", "date": "2018.02.04", "title": "Тихомир Иванов се завърна в сектора с 2.28 м"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BE%D1%82-%D1%81%D0%B8%D1%80%D0%B8%D1%8F-%D1%81%D0%BF%D0%B5%D1%86%D0%BD%D0%B0%D0%B7-%D0%BF%D1%80%D0%B5%D1%82%D1%8A%D1%80%D1%81%D0%B2%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BA%D1%8A%D0%B4%D0%B5%D1%82%D0%BE-%D0%B1%D0%B5-%D1%81%D0%B2%D0%B0%D0%BB%D0%B5%D0%BD-%D1%80%D1%83%D1%81%D0%BA%D0%B8%D1%8F%D1%82-%D1%81%D1%83-25-%D0%B2%D0%B8%D0%B4%D0%B5%D0%BE-news724711.html", "text": "На мястото, където бяха унищожени терористите, свалили руския Су-25, работи сирийски спецназ, а руските въздушно-космически сили прикриват операцията по въздух. Това съобщи депутатът от \"Единна Русия\" Виктор Водолацкий. Пред РИА Новости той заяви, че специалистите търсят елементи от ПЗРК, по серийния номер в близките дни ще можем да разберем откъде се е появил този ПЗРК и, както се казва, от кой завод е бил произведен\", коментира Водолацкий, позовавайки се на свои източници. Терористичната групировка \"Хаят тахрир аш Шам\" (по-рано известна като \"Джебхат ан Нусра\"), пое отговорност за сваления в Сирия руски самолет Су-25. Припомняме, че руският самолет Су-25 бе свален в събота в сирийската провинция Идлиб. Пилотът успя да катапултира, но загина при бой с терористите. В Министерството на отбраната на Русия заявиха, че самолетът е бил свален от преносим зенитно-ракетен комплекс (ПЗРК). По-късно от ведомството съобщиха, че са били унищожени над 30 терористи в резултат на групов удар по района, контролиран от \"Джебхат ан Нусра\", откъдето е била изстреляна ракетата по руския самолет. преносимия зенитно-ракетен комплекс (ПЗРК), от който бе атакуван самолетът. \"Ако бъдат намерени елементи от въпросния", "date": "2018.02.04", "title": "ЕКСКЛУЗИВНО ОТ СИРИЯ! Спецназ претърсва мястото, където бе свален руският Су-25 (ВИДЕО)"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BE%D1%81%D0%B5%D0%BC-%D1%81%D0%BF%D0%B5%D1%86%D0%B8%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%B0%D0%BC%D0%BE-%D0%B7%D0%B0-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-news724634.html", "text": "Полицията скъса от проверки бандитите във Врачанско, като през последните 24 часа реализира 8 специализирани операции, съобщава Конкурент, като се позовава на данни от ОД на МВР. Според информацията, по време на операциите са били проверени 671 човека, 494 моторни превозни средства и 9 питейни заведения. Съставени са 14 акта и 39 фиша заради констатираните нарушения. Специализираните полицейски операции са били насочени към битовата и криминална престъпност и осигуряването на спокойствие на хората. Проверявано е за наличието на малолетни и непълнолетни в питейни заведения, както и е извършена превенция срещу престъпленията от всякакъв тип.", "date": "2018.02.04", "title": "АКЦИЯ! Осем специализирани полицейски операции във Врачанско само за денонощие"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BC%D0%B0%D0%BB%D0%BA%D0%B0%D1%82%D0%B0-%D1%80%D0%B8%D0%B6%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B8-%D1%81%D1%8A%D0%B4%D0%B8%D1%8F-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D0%B5-%D0%B8%D0%B7%D1%85%D1%80%D0%B0%D1%87%D0%B8-%D0%B2%D1%8A%D1%80%D1%85%D1%83-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8%D1%82%D0%B5-news724719.html", "text": "Районният съд в Бургас остави Малката Рижа зад решетките. Това решение вбеси Симеон Стоянчов, който рязко замени комичното си до този момент поведение с агресивно, съобщава Флагман. Докато съдия Камелия Ненкова четеше мотивите, бургаският рецидивист демонстративно обърна гръб и отказа да ги изслуша. През цялото време нервничеше и не се съгласяваше с чутото, отнасяше се с изключително неуважение към съда и държавното обвинение. Дори присъстващите журналисти останаха с впечатление, че той опита да се изхрачи върху магистратите. Навременната реакция на съдебните охранители успя да предотврати грозна сцена, като изведоха Рижата от залата. Тогава изненадващо Стоянчов отново се обърна към магистратите и измърмори \"тази с червената дреха\". Сякаш искаше да обвини за недоволството си прокурор Радостина Ганева. Припомняме, че Малката Рижа е закопчан на 1-ви февруари. Според прокуратурата Стоянчов е откраднал мотор Кавазаки в бургаския жк \"Меден рудник\" от Атанас Ненов и го заплашил с побой. Срещу него е повдигнато обвинение за тежко умишлено престъпление от общ характер, за което го грози затвор от 3 до 12 години. Рецидивистът отрече тези твърдения и заяви, че превозното средство му е предоставено от самия Ненов, но не го е върнал в уговореното време, а няколко часа по-късно. Свидетелските показания също били в полза на Рижата, твърди адвокатът му Поведението на Стоянчов по време на мярката бе повече като за цирк, отколкото за съдебен процес. Той започна с това, че не е женен, но е много влюбен, а при въпрос дали знае в какво е обвинен, Стоянчов с гордост заяви: \"Познавам по-добре Наказателния кодекс от всеки един друг!\". Може би се е надявал с комичното си поведение да впечатли съдия Ненкова, която обаче го остави зад решетките. Районният магистрат изтъкна железни мотиви за решението си - взе предвид богатото криминалното и съдебно минало на обвиняемия и подчерта, че по събраните до момента доказателства може да се направи обосновано предположение, че Стоянчов е автор на престъплението. Освен това съдия Ненкова изчете и разпита на потърпевшия Атанас Неков, където той подробно обяснил как противозаконно и със заплахи му бил отнет моторът, а като извършител посочил именно Малката Рижа. Магистратът взе предвид и факта, че се касае за тежко умишлено престъпление, чието наказание е ефективна присъда от 3 до 12 години.", "date": "2018.02.04", "title": "БРУТАЛНО! Малката Рижа скочи на прокурор и съдия, опита да се изхрачи върху магистратите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BA%D0%BE%D0%B3%D0%B0-%D0%BF%D1%83%D1%81%D0%BA%D0%B0-%D1%82%D0%BE%D0%BF%D0%BB%D0%BE%D1%82%D0%BE-%D0%BD%D0%B0-%D1%81%D0%BE%D1%84%D0%B8%D1%8F%D0%BD%D1%86%D0%B8-news724751.html", "text": "\"Топлофикация\" ще пусне топлото на столичани до броени часове. от дружеството заявиха, че се работи до отстраняване на проблема. Аварийните екипи , след което ще се пристъпи към възстановяване на парното. Топлоподаването в столичните квартали \"Гео Милев\", \"Слатина\" и \"Яворов\" ще бъде възстановено рано сутринта в понеделник, съобщи Елизабет Павлова от \"Топлофикация - София\". заваряват тръбите, което ще приключи до полунощ", "date": "2018.02.04", "title": "ИЗВЪНРЕДНО В ПИК! \"Топлофикация\" отговори кога пуска топлото на софиянци "}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B2%D0%BB%D0%B0%D0%BA%D0%BE%D0%B2%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%8E%D0%B6%D0%BD%D0%B0-%D0%BA%D0%B0%D1%80%D0%BE%D0%BB%D0%B8%D0%BD%D0%B0-%D0%B4%D0%BE%D1%81%D1%82%D0%B8%D0%B3%D0%BD%D0%B0-70-%D0%B4%D1%83%D1%88%D0%B8-news724718.html", "text": "Броят на пострадалите при катастрофата между пътнически и товарен влак в Южна Каролина, Съединени щати, достигна 70 души, съобщава ABC, позовавайки се на представители на офиса на шерифа на окръг Лексингтън. Първоначално бе съобщено за двама мъртви и най-малко 50 ранени. Посочва се, че разследването на аварията е поверено на Националния съвет по безопасност на транспорта. Пътнически влак на компанията Amtrak, пътуващ от Ню Йорк за Маями, се сблъска с товарен влак в Южна Каролина, в ранните часове на 4 февруари местно време. В пътническия влак са пътували 139 пътници и осемчленен обслужващ персонал.", "date": "2018.02.04", "title": "Броят на пострадалите при влаковата катастрофа в Южна Каролина достигна 70 души"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B5%D1%82%D0%B5-%D0%B7%D0%B0%D0%B3%D0%B8%D0%BD%D0%B0-%D0%B2-%D1%82%D0%B5%D0%B6%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%85%D0%B0%D0%B8%D0%BD%D0%B1%D0%BE%D0%B0%D0%B7-%D1%81%D0%BD%D0%B8%D0%BC%D0%BA%D0%B8-news724720.html", "text": "Трима души загинаха на място при челен удар между ТИР и лек автомобил, а по-късно почина в старозагорска болница и детенцето, пострадало тежко в сблъсъка. Сигналът за пътния инцидент е получен малко след 13.00 часа. Съобщено е било, че ТИР с турска регистрация и лек автомобил \"Опел Зафира“ са се сблъскали челно в участъка между градовете Гурково и Велико Търново. \"Пътна полиция“ регулира трафика, като отбива леките автомобили през град Шипка, а тежкотоварните спира на паркинг. Предстои да бъдат изяснени причините за катастрофата.", "date": "2018.02.04", "title": "ТРАГЕДИЯ! Дете загина в тежката катастрофа в Хаинбоаз (СНИМКИ)"}
{"url": "http://pik.bg/%D1%82%D1%80%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0%D1%82%D0%B0-%D0%BF%D0%B0%D1%82%D1%80%D1%83%D0%BB%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news724715.html", "text": "Трима души са пострадали при катастрофата между лек автомобил и патрулка в пловдивския квартал „Тракия“, съобщава радио Фокус-Пловдив, позовавайки се на информация на говорителя на Областната дирекция на МВР. Както вече стана ясно, инцидентът е станал около 12.00 часа на кръстовището на бул. „Освобождение“ с ул. „Бранислав Велешки“ в града. Според подадената информация патрулен автомобил на Пето районно полицейско управление е навлязъл в кръстовището с включена звукова и светлинна сигнализация и се сблъскал с лек автомобил „Рено“. След удара служебният автомобил се е ударил в дърво, а „Рено“-то е спряло на разделителния остров. Леко пострадал е полицейски служител, пътувал на предната седалка. Алкохолната проба с дрегер на водача на патрулката е отрицателна. В болница за прегледи са откарани 41-годишната шофьорка на „Рено“-то, на която ще бъде взета кръвна проба, както и 20-годишна пътничка. По първоначални данни двете нямат сериозни наранявания. На местопроизшествието се извършват процесуално-следствени действия. Към момента движението в района на инцидента се извършва нормално.", "date": "2018.02.04", "title": "Трима пострадали при катастрофата с полицейската патрулка в Пловдив"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D0%B2-%D0%B0%D1%82%D0%B8%D0%BD%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BD%D0%B0-%D0%B6%D0%B8%D0%B2%D0%BE-news724722.html", "text": "Стотици хиляди гърци се стекоха на огромен протест в Атина срещу евентуални компромиси от страна на гръцкото правителство в спора за официалното име на северната съседка Македония, съобщава Би Ти Ви. Неслучайно митингът е под мотото „Македония е Гърция“. Той започна в 14 ч. местно време, а организаторите очакват на централния площад „Синтагма“ да се съберат 1 млн. недоволни. В столицата днес пристигат стотици автобуси, натоварени с демонстранти от цяла Гърция. Мнозина пристигнаха с фериботи от островите. Очаква се на митинга да присъстват повечето депутати от консервативната партия „Нова демокрация“. Подкрепа за протеста изрази и бившият гръцки премиер Андонис Самарас, който заяви, че това ще бъде „велик ден за страната“. Един от главните оратори ще бъде композиторът Микис Теодоракис. Протестът е подкрепен от профашистката партия „Златна зора“ и от църквата. Паралелно днес в града има контрадемонстрации на гръцки анархисти, както футболен двубой между „Олимпиакос“ и АЕК, затова мерките за сигурност са засилени. Между протеста и контрапротеста ще бъдат издигнати бариери. Според гръцките медии движението в центъра на града ще бъде спряно, а три централни станции на метрото – затворени. Протестът ще се охранява от 4000 полицаи. Според експертите този митинг може да повлияе на преговорите между двете страни. Може да се окаже и решаващ за правителството на Алексис Ципрас.", "date": "2018.02.04", "title": "Хиляди протестират в Атина за името на Македония (НА ЖИВО)"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B8%D1%80%D0%B0%D0%BD-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BD%D0%BE%D0%B2%D0%B0%D1%82%D0%B0-%D1%8F%D0%B4%D1%80%D0%B5%D0%BD%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%BD%D0%B0-%D1%81%D0%B0%D1%89-%D0%BA%D0%B0%D1%82%D0%BE-%D0%B7%D0%B0%D0%BF%D0%BB%D0%B0%D1%85%D0%B0-%D0%BA%D1%8A%D0%BC-%D1%80%D1%83%D1%81%D0%B8%D1%8F-news724670.html", "text": "Иранският президент Хасан Роухани определи новата ядрена стратегия на САЩ като заплаха към Русия, съобщава Ройтерс, цитирана от Фокус. „Американците безсрамно заплашват Русия с нови атомни оръжия“, заяви Роухани по време на своя реч. В своето изявление, излъчено по местна телевизия, Роухани добави също така, че „същите хора, които уж вярват, че използването на оръжия за масово унищожение е престъпление срещу човечеството… говорят за нови оръжия, с които да заплашват или използват срещу своите противници“. По-рано външният министър Мохамад Джавад Зариф заяви, че новата ядрена стратегия на САЩ „приближава човечеството към унищожение“.", "date": "2018.02.04", "title": "Президентът на Иран определи новата ядрена стратегия на САЩ като заплаха към Русия"}
{"url": "http://pik.bg/%D0%B2-%D0%BA%D0%B8%D0%BF%D1%8A%D1%80-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%B2%D1%82%D0%BE%D1%80%D0%B8-%D1%82%D1%83%D1%80-%D0%BD%D0%B0-%D0%B8%D0%B7%D0%B1%D0%BE%D1%80%D0%B8-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news724628.html", "text": "В Кипър днес се провежда  втори тур на президентски избори. Настоящият държавен глава Никос Анастасиадис и неговият съперник-левичар Ставрос Малас се изправят в битка кой да се опита да обедини острова и да даде тласък на възстановяването на местната икономика, съобщава Франс Прес. На първия тур, проведен на 28 януари, консерваторът Анастасиадис спечели 35,5% от гласовете, докато подкрепяният от комунистите негов опонент събра 30%. Сблъсъкът днес е повторение на президентските избори от 2013 година, когато Анастасиадис спечели безапелационно правото да застане начело на източния член на ЕС. Настоящият президент обеща, че ако спечели втори и последен 5-годишен мандат ще възобнови разговорите с лидера на кипърските турци Мустафа Акънчъ, въпреки рязкото им прекратяване през юли м.г. Бившият министър на здравеопазването Малас, известен с по-миролюбивите си възгледи, е един от най-гласовитите поддръжници на дългоочакваното обединение и разкритикува остро опонента си за това, че според него, той не е показал достатъчно желание за постигане на договорка.", "date": "2018.02.04", "title": "В Кипър се провежда втори тур на избори за президент"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BA%D0%B0%D1%80%D1%83%D1%86%D0%B0-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BA%D0%B0%D0%BC%D0%B8%D0%BE%D0%BD-%D0%B2-%D0%BA%D1%80%D0%B8%D0%B2%D0%BE%D0%B4%D0%BE%D0%BB-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news724666.html", "text": "Каруца, теглена от кон, се вряза в камион в Криводол, съобщиха от полицията във Враца, цитирани от Конкурент. Инцидентът е станал малко преди13:00 часа на 3 февруари (събота). Каруцата, управлявана от Н.Г., на 21 г. от криводолското село Пудрия, се забила в товарен автомобил, шофиран от 50-годишен мъж от Козлодуй. Не се съобщава за пострадали. Пробите и на двамата водачи за алкохол са отрицателни.", "date": "2018.02.04", "title": "Екшън! Каруца се заби в камион в Криводол. Няма пострадали"}
{"url": "http://pik.bg/%D1%82%D0%B0%D0%B2%D0%B0%D0%BD%D1%8A%D1%82-%D0%BD%D0%B0-%D1%81%D0%BF%D0%BE%D1%80%D1%82%D0%BD%D0%B0%D1%82%D0%B0-%D0%B7%D0%B0%D0%BB%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%BF%D1%80%D0%BE%D1%82%D0%B5%D1%87%D0%B5-%D1%81%D0%BD%D0%B8%D0%BC%D0%BA%D0%B0-news724668.html", "text": "Спортната зала на Пловдивския университет \"Паисий Хилендарски\", която е в новия му корпус на Пазарджишко шосе, протече, съобщава Марица.бг. Това се видя ясно по време на съботния мач на женския волейболен шампион на България Марица. В единия край на залата бяха поставени кофи, които да улавят капещата от тавана вода, докато върви мачът. Снимка: Марица.бг", "date": "2018.02.04", "title": "Таванът на спортната зала на Пловдивския университет протече (СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D1%81-%D0%BF%D0%BE%D1%80%D0%B5%D0%B4%D0%BD%D0%B0-%D0%B3%D0%B0%D0%B2%D1%80%D0%B0-%D1%81%D1%8A%D1%81-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8---%D0%BF%D0%BE%D0%BB%D0%BE%D0%B2%D0%B8%D0%BD-%D1%81%D0%BE%D1%84%D0%B8%D1%8F-%D0%BC%D1%80%D1%8A%D0%B7%D0%BD%D0%B5-%D0%B1%D0%B5%D0%B7-%D0%BF%D0%B0%D1%80-news724747.html", "text": "Тотална гавра си прави \"Топлофикация\" със софиянци. Вече повече от 25 часа дружеството не може да се справи с авария и да пусне топлото на софиянци. От дружеството съобщиха пред ПИК, че се работи непрекъснато, но още няма яснота кога ще се отстрани повредата, настъпила след бурята вчера, за която първо медията ни съобщи. Четири квартала бедстват без парно и не се знае кога ще могат да се радват на топли радиатори. Припомняме, че вчера след разразилата се буря, \"Топлофикация\" обяви, че има авария и спира топлото в няколко района на София. Причината беше прекъсване в електрозахраването, но до този момент на тъмно в столицата никой не е останал, за разлика от топлото. Рано тази сутрин от дружеството, което иначе не закъснява да си поиска парите за сметките обявиха, че има повреда в главен топлопровод - поредната. Така части от кварталите \"Гео Милев\", \"Слатина\" и \"Яворов\" продължават да студуват.", "date": "2018.02.04", "title": "ИЗВЪНРЕДНО В ПИК! \"Топлофикация\" с поредна гавра със столичани - половин София мръзне без парно"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news724665.html", "text": "Reuters, цитирани от \"Фокус\". Германският канцлер Ангела Меркел заяви в неделя, че все още не е ясно кога ще бъде постигнато окончателно коалиционно споразумение между Съюза (ХДС/ХСС) и Германската социалдемократическа партия, съобщава Малко преди да започнат разговорите между двете политически сили, канцлерът отбеляза, че това е „решаващият кръг от преговорите“, но „все още не е възможно да се каже колко ще продължи той“. „Имахме добри сондажи вчера, но все още има важни въпроси за решаване“, подчерта Меркел, според която неделните разговори ще бъдат трудни.", "date": "2018.02.04", "title": "Меркел проговори за новото правителство "}
{"url": "http://pik.bg/%D0%BE%D0%B1%D1%80%D0%B0%D1%82-%D0%B4%D0%B5%D1%82%D0%B5%D1%82%D0%BE-%D0%BF%D1%80%D0%B8-%D0%B0%D0%B4%D1%81%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%85%D0%B0%D0%B8%D0%BD%D0%B1%D0%BE%D0%B0%D0%B7-%D0%BD%D0%B5-%D0%B5-%D0%BF%D0%BE%D1%87%D0%B8%D0%BD%D0%B0%D0%BB%D0%BE-news724736.html", "text": "„Фокус“ Детето, пострадало в катастрофата при Прохода на Републиката, не е починало, в критично състояние е. Това съобщи пред директорът на УМБАЛ „Проф. д-р Стоян Киркович“ проф. Йовчо Йовчев. „10-годишното дете е в критично състояние, има фрактури на черепа, на таза и на дясното бедро“, уточни проф. Йовчев. При челния удар на място загинаха трима възрастни. Сигналът за пътния инцидент е получен малко след 13.00 часа. Първоначалната информация е, че са се ударили „Опел Зафира” и турски тир. Припомняме, че по-рано бе съобщено, че детето е загубило битката с живота. За щастие то все още е живо, но с опасност за живота.", "date": "2018.02.04", "title": "ОБРАТ! Детето при адската катастрофа в Хаинбоаз не е починало"}
{"url": "http://pik.bg/%D0%BA%D0%B8%D1%82%D0%B0%D0%B9-%D1%81%D1%8A%D0%B7%D0%B4%D0%B0%D0%B2%D0%B0-%D0%B2%D0%BE%D0%B5%D0%BD%D0%BD%D0%B0-%D0%B1%D0%B0%D0%B7%D0%B0-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news724643.html", "text": "Китайското правителство води преговори за създаване на военна база в Афганистан. Това заявиха властите в Кабул, цитирани от Military Daily Причината е повишеният брой на бунтовници, преминаващи от Афганистан в Китай. Базата ще бъде разположена в т.нар. Вахански коридор в планината Памир, където афганистански и китайски военни често провеждат съвместни патрули. Районът граничи с китайската провинция Синдзян. Пекин се опасява, че екстремисти от „Ислямска държава“, бягащи от Ирак и Сирия, могат да преминат през централна Азия в Афганистан или Синдзян. Опасност представлява и действащото в региона Източнотуркменистанско ислямистко движение.", "date": "2018.02.04", "title": "Китай създава военна база в Афганистан"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2%D0%BE%D0%B4%D0%B8-%D0%BA%D0%BC%D0%B5%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D1%81%D0%BE%D1%84%D0%B8%D1%8F-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8-%D0%B1%D1%83%D1%80%D0%B3%D0%B0%D1%81-%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news724645.html", "text": "Кметът на Пловдив Иван Тотев заминава за САЩ, където ще се срещне с американския президент Доналд Тръмп, съобщава Трафикнюз. Поводът е традиционната молитвена закуска, която се организира всяка година във Вашингтон. Градоначалникът е част от българската делегация, която ще замине за американската столица. Заедно с Тотев за Белия дом ще заминат Цветан Цветанов и кметовете на другите два големи града у нас София и Бургас – Йорданка Фандъкова и Димитър Николов. Градоначалникът заяви, че е развълнуван от срещата си с Тръмп, като за него тази визита е голяма чест. На една от организираните молитвени закуски от Барак Обама в българската делегация взе участие областният управител на Пловдив Здравко Димитров. Молитвената закуска е 66-ата поред и втора за Доналд Тръмп. На нея се събират представителите на световния политически, културен и духовен елит. Очаква се кметът да се прибере в края на другата седмица от визитата си в САЩ.", "date": "2018.02.04", "title": "Цветан Цветанов води кметовете на София, Пловдив и Бургас на среща с Доналд Тръмп"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B1%D0%BB%D1%8A%D1%81%D1%8A%D1%86%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%BD%D0%B0-%D0%B6%D0%B8%D0%B2%D0%BE%D0%B2%D0%B8%D0%B4%D0%B5%D0%BE-news724738.html", "text": "Тhestival.gr, цитирани от \"Фокус\". Група от крайнодесни екстремисти с качулки и гръцки знамена в ръцете влязоха в сблъсък със силите на полицията в центъра на гръцката столица, след като се опитаха да преминат през загражденията в близост до Атинския университет, предава гръцкото електронно издание Според изданието друг инцидент е бил регистриран на кръстовището на улиците \"Темистокъл\" и \"Солон\", където група екстремисти са нападнали мъж, който напускал митинга на \"Синтагма\" и носел гръцкото знаме. Засега полицията се въздържа от употреба на химикали.", "date": "2018.02.04", "title": "Извънредно! Сблъсъците в Гърция за името на Македония започнаха (НА ЖИВО/ВИДЕО)"}
{"url": "http://pik.bg/%D1%80%D1%83%D0%BD%D0%B4-%D0%BF%D0%BE%D1%80%D0%B5%D0%B4%D0%B5%D0%BD-%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D1%82%D0%BD%D0%BE%D0%B2%D0%BE-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%B5%D1%81-news724730.html", "text": "ЕС блокира преговорите за присъединяване към съюза и създаде впечатлението, че липсата на напредък в преговорите зависи от нас. Това е несправедливо. Несправедливо е и че някои страни от ЕС ни предлагат други опции вместо присъединяване, добави Ердоган. \"Искаме пълно присъединяване към ЕС. Другите опции не ни задоволяват\", отсече Ердоган. Той напомни за ключовата роля на Турция за мигрантския въпрос: \"ние сме значими за спирането на мигрантите от Изтока, които се отправят към Европа, и също така да гарантираме стабилността и сигурността в Европа\". \"Полагаме големи усилия в борбата с терористични организации като Кюрдската работническа партия /ПКК/, Силите за защита на народа и Ислямска държава\", отбеляза Ердоган. \"Турските сили не са в Африн, да се сражават с \"въоръжени кюрдски групи\". Нямаме проблеми със сирийските кюрди. Бием се само с терористите и имаме право да го правим\", заяви Ердоган, повтаряйки, че Турция няма териториални претенции към Сирия. \"Искаме пълно присъединяване към ЕС\". Така Ердоган отхвърли френското предложение за партньорство, в интервю за италианския вестник \"Стампа\", цитирано от агенция Франс прес. ЕС трябва да спази обещанията, дадени на Турция, каза турският президент, който ще пристигне довечера в Рим на 24-часово посещение, по време на което ще има срещи с папа Франциск, с президента и премиера на Италия и с бизнесмени.", "date": "2018.02.04", "title": "РУНД ПОРЕДЕН! Ердоган отново с тежки думи към ЕС"}
{"url": "http://pik.bg/%D0%B5%D1%82%D0%BE-%D0%B2-%D0%BA%D0%BE%D0%B8-%D1%81%D1%82%D1%80%D0%B0%D0%BD%D0%B8-%D0%B8%D0%BC%D0%B0-%D0%B7%D0%B0%D0%B1%D1%80%D0%B0%D0%BD%D0%B0-%D0%B7%D0%B0-%D0%BF%D0%B8%D1%82%D0%B1%D1%83%D0%BB%D0%B8-news724623.html", "text": "Докато в България всеки, които поиска, може да отглежда питбул, в голяма част от държавите в Европа притежаването му или е изцяло забранено, или изискванията към стопанина са изключително строги. В Испания например, за да станеш собственик на такова куче, трябва да си над 18 години, да не си бил осъждан и да имаш застраховка за отговорност на стойност 120 хил. евро. Във Франция собствениците преминават обучителен курс за отглеждане на по-агресивни кучета. Разхождането им на обществени места е строго забранено. Ако това се случи или кучето да ухапе човек, собственикът може да отиде в затвора за три месеца и да плати глоба от 3750 евро. Освен питбулите, като агресивни в Европа са обявени още десетки породи кучета, съобщава БИ ТИ ВИ. Едно от най-разпространените големи кучета – ротвайлерът, е със специален режим във Франция, Италия, Румъния, Португалия, Украйна и Испания. Породата дого аржентино пък е забранена в Испания, Великобритания, Италия, Румъния, Норвегия, Португалия, Малта и Украйна.", "date": "2018.02.04", "title": "Ето в кои страни има забрана за питбули"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%B7%D0%B0%D0%BA%D0%BE%D0%BF%D1%87%D0%B0-24-%D0%B3%D0%BE%D0%B4%D0%B8%D1%88%D0%B5%D0%BD-%D0%BA%D0%BE%D0%B9%D1%82%D0%BE-%D1%88%D0%BE%D1%84%D0%B8%D1%80%D0%B0%D0%BB-%D1%81%D0%BB%D0%B5%D0%B4-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news724685.html", "text": "Полицията в Козлодуй е закопчала надрусан зад волана при рутинна проверка на пътя за Враца, съобщават от ОД на МВР, цитирани от Фокус. Според информацията, служителите на реда спрели „Шкода Октавия“, управлявана от 24-годишен мъж от Козлодуй. Установено било, че той е криминално проявен и осъждан, уточняват от полицията. Шофьорът Л.К. отказал да бъде проверен за употреба на наркотични вещества. Съставен му е акт и му е издаден талон за лабораторно изследване.", "date": "2018.02.04", "title": "Полицията в Козлодуй закопча 24-годишен, който шофирал след употреба на наркотици"}
{"url": "http://pik.bg/37-%D0%B3%D0%BE%D0%B4%D0%B8%D1%88%D0%B5%D0%BD-%D1%85%D0%B0%D1%81%D0%BA%D0%BE%D0%B2%D0%BB%D0%B8%D1%8F-%D1%82%D0%B5%D0%B6%D0%BA%D0%BE-%D1%80%D0%B0%D0%BD%D0%B5%D0%BD-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D0%B2%D0%B8%D0%BB%D0%B5%D0%BD%D0%B3%D1%80%D0%B0%D0%B4-%D1%81%D0%BD%D0%B8%D0%BC%D0%BA%D0%B0-news724686.html", "text": "37-годишен шофьор от Хасково е тежко ранен след тежка катастрофа тази сутрин в Свиленград, съобщи \"Старият мост\", цитирани от Марица.бг. Инцидентът станал около 06:00 часа. Автомобилистът се обърнал на кръговото край болницата в пограничния град. По неофициална информация „Ауди“-то се движило с несъобразена скорост, а водачът изгубил контрол над управлението Снимка: „Старият мост“", "date": "2018.02.04", "title": "37-годишен хасковлия тежко ранен след зверска катастрофа в Свиленград (снимка)"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D1%81%D0%BF%D0%B0%D1%81%D0%B8%D0%BC-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81%D0%B8-%D0%BE%D1%82-%D1%80%D1%83%D1%82%D0%B8%D0%BD%D0%B0%D1%82%D0%B0-news724667.html", "text": "Няма нищо лошо в създаването на традиции в една връзка, които се повтарят постоянно. Вие и вашият партньор се връщате от работа, напазарували сте, приготвяте си вечеря, докато обсъждате как е минал деня ви, вечеряте, а след това се отпуснете сгушени на дивана и пускате любимото си предаване. Идилия. Това е вашето нещо. Мислите си, че можете да го правите до края на дните си. Но колкото повече пъти го правите, толкова повече вероятността за романтика изчезва напълно, докато накрая се оказвате с две отделни одеала в двата края на дивана или започвате да се карате за това какво точно да гледате тази вечер, съобщава \"Актуално.ком\". Това ли се случва с любовта, когато се намеси рутината? И как някои двойки успяват да я изгонят от живота си и да бъдат влюбени, без значение от колко време са заедно? Всъщност е много просто, но много малко хора го определят като фактор и наистина го правят когато имат връзка: имат отделни приятели с отделни интереси и се виждат с тях поотделно поне веднъж седмично. Тъй като времето, прекарано с други хора, ви помага да изградите по-добро чувство за себе си във вашата връзка, което ви дава лична реализация. Така запазвате своята индивидуалност и в същото време сте част от романтични отношения с друг човек. И двете неща заедно ви правят като цяло по-щастлив човек. Времето далеч от партньора ви помага да си припомните всички причини, поради които всъщност обичате да сте с него. Така, когато отново сте заедно, ще имате повече теми за разговор, по-малко раздразнение в следствие на битовизми и много повече радост от времето, което прекарвате заедно. Проблемът при повечето двойки е, че позволяват да изгубят себе си във връзката си. Така неусетно се променят, а това създава проблеми. Така че, ако искате да имате щастлива и пълноценна връзка, спомнете си за всички приятели, с които не сте се виждали от месеци, защото сте обвързани, и веднага им се обадете, за да организирате среща. Така помагате на връзката си и на себе си. С един куршум, два заека.", "date": "2018.02.04", "title": "Как да спасим връзката си от рутината "}
{"url": "http://pik.bg/%D1%81%D0%BB%D0%B5%D0%B4-%D0%B1%D1%83%D1%80%D0%BD%D0%B8%D1%8F-%D0%B2%D1%8F%D1%82%D1%8A%D1%80-%D0%BD%D0%B0%D0%B4-800-%D1%81%D0%B8%D0%B3%D0%BD%D0%B0%D0%BB%D0%B0-%D0%B7%D0%B0-%D0%BF%D0%B0%D0%B4%D0%BD%D0%B0%D0%BB%D0%B8-%D0%B4%D1%8A%D1%80%D0%B2%D0%B5%D1%82%D0%B0-%D0%B8-%D0%BE%D1%82%D0%BD%D0%B5%D1%81%D0%B5%D0%BD%D0%B8-%D0%BF%D0%BE%D0%BA%D1%80%D0%B8%D0%B2%D0%B8-%D1%81%D0%B0-%D0%BF%D0%BE%D0%B4%D0%B0%D0%B4%D0%B5%D0%BD%D0%B8-%D0%B2-%D1%81%D0%BE%D1%84%D0%B8-news724692.html", "text": "Над 800 сигнала са подадени в столицата за паднали дървета и отнесени покриви, съобщава Би Ти Ви. Най-много са сигналите за паднали борове. От сутринта екипите са се отзовали на повече от 100 повиквания. Отрязани и обезопасени са над 30 дървета само в София. Най-често обаче сигналите са за незначителни щети. От ЧЕЗ съобщиха, че вчерашните аварии заради силния вятър са отстранени. Тази сутрин без ток са били 5 000 абоната, но до момента и при тях електрозахранването е възстановено. Прекъсванията на тока обаче доведоха до спиране на парното за много абонати на „Топлофикация“ в София. Работи се по отстраняването и на тези аварии.", "date": "2018.02.04", "title": "След бурния вятър! Над 800 сигнала за паднали дървета и отнесени покриви са подадени в София"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0-%D1%80%D0%B0%D0%B9%D1%8A%D0%BD%D0%B5%D1%8A%D1%80-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%BA%D0%B0%D1%86%D0%BD%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-news724723.html", "text": "Силният вятър в събота предизвика проблеми на Летище София. Самолет на нискотарифната авиокомпания \"Райънеър\" не се приземи на пистата заради недобрите метеорологични условия, съобщи Нова телевизия. Той е изпълнявал полет от Лондон до София. Излетял е от британската столица в 16:50 ч. местно време и е трябвало да кацне в 22:00 ч. вечерта българско време, като полетът е трябвало да продължи 3.35 часа. След два опита да кацне самолетът се е пренасочил към Букурещ. Летищните власти уточниха, че действието е предприето по желание и преценка на пилота. Пътниците са превозени към София с автобуси. От Летище София уточниха, че в момента обстановката е нормална и самолетите кацат безпрепятствено.", "date": "2018.02.04", "title": "ИЗВЪНРЕДНО! Самолет на \"Райънеър\" не може да кацне на Летище София"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D0%B8-%D0%BD%D0%B5%D1%88%D0%BA%D0%B0-%D1%80%D0%BE%D0%B1%D0%B5%D0%B2%D0%B0-%D0%BE%D1%82%D0%BD%D0%BE%D0%B2%D0%BE-%D1%81%D0%B5-%D1%81%D0%BA%D0%B0%D1%80%D0%B0%D1%85%D0%B0-%D1%80%D0%B0%D0%B7%D0%BC%D0%B5%D0%BD%D1%8F%D1%82-%D0%BE%D1%81%D1%82%D1%80%D0%B8-%D1%80%D0%B5%D0%BF%D0%BB%D0%B8%D0%BA%D0%B8-%D0%B2%D1%8A%D0%B2-%D1%84%D0%B5-news724654.html", "text": "Президентът на федерацията по художествена гимнастика Илиана Раева разкри, че последното контролно на ансамбъла е била обект на шпионска атака, видя ПИК. Гневният й пост в социалните мрежи съвпадна с новината за назначението на Нешка Робева за старши треньор на германския ансамбъл. Дали това обаче има нещо с новото-старо поприще на Робева само може да се гадае.", "date": "2018.02.04", "title": "ЖЕСТОК СКАНДАЛ! Илиана Раева и Нешка Робева отново се скараха, разменят остри реплики във Фейсбук"}
{"url": "http://pik.bg/%D1%81%D0%B8%D0%BB%D0%BD%D0%B8%D1%8F%D1%82-%D0%B2%D0%B5%D1%82%D1%8A%D1%80-%D0%BE%D1%81%D1%82%D0%B0%D0%B2%D0%B8-%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%B1%D0%B5%D0%B7-%D0%BF%D0%B0%D1%80%D0%BD%D0%BE-%D0%B8-%D1%82%D0%BE%D0%BF%D0%BB%D0%B0-%D0%B2%D0%BE%D0%B4%D0%B0-news724672.html", "text": "Силният вятър, който вилня вчера през целия ден в София, е повредил главен топлопровод. Ето защо временно без парно са части от кварталите \"Гео Милев\", \"Слатина\" и \"Яворов\". Топлофикация-София работи по отстраняването на аварията. Аварията засяга карето между бул. \"Шипченски проход\", ул. \"Коста Лулчев\", ул. \"Гео Милев\", ул. \"Слатина\"; както и между улици: ул. \"Калиманци\", ул. \"Иларион Драгостинов\", ул. \"Атанас Узунов\", ул. \"Велчо Атанасов\", ул. \"Боян Магесник\", бул. \"Мадрид\", бул. \"Евлоги и Христо Георгиеви\", ул. \"Мизия\", ул. \"Хан Омуртаг\" и бул.\"Ситняково\", информират от Топлофикация-София.", "date": "2018.02.04", "title": "Силният ветър остави софиянци без парно и топла вода"}
{"url": "http://pik.bg/%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%BE-%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%B7%D0%B0%D0%BF%D0%B5%D1%87%D0%B0%D1%82%D0%B0%D1%85%D0%B0-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%BE%D0%B1%D0%BE%D1%80%D0%BE%D1%82%D0%BD%D0%B8%D1%82%D0%B5-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BE%D0%B1%D0%B5%D0%BA%D1%82%D0%B8-%D0%B2-%D0%B3%D1%80%D0%B0-news724688.html", "text": "Националната агенция по приходите затвори наказателно за месец един от най-оборотните търговски обект в Сандански – на бул. „Свобода“, срещу сградата на пощата, съобщава Струма.бг Обектът е запачатан с лепенки с печат и подпис на НАП от вчера до 02.03.2018 година. Търговският обект е за продажба на закуски, кафе, безалкохолно, хляб и хлебни изделия, собственик на обекта, който работи денонощно на 3 смени, е македонецът Горан Горанов. Причината за наказателната мярка е, че не са издавани касови бележи на клиентите. От близо година, откакто е открит търговският обект, той е популярен с това, че след 17 часа предлага хляба и хлебните изделия на половин цена. Снимка: Струма.бг", "date": "2018.02.04", "title": "Наказателно! Данъчните в Сандански запечатаха един от най-оборотните търговски обекти в града (СНИМКА)"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B3%D1%80%D0%B8%D1%88%D0%BE-%D1%85%D0%B2%D1%8A%D1%80%D0%BB%D0%B8-%D1%82%D0%B5%D0%BD%D0%B8%D1%81-%D0%B1%D0%BE%D0%BC%D0%B1%D0%B0-%D0%BF%D1%80%D0%B5%D0%B4-%D0%BF%D0%B8%D0%BA-%D0%BD%D0%B0%D1%88%D0%B8%D1%8F%D1%82-news724471.html", "text": "Гришо добър, Гришо лош! Гришо контузен, Гришо симулира! Гришо герой, Гришо предател! А Гришо хвърли тенис бомба пред ПИК! На въпрос на медията ни, относно изказване на Григор (в младежките му години), че ще гони поне същия брой титли от Шлема при мъжете, в сравнение с постигнатите от него при юношите, и с отправка, че очаква най-големите му успехи да дойдат след навършване на 27-годишна възраст... Димитров ахна, а след това запитан на колко години става през май 2018-а, заяви: \"27! \"Ролан Гарос\", давайки тон за бурни аплодисменти! Фактите са следните: Григор в Австралия не игра тенисът, който показа в Лондон на Финалния Мастърс на Тура. Най-вече опитът и безкрайният талант спасиха Димитров от ранно отпадане както в Бризбейн, така и в Мелбърн. Очевидно нещо с формата на Гришо не е наред! И още по-очевидно това е сериозен проблем, който Григор и щабът му трябва да преодолеят възможно най-бързо. Да, Димитров отпадна разочароващо от Едмънд на 1/4-финалите на Откритото на Австралия. Също така е аут от АТП 250 турнира в София, но ситуацията не е и толкова мрачна. Със само достигнат досега трети кръг на митичните кортове в Париж, Григор хвърли тенис бомбата пред ПИК: \"27! \"Ролан Гарос\"...\"! Димитров дава заявка да направи най-силният си сезон на клей, защо не и исторически! А това е вдъхновяващо. Все пак голямата битка, която предстои пред Григор не е от 4 февруари до 11 февруари в \"Арена Армеец\", а от 27 май до 10 юни на \"Ролан Гарос\"! А колко може Гришо на корта би проличало именно във френската столица, в спор с Краля на клея Рафаел Надал и другите асове в тура! Това, че Григор не планира в програмата си за сезона срещите от Група III от зона \"Европа\" на Купа \"Дейвис\" - пък едва ли може да тревожи чак толкова тенис обществеността, защото няколко бързи победи на Димитров на толкова не високо ниво в спорта, ще са хиляди пъти по-малко престижни за България от успеха му на \"Род Лейвър Арена\" срещу местния любимец Кирьос, само от преди дни. Не трябва да се подценява и фактът, че шансовете на родината ни във въпросната надпревара не са от най-големите, поради това, че освен Григор нямаме друг тенисист в топ 300 на ранглистата към момента. А и отборните надпревари в тениса въобще не могат да се съизмерват по тежест с подобни в спортове като футбол, баскетбол, волейбол и прочие! Гришо е и си остава светъл лъч в българския спорт. Разочарованието на най-големи му фенове, че няма да го видят на корта в \"Арена Армеец\" обаче няма как да се подцени или да се омаловажи. Но именно обичта и подкрепата на същите тези привърженици са най-важните причини, заради които Димитров трябва да се възстанови бързо, да достигне топ форма и да се извини на вярната си публика - със серия от успехи. Защо не и с титла от Шлема още тази година, а за да бъде сензацията огромна - \"Ролан Гарос\" 2018...", "date": "2018.02.04", "title": "Огромна сензация! Гришо хвърли тенис бомба пред ПИК! Нашият..."}
{"url": "http://pik.bg/%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%B2%D1%80%D0%B0%D1%86%D0%B0-%D1%81%D0%BB%D0%B5%D0%B4-%D1%83%D1%80%D0%B0%D0%B3%D0%B0%D0%BD%D0%BD%D0%B8%D1%82%D0%B5-%D0%B2%D0%B5%D1%82%D1%80%D0%BE%D0%B2%D0%B5-%D0%B2-%D1%80%D0%B5%D0%B3%D0%B8%D0%BE%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B5-%D0%BE%D0%B2%D0%BB%D0%B0%D0%B4%D1%8F%D0%BD%D0%B0-news724651.html", "text": "Овладяна е ситуацията в областта след силния вятър във Враца и региона. Това заяви областният управител на Враца Малина Николова, цитирана от Фокус. По думите ѝ в момента дежурни екипи отстраняват аварии на уличното осветление в отделни райони на Враца, а електрическото захранване е възстановено във всички населени места. „Общинското предприятие „БКС“ е осигурило екипи за почистване на паднали дървета и клони. Гражданите, пострадали вчера от падащи предмети, са в добро здравословно състояние и са изписани от болничното заведение. Възстановено е движението по път Е-79 в посока София и Монтана, като обърналите се тежкотоварни автомобили са изтеглени от екипи на „Пожарна безопасност и защита на населението“, разясни Николова.", "date": "2018.02.04", "title": "Областният управител на Враца след ураганните ветрове в региона: Ситуацията е овладяна"}
{"url": "http://pik.bg/%D1%81%D0%BF%D0%BE%D1%80%D1%82%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B8-%D1%81-%D1%86%D1%81%D0%BA%D0%B0-%D0%B8-%D0%BA%D0%B0%D0%BA%D0%B2%D0%B0-%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D1%81%D0%B5-%D0%BF%D0%BB%D0%B0%D0%BD%D0%B8%D1%80%D0%B0-%D0%BB%D1%8E%D0%B1%D0%BE-%D0%BF%D0%B5%D0%BD%D0%B5%D0%B2-%D1%81-%D0%B6%D0%B5%D1%81%D1%82%D0%BE-news724476.html", "text": "\" \", заяви Любослав Пенев, кандидат за президентския пост на БФС, ексклузивно пред Информационна агенция ПИК. излезе в медията ни вчера, а ето и продължението на диалога. - Затова да оставят всичко и да си ходят. Футболът е сериозен ангажимент, защото е любовта на много хора.  Не напразно се казва \"Цар Футбол\" и, че  е социален феномен. - Да, такива правомощия ще  бъдат вменени в дисциплинарния правилник и дисциплинарната комисия да има право да намалява наказанията. . Хората вече не вярват на играта, не вярват, че има коректно съревнование. Няма как да излъжеш обществото да плаща, за нещо, което не е честно. Продуктът няма качество. С просто око се вижда, че всичко е схема. Аругантното поведение от страна на ръководството на БФС към феновете, води до агресия от тяхна страна. Страстите все повече се нажежават. . Само, че те действат репресивно, без да си дават сметка, че това е най-голямата им грешка. . Но как да си покажат безсилието. . Ами защо въобще имаме футбол, тогава? За да участва 1 отбор в Евротурнирите и  да печели на гърба на всички. Той и без това няма фенове, а и не го интересуват. При нас ще се работи превантивно. Знаете ли какво удоволствие е да се играе пред пълни стадиони? Така беше и тук, но преди много години. Основна задача е да успокоим феновете. Да им вдъхнем доверие, че има съревнование. Лека-полека да започнем да ги връщаме по стадионите. Незнам. . Това ще е трудно, но това ще е оценката. Тази игра е на феновете. Ние трябва да направим всичко възможно да ги радваме. Дори когато любимият им отбор загуби те да са с усещането, че са играли достойно, а не като сега веднага да мислим за уговорки, черно тото и т.н. Трябва сериозно да се поработи върху качеството на продукта. Но това не ни плаши. Фенове на играта ще има, когато върнем доверието към нея. Навсякъде където има футболна среща трябва да има запалянковци. От мача на улицата, до големия стадион, от селата до столицата, навсякъде. - Нека първо да освободим БЪЛГАРСКИЯ ФУТБОЛ от това некадърно управление, да приложим най-добрите практики и резултатите ще дойдат. Искрено се надявам хората, от които зависи да вземат правилното решение на 16.02.2018 г. Цяла България очаква тази промяна. Толкова много проучвания излязоха. Използвам възможността да благодаря на всички българи, които ме подкрепят. Всичко е драстично в наша полза. Задължително трябва да се заслушат в мнението на хората. Те са най-важните. Всеки, който се занимава с футбол го прави заради привържениците. А както казва Ники: \"Народът се произнесе\".", "date": "2018.02.04", "title": "СПОРТНА МЪЛНИЯ В ПИК! Какво се случи с ЦСКА и каква революция се планира! Любо Пенев с жестоки удари по БФС"}
{"url": "http://pik.bg/%D0%BE%D0%BA%D0%BE%D0%BB%D0%BE-5-000-%D0%B0%D0%B1%D0%BE%D0%BD%D0%B0%D1%82%D0%B8-%D0%B2-%D0%B7%D0%B0%D0%BF%D0%B0%D0%B4%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B0%D1%82-%D1%81-%D0%BD%D0%B0%D1%80%D1%83%D1%88%D0%B5%D0%BD%D0%BE-%D0%B5%D0%BB%D0%B5%D0%BA%D1%82%D1%80%D0%BE%D0%B7%D0%B0%D1%85%D1%80%D0%B0%D0%BD%D0%B2%D0%B0%D0%BD%D0%B5-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%BB%D0%BD%D0%B8%D1%8F--news724653.html", "text": "Около 5 000 абонати в Западна България продължават да бъдат с нарушено електрозахранване заради силния вятър през изминалото денонощие. Това съобщиха от пресцентъра на ЧЕЗ, цитирани от Фокус. 2 600 от тях са в област Благоевград, 2 100 в Софийска област, а около 400 в София-град. Екипите на ЧЕЗ работят по отстраняване на проблемите. Скъсани кабели има само там, където са паднали дървета.", "date": "2018.02.04", "title": "Около 5 000 абонати в Западна България остават с нарушено електрозахранване заради силния вятър"}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%BE%D0%B1%D0%BC%D0%B8%D1%81%D0%BB%D1%8F-%D0%B4%D0%B0-%D1%81%D0%BF%D1%80%D0%B5-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%81%D1%82%D0%B0%D0%BD%D1%86%D0%B8%D1%8F-news724604.html", "text": "Белият дом обмисля да спре финансирането на НАСА за Международната космическа станция до 2025 г. Решението се очаква на 12 февруари. Ако финансирането бъде спряно, това сериозно ще засегне развитието на космическите изследвания. МКС е най-голямото и скъпо съоръжение в орбита около Земята. Досега НАСА е инвестирала над 100 млрд. долара в нейното изграждане и поддръжка. Астронавтите в нея извършват експерименти, които са от полза за цялото човечество. Първоначалните планове бяха станцията да функционира до 2024 г. като преден пост на световната наука за изследване на Космоса. Спирането на американското финансиране може да доведе дори до загубата на това уникално съоръжение. Освен науката, загуби ще понесат и частни компании като „Спейс екс”, които извършват полети и доставки до станцията. Вероятно със спестените пари Тръмп иска да се върне към една стара цел в Космоса. „Ако станцията я няма, много от средствата, които се вливат в нея, ще бъдат пренасочени към изследване на нови области. Може би дори пътувания до Луната”, коментира Тихомир Димитров. 50 години след първото кацане на Луната, надпреварата за нея отново продължава. Русия, Китай и Съединените щати планират изпращането на хора и техника там в следващите осем до 10 години.", "date": "2018.02.04", "title": "Белият дом обмисля да спре парите за Международната космическа станция"}
{"url": "http://pik.bg/%D0%BA%D0%B0%D0%BA%D0%B2%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BA%D1%80%D0%B8%D0%B5-%D0%BA%D1%83%D1%85%D0%BD%D0%B5%D0%BD%D1%81%D0%BA%D0%B0%D1%82%D0%B0-%D0%BA%D1%8A%D1%80%D0%BF%D0%B0-news724626.html", "text": "Целта на изследването била да се разбере как се развиват бактериите в кърпите, с които се избърсват ръцете, съдовете ири повърхностите в кухнята. Учените събрали 82 кухненски кърпи, предоставени им от 82 семейства от пет големи американски и канадски града. По време на изследването върху 89% от тях били открити колибактерии, при това върху 25,6% те били Ешерихия коли, съобщава БГНЕС. Опасната бактерия се развива върху кърпи, които не са изпирани често. \"Много хора не си мият ръцете достатъчно продължително под струята и когато ги избършат, те втриват в тъканта бактерии. След около два дни, ако си избършете лицето в кърпата, ще получите повече бактерии, отколкото ако си пъхнете главата в тоалетната чиния и пуснете водата\", заявява един от авторите на изследването Чарлз Хърба в интервю за изданието \"Тайм\". Колибактериите са от семейството на ентеробактериите, сред които се срещат и такива патогени като салмонелозата и чумната пръчица.", "date": "2018.02.04", "title": "Какви опасности за здравето крие... кухненската кърпа "}
{"url": "http://pik.bg/%D1%81%D1%82%D0%B0%D1%80%D1%82%D0%B8%D1%80%D0%B0%D1%82-%D1%84%D0%B8%D0%BD%D0%B0%D0%BB%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%84%D0%BE%D1%80%D0%BC%D0%B8%D1%80%D0%B0%D0%BD%D0%B5-%D0%BD%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news724627.html", "text": "Канцлерът на Германия Ангела Меркел и оглавяваният от нея Съюз (ХДС/ХСС) ще седнат на масата за преговори със своя исторически съперник ГСДП, за да опитат да постигнат коалиционно споразумение за ново германско правителство, повече от четири месеца след провеждането на парламентарните избори, съобща Франс Прес, цитирана от Фокус. Двете партии си поставиха краен срок за постигане на споразумение до тази вечер, с опция за удължаването му до утре или най-късно вторник. В дневния ред влизат ключови въпроси като здравеопазването, Законът за труда, пенсиите, реформи в ЕС и единната европейска валута. Съюза (ХДС) и ГСДП не са очаровани от перспективата да правят големи компромиси една на друга, поради риска от загуба на електорална подкрепа, но същевременно не желаят предсрочни избори, на които почти сигурно „Алтернатива за Германия“ ще увеличи влиянието си.", "date": "2018.02.04", "title": "Стартират финални преговори за формиране на управляваща коалиция в Германия"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B6%D0%B5%D1%81%D1%82%D0%BE%D0%BA-%D1%81%D0%BA%D0%B0%D0%BD%D0%B4%D0%B0%D0%BB-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0---%D0%BD%D0%B8%D0%BA%D0%BE%D0%BB-%D1%81%D1%82%D0%B0%D0%BD%D0%BA%D1%83%D0%BB%D0%BE%D0%B2%D0%B0-news724675.html", "text": "Чутовен скандал се е разиграл в последните работни дни на Деси Банова като синоптичка в Нова телевизия. Актуалната половинка на бившия президент Росен Плевнелиев е влязла в тежка схватка с колежката си Никол Станкулова, научи \"Ретро\". Махленската сцена се е разиграла в средата на декември. Данданията е започнала от гримьорните, които се намират на четвъртия етаж на офиса на телевизията, и се пренесла из коридорите. Служителите на медията останали потресени, че две ВИП дами са способни на подобни изяви. Според очевидци Банова и Станкулова си крещели с такава ярост, че колегите им с основание телефонирали на охраната от страх, че караницата ще прерасне в женски бой и синоптичките ще станат за сеир пред цяла България. За щастие, свадата не е регистрирала телесни щети. По време на ръкопашната схватка обаче са пострадали току-що вчесаните фризури на двете \"дами\". \"Такова чудо не бяхме виждали. Размениха си доста грозни реплики и думи, с които наричаме жени с безразборни сексуални връзки\", коментират очевидци на драката. Според всичко знаещи служители на Нова телевизия между Станкулова и Банова тлеела тиха неприязън от няколко години. Не е ясна първопричината двете да се мразят, но из медията предполагат, че Десислава ненавиждала и Никол, и Гери Малкоданска заради младостта и красотата им. Половинката на Плевнелиев имала параноя, че зapaди нaпpeдвaщaтa ѝ възpacт от телевизията cĸopo щe ѝ бият шyтa. Макар в Нова телевизия да няма специално обоснован отдел \"Сипоптички\", Банова се самопровъзгласила за шефка на Станкулова и Малкоданска, изтъквайки, че от трите е с най-дълъг стаж. Деси редяла работния график, но така, че често колежките ѝ били прецаквани за нейна сметка. Най-вероятно това е бил поводът за избухналия скандал между Банова и Станкулова. Президентската половинка оставила Никол и Гери да работят по празниците, за да може тя да е плътно до Плевнелиев за първите им Коледа и Нова година от началото на връзката им. Източници от телевизията коментират, че само няколко дни след женската кавга Банова подала молбата си за напускане. \"С милионер като Плевнелиев тя вече няма нужда въобще да работи\", коментират ехидно из коридорите на Нова.", "date": "2018.02.04", "title": "САМО В ПИК И \"РЕТРО\"! Жесток скандал Деси Банова - Никол Станкулова"}
{"url": "http://pik.bg/%D0%B1%D0%BE%D1%80%D1%8F%D1%82-%D1%81%D0%B5-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%BC%D0%BB%D0%B0%D0%B4-%D0%BC%D1%8A%D0%B6-%D1%83%D0%B4%D0%B0%D1%80%D0%B5%D0%BD-%D0%BE%D1%82-%D0%BB%D0%B0%D0%BC%D0%B0%D1%80%D0%B8%D0%BD%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news724655.html", "text": "Мъж на 39 години от Враца е транспортиран в болница „Токуда“ в София, след като е бил ударен от хвърчаща ламарина от покрива на бившето кино „Коларов“ във Враца, съобщава „Конкурент“. За живота на Д.П. има непосредствена опасност, потвърдиха в днешния бюлетин на ОД на МВР. Припомняме, че вчера по време на ураганния вятър, който вилня във Враца, трима души пострадаха от падащи предмети. Най-тежко ранен от тях е 39-годишният мъж, който е получил счупване в основата на черепа и след прегледа от екипа на Центъра за спешна медицинска помощ е бил транспортиран до столицата. Още двама души бяха приети с наранявания след като част от витрините на магазини в центъра на Враца се посипаха по тях.", "date": "2018.02.04", "title": "Борят се за живота на млад мъж, ударен от ламарина във Враца"}
{"url": "http://pik.bg/in-memoriam-%D0%BF%D0%BE%D1%87%D0%B8%D0%BD%D0%B0-%D0%BF%D0%B8%D1%81%D0%B0%D1%82%D0%B5%D0%BB%D1%8F%D1%82-%D0%B8-%D0%BF%D0%BE%D0%B5%D1%82-%D0%B3%D0%B5%D0%BE%D1%80%D0%B3%D0%B8-%D0%B8%D0%BD%D0%B3%D0%B8%D0%BB%D0%B8%D0%B7%D0%BE%D0%B2-news724658.html", "text": "След дълга и продължителна битка със злокачествено заболяване ни напусна една от знаковите фигури на бургаската журналистика. Георги Ингилизов е бивш главен редактор на областния всекидневник „Черноморски фар“ и главен редактор алманах „Море“. Той си отиде на 63-годишна възраст, след като издъхна снощи в дома си. Опелото ще е утре от 12:00 ч. в бургаската църква \"Св. Богородица\", за това съобщи по-малката му дъщеря Криси. Георги Ингилизов е роден на 31 октомври 1955 г. в Бургас. Средното си образование завършва в Техникума по морски и океански риболов “Ген. Владимир Заимов” – Бургас, специалност “Корабен механик”, а висшето във Великотърновския университет “Св. Св. Кирил и Методий”, специалност Българска филология. Работил е една година като моторист на океански траулери, а две години – като библиотекар в ДКМС. От 1982 година е литературен сътрудник, редактор, завеждащ отдел и отговорен секретар, а от 1992 до 2011 година – главен редактор на областния всекидневник “Черноморски фар” – Бургас. От 1990 до 1994 година е едновременно и главен редактор на хумористично списание за деца “Веселушко”. От 2011 година е редактор в списанието за литература, изкуство и култура “Море”. Разкази и новели на Ингилизов са отпечатвани във всички значими литературни издания в страната и са излъчвани от БНР, Радио – Варна, Радио – Стара Загора, Радио – Шумен. Разкази на Георги Ингилизов са превеждани на руски език във в. “Литературная Кубань” – разказ и фейлетон (1986); на полски език във вестниците “Куриер Шчечински” и “Глос Шчечински” – разкази (1987); на френски език в списание “Ревю периодик” – разказ (2000); на турски език в списание “Kardes Kalemler” – разказ (2010), и в Антология на българския разказ “Sicak Taslar” (2012). Георги Ингилизов бе съпруг на Йорданка Инглизова, един от най-изтъкнатите ни кинокритици и журналист. Той има две дъщери. Йорданка Инглизова си отиде също от злокачествено заболяване. Редакционният екип на Флагман.бг изказва съболезнования на дъщерите Александра и Кристина на колегата Георги Инглизов. За нас неговата кончина е непрежалима загуба за бургаския обществен и културен живот!", "date": "2018.02.04", "title": " IN MEMORIAM! Почина писателят и поет Георги Ингилизов"}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%82%D1%8A%D1%80%D1%81%D0%B8-%D0%BD%D0%B0%D0%B4-6-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%B1%D0%B5%D0%B7%D0%B2%D1%8A%D0%B7%D0%BC%D0%B5%D0%B7%D0%B4%D0%BD%D0%BE-%D0%B5%D0%BA%D0%BE%D0%BB%D0%BE%D0%B3%D0%B8%D1%87%D0%BD%D0%BE-%D0%BE%D1%82%D0%BE%D0%BF%D0%BB%D0%B5%D0%BD%D0%B8%D0%B5-news724635.html", "text": "Около 6 милиона лева трябва да осигури Община Пловдив, с които да подмени голяма част от най-големите замърсители на въздуха – печките на твърдо гориво, съобщава Трафикнюз. Това е записано като мярка в проекта за Програма за подобряване на качеството на атмосферния въздух на територията на Община Пловдив и План за действие към същата за периода 2018 - 2023 г. Печките с твърдо гориво трябва да бъдат заменени с отоплителни уреди  на ток или с еко гориво. Преди това от  администрацията ще направят преброяване колко са печките на твърдо гориво в града. Други мерки, които са заложени в проекта е стимулиране на хора, които да се вържат към ТЕЦ, както и за шофьори, които не ползват колите си за кратки разстояния. Обсъждането на програмата от градската администрация е планирано да се проведе на 14 февруари от 12:00 часа в Голяма конферентна зала в Дома на културата „Борис Христов“. Вероятно голяма част от парите за мерките на градската администрация ще дойдат от европейски програми. Подобна възможност  срещу замърсяването на въздуха с фини прахови частици (ФПЧ) е залегнала в оперативна програма „Околна среда“. Друга мярка, която подготвя от Община Пловдив  за друга програма, по която да бъдат сложени филтри на комините в града, за да се минимизират фините прахови частици от комините.", "date": "2018.02.04", "title": "Община Пловдив търси над 6 млн. лв за осигуряване на безвъзмездно екологично отопление"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82%D1%82%D0%B0-%D0%B8-%D0%B2%D1%80%D1%8A%D1%89%D0%B0%D1%82-%D0%BB%D0%B8-%D1%81%D0%B5-%D0%BC%D1%83%D1%82%D1%80%D0%B5%D0%BD%D1%81%D0%BA%D0%B8-news724664.html", "text": "\"Мутренските времена не се връщат\". Това заяви пред БНР министърът на вътрешните работи Валентин Радев. По думите му през 2016 година е имало 79 убийства. От тях са разкрити 67. През 2017 година – 95, а от тях са разкрити всички без едно, тоест 94. \"Виждате как работи полицията. Като министър съм доволен, защото виждам активността, виждам желанието, с което хората работят. Като гражданин искам убийствата веднага да се разкриват, но не стават веднага нещата. Трябва да бъдем перфектни, трябва да намерим доказателства, така че те да издържат. Трябва да се знае, че всеки, който наруши закона, рано или късно ще понесе неговата тежест. Ще усилим работата на собствената ни лаборатория, добави още Радев. Той допълни, че ще има преструктуриране в Института по криминалистика. \"Колегите са много добри, но понякога експертизите са толкова много, че се налага да използваме и частни лаборатории както в случая с шесторното убийство в Нови Искър\", допълни още силовият министър. Относно границата, той е категоричен, че няма по-добре пазена граница от българската. Такава е оценката на министрите на вътрешните работи в ЕС и това е очевидно. \"Ние построихме такава механична ограда за близо 30 километра. Сега я насищаме с европейски средства, които използваме за камери, лазери. Днес сутринта дежурният ми докладва: 0 мигранти на вход, 0 мигранти в страната, 0 мигранти на изход, а такъв натиск имаше през 2014, 2015 година\", заяви още министър Радев.", "date": "2018.02.04", "title": "ИЗВЪНРЕДНО! Министър Радев с ексклузивен коментар за престъпността и връщат ли се мутренските времена"}
{"url": "http://pik.bg/%D0%B5%D0%BF%D0%B8%D1%81%D0%BA%D0%BE%D0%BF-%D0%B4%D0%B0%D0%BD%D0%B8%D0%B8%D0%BB-%D0%B5-%D0%BD%D0%BE%D0%B2%D0%B8%D1%8F%D1%82-%D0%B2%D0%B8%D0%B4%D0%B8%D0%BD%D1%81%D0%BA%D0%B8-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-news724661.html", "text": "Драговитийският епископ Даниил е новият митрополит на Видинската епархия. Светият Синод го избра с 11 от общо 13 гласа. За другия кандидат - епископ Герасим - гласуваха Патриарх Неофит и Западно- и Средноевропейският митрополит Антоний. Даниил поема Видинската епархия след дълги избори, които на няколко пъти бяха оспорвани от част от миряните. Светият Синод обаче реши, че вотът е бил законен. Вероятно следващата седмица новият Видински митрополит ще бъде официално представен в епархията си.", "date": "2018.02.04", "title": " Епископ Даниил е новият видински митрополит "}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D0%BD%D1%82%D0%B8%D1%82%D0%B5-%D0%B2%D0%B5%D1%87%D0%B5-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%B2-%D0%B0%D1%82%D0%B8%D0%BD%D0%B0-news724659.html", "text": "Protothema, цитирани от \"Фокус\". Започна събирането на демонстрантите за мащабния протест на гръцкия площад „Синтагма“, организацията за който започна още в събота, пише гръцкото издание Организаторите на протеста, които се обявиха против включване на думата „Македония“ в името на бившата югославска република, очакват рекорден брой хора да присъстват на насрочената за 14:00 часа демонстрация. От 12:00 часа, само на 800 метра от площада е насрочен контрапротест.", "date": "2018.02.04", "title": "Започна се! Демонстрантите вече се събират в Атина"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BC%D0%B0%D0%BB%D1%82%D0%B0-news724636.html", "text": "Въвежда се временна организация на движението в София заради официалното посещение на президента на Малта, собщават от пресцентъра на Столична община. Забранява се престоят и паркирането на пътни превозни средства, както следва: От 08:00 часа днес до отпътуване на делегацията на 6 февруари 2018 г. на ул. „Ген. Гурко” между ул. „Дякон Игнатий” и ул. „Кн. Александър І”, от страната на хотела. От 07:00 часа днес до приключване на мероприятието на 5 февруари 2018 г.: - на ул. „Оборище” между ул. „Г. С. Раковски” и пл. „Св. Александър Невски”; - на северозападната дъга на пл. „Св. Александър Невски” между ул. „Оборище” и ул. „11-ти август”. От 08:00 часа до приключване на мероприятието на 5 февруари 2018 г. на бул. „Джеймс Баучър” между ул. „Златен рог” и бул. „Черни връх”. От 08:00 часа до приключване на мероприятието на 6 февруари 2018 г.: - на ул. „Хан Крум” между ул. „Г.С.Раковски” и ул. „Уилям Гладстон”; - на ул. „Уилям Гладстон” между ул. „Хан Крум” и пл. „П. Р. Славейков”. От 09:00 часа до приключване на мероприятието на 5 февруари 2018 г. се забранява влизането на пътни превозни средства по ул. „Оборище” между ул. „Г.С.Раковски” и ул. „11-ти август”, само при необходимост и по преценка на отдел „Пътна полиция” при СДВР. Столична дирекция на вътрешните работи осигурява постове за контрол и регулиране на движението.", "date": "2018.02.04", "title": "Важно! Промени в движението в столицата заради посещението на президента на Малта"}
{"url": "http://pik.bg/%D0%BA%D0%B0%D0%BD%D0%BE%D0%BD%D0%B8%D1%87%D0%BD%D0%B8%D1%8F%D1%82-%D0%B8%D0%B7%D0%B1%D0%BE%D1%80-%D0%BD%D0%B0-%D0%BD%D0%BE%D0%B2-%D0%B2%D0%B8%D0%B4%D0%B8%D0%BD%D1%81%D0%BA%D0%B8-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D1%89%D0%B5-%D1%81%D0%B5-%D1%81%D1%8A%D1%81%D1%82%D0%BE%D0%B8-%D0%B4%D0%BD%D0%B5%D1%81-news724632.html", "text": "Каноничният избор за нов Видински митрополит ще се състои в Синодалния параклис на Светия Синод в столицата днес, съобщи БНР. Митрополитите, начело с патриарх Неофит, ще избират между епископите Даниил и Герасим, които бяха излъчени от епархийските избиратели на първия етап от процедурата на 28 януари. Един от двамата епископи - Драговитийският Даниил, викарий на митрополита на САЩ, Канада и Австралия или Мелнишкият Герасим, главен секретар на Светия Синод и председател на патриаршеската катедрала Свети Александър Невски, ще оглави Видинската епархия. Новият митрополит ще продължи делото на покойния дядо Дометиан, който остави след себе си много добро наследство – храмовете и манастирите в епархията са поддържани в отлично състояние. Първият етап от избора на нов видински митрополит предизвика недоволството на група граждани, след като техният фаворит епископ Поликарп получи само два гласа, въпреки че в негова подкрепа бяха събрани повече от 6 500 подписа на жителите на областта. Протестиращите определиха вота за предопределен, а епархийските избиратели за подкупни. Врачанският митрополит Григорий, отговорен за провеждането на процедурата увери, че изборът е преминал при стриктното спазване на Устава на Българската православна църква. Шестима от епархийските избиратели внесоха жалба срещу седем души в Районна прокуратура Видин за оклеветяване.", "date": "2018.02.04", "title": "Каноничният избор на нов Видински митрополит ще се състои днес"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%B5%D1%82%D1%80%D0%BE%D0%BB%D0%B5%D0%BD-%D1%82%D0%B0%D0%BD%D0%BA%D0%B5%D1%80-%D1%81-%D0%B8%D0%BD%D0%B4%D0%B8%D0%B9%D1%81%D0%BA%D0%B8-%D0%B5%D0%BA%D0%B8%D0%BF%D0%B0%D0%B6-%D0%B8%D0%B7%D1%87%D0%B5%D0%B7%D0%BD%D0%B0-%D0%B2-%D0%B3%D0%B2%D0%B8%D0%BD%D0%B5%D0%B9%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news724695.html", "text": "Петролен танкер с 22-членен индийски екипаж е изчезнал в Гвинейския залив, където често върлуват пирати, съобщиха днес индийските власти, предаде Франс прес. Танкерът \"МТ Марин експрес\" под панамски флаг превозвал 13 500 тона петрол. Той бил хвърлил котва в Котону, Бенин, след което връзката с него се изгубила в четвъртък. \"Нашата мисия в /нигерийската столица/ Абуджа е в контакт с властите на Бенин и Нигерия, за да ни помогнат за локализиране на кораба, заяви говорителят на индийското външно министерство Равиш Кумар. Според местни медии това е вторият кораб, изчезнал в района в последно време. През януари бе изгубена връзката с петролния танкер \"МТ Барет\". Членовете на екипажа, повечето индийци, бяха освободени шест дни по-късно след плащане на откуп, съобщи в. \"Хиндустан таймс\".", "date": "2018.02.04", "title": "ТРАГЕДИЯ! Петролен танкер с индийски екипаж изчезна в Гвинейския залив"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%8A%D1%82%D1%8F-%D0%B2%D0%B0%D1%80%D0%B2%D0%B0%D1%80%D0%B0-%E2%80%93-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-news724660.html", "text": "Жители на община Септември провеждат протест в подкрепа на кмета Марин Рачев, съобщава радио Фокус–Пазарджик. В 12.00 часа започна блокада на пътя Варвара - Велинград. Организаторите на протеста уточниха, че входът за дефилето няма да бъде блокиран за дълго, за да не се създава напрежение с хората, които се прибират от Велинград и пътуват към Пазарджик или към София. Те обясниха, че ще по време на протеста ще бъдат оповестени мотивите за него. Кметът на Община Септември Марин Рачев получи две обвинения от Специализираната прокуратура – за умишлена безстопанственост и сключване на неизгодна сделка. Според Специализираната прокуратура нанесените щети на Общината са за над 13 милиона лева. Марин Рачев беше освободен на 2 февруари под парична гаранция от 250 000 лева. Около 50 жители на общината изчакаха освобождаването му от полицията в Септември, а по-рано сутринта над 100 души блокираха улицата пред Общината, за да изразят подкрепата си за кмета.", "date": "2018.02.04", "title": "Протест в подкрепа на кмета на Община Септември блокира пътя Варвара – Велинград"}
{"url": "http://pik.bg/%D1%82%D1%80%D0%B8%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BF%D1%80%D0%B8-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B0%D0%B2%D1%82%D0%BE%D0%B4%D0%B6%D0%B0%D0%BC%D0%B1%D0%B0%D0%B7%D0%B8-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news724673.html", "text": "Трима души бяха арестувани при специализирана полицейска операция срещу крадци на автомобили в София днес, съобщава Би  Ти Ви. Униформени отцепиха хале в столичния квартал \"Малинова долина\", собственост на известния в криминалните среди Ицо Турчина. По първоначална информация вътре е намерен краден автомобил, който арестуваните са разфасовали. Сред задържаните е и собственикът на халето. Снимки: Би Ти Ви", "date": "2018.02.04", "title": "Трима арестувани при спецакция срещу автоджамбази в столицата (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BF%D1%80%D0%BE%D1%85%D0%BE%D0%B4%D0%B0-%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news724708.html", "text": "МВР Трима души са загинали при тежка катастрофа между ТИР и лек автомобил в Прохода на Републиката. Това съобщиха от пресцентъра на . Сигналът за пътния инцидент е получен малко след 13.00 часа. Съобщено е било, че ТИР с турска регистрация и лек автомобил „Опел Зафира“ са се сблъскали челно в участъка между градовете Гурково и Велико Търново. От удара на място за загинали трима души. Едно дете е откарано в болница в Стара Загора. Проходът на Републиката да бъде затворен за движение. „Пътна полиция“ регулира движението, като отбива леките автомобили през град Шипка, а тежкотоварните спира на паркинг. Предстои да бъдат изяснени причините за катастрофата.", "date": "2018.02.04", "title": "ИЗВЪНРЕДНО! Тежка катастрофа в Прохода на Републиката, има загинали"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BC%D0%B2%D1%80-%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BC%D1%83-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B2-%D1%81%D0%BE%D1%84%D0%B8%D1%8F---%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%BE%D1%82-%D0%BE%D1%84%D0%B8%D1%81%D0%B0-%D0%BC%D1%83-news724669.html", "text": "МВР обяви за издирване Десислав Димитров. Той е в неизвестност от събота. Освен органите на реда, снимката и данните му са разпространяват и във Фейсбук с молбата, всеки който има някаква информация за него да съдейства. Семейството му е силно притеснено. Десислав е в неизвестност от събота от 15:30. Облечен е с черно яке и тъмни дънки. В събота е излязъл за работа със сребрист Фолксваген голф 4, с регистрационен номер СА 5134 РВ. През деня е бил на работното си място на бул. Тодор Каблешков 55А! Работил е с колегата си и оттогава никой няма информация къде се намира. Умоляват се гражданите, които имат информация да позвънят на тел. 112, най-близкото РПУ или на тел. .", "date": "2018.02.04", "title": "ВАЖНО! МВР и семейството му издирват млад мъж в София - изчезнал от офиса му"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B0%D0%B7-%D1%81%D1%8A%D0%BC-%D1%87%D0%B0%D1%81%D1%82-%D0%BE%D1%82-%D0%B1%D1%81%D0%BF-%D0%BD%D0%B5-%D0%BC%D0%BE%D0%B3%D0%B0-%D0%B4%D0%B0-%D0%B1%D1%8A%D0%B4%D0%B0-%D0%B0%D1%80%D0%B1%D0%B8%D1%82%D1%8A%D1%80-%D0%B2-%D1%81%D0%BF%D0%BE%D1%80%D0%BE%D0%B2%D0%B5%D1%82-news724690.html", "text": "Спорът за Истанбулската конвенция заприлича на лов на духове. Ходят „ловци“ из страната и дебнат едни джендъри, които дебнат всички нас. Това заяви президентът на ПЕС Сергей Станишев в интервю за предаването „Неделя 150“ по БНР. Той подчерта, че е част от БСП и затова, независимо, че е лидер на ПЕС, не може да бъде арбитър по споровете на БСП с останалите 33 организации в семейството на европейската левица. „Има една заблуда, споделих това когато обсъждахме тази тема в Националния съвет. Аз не мога да бъда арбитър, защото съм част от БСП, от Националния съвет по тема, която е спорна. По която има различни позиции между БСП и 33 организации, сред които са британските лейбъристи, германските социалдемократи, италианските демократи. Каквато и да е реакция от страна на ПЕС като политическо семейство, не е в моите ръце“, каза Сергей Станишев. На въпрос дали БСП може да оттегли номинацията му за следващ мандат начело на ПЕС заради неговата позиция в защита на Конвенцията. „Това за мен е последна грижа. За мен е грижа начинът, по който се води разговорът за насилието над жени. Ние показваме като общество, че отстъпваме от фундаментални ценности като права на човека. Това е резултатът!“ Разговорът в студиото на националното радио започна с напомняне на думите на лидера на БСП Корнелия Нинова, която казва за натиска от страна на ПЕС към БСП да промени отношението си към Истанбулската конвенция - „такова чудо не е имало“. „Няма как да се съглася с подобно определение за мнение, позиции, които са изразявани от ПЕС Жени. В едно политическо семейство хората първо разговарят, когато има разминаване, трябва да се чуят различните аргументи и да се изразят позиции. Ако това е политически натиск, значи председателят на БСП не е видял достатъчно политически натиск. Аз съм видял доста по-голям по много други въпроси. Тази доста емоционална реакция от партии от нашето политическо семейство се предизвиква от един прост факт. Тази резолюция, която е приета на Съвета на ПЕС на 1 декември е обсъждана доста по-отдавна, един месец и нито една партия не е възразила по този текст в подкрепа на Истанбулската конвенция. Затова позицията, която възприе Националния съвет на БСП се възприема като обръщане на 180 градуса. Затова има реакция.“ Станишев припомни, че въпросът за правата на жените е тема, която е символична за левицата от самото й създаване. Затова е толкова чувствителна по въпроса. Дебатът у нас по Истанбулската конвенция стана истеричен, изтъкна Станишев. „Гледах с децата един стар филм - „Ловци на духове“. Честно казано, много ми прилича на това, което се случва при нас в политиката – твърде много хора се изживяват като ловци на духове. Ходят из страната и дебнат едни джендъри, които дебнат всички нас“, разказа президентът на ПЕС. Тази дискусия засенчи всичко друго, което се случва в нашия живот, бе неговия извод. На въпрос как така, когато се гласува резолюцията в Лисабон, представителите на БСП са били на срещи с други леви партии, които той бил организирал. „Съветът на ПЕС не е детска градина и ние не следим кой стои в залата, не проверяваме кой кога влиза или излиза. Ако една партия не е съгласна с една тема, има възможност да заяви това и да това да се запише в протокола. Но това не е истинският проблем. Истинският проблем е насилието над жени. Учудвам се как досега никой не се сети да отиде в един център и да поговори с български жени, които не са били бити и малтретирани“, отговори Станишев. В петък той посети един от тези центрове. С парите за референдума могат да се направят около 20 такива центъра, за да се защитят жените, повтори тезата си той. „Нека кажа ясно – нито еднополови бракове, нито трети пол няма в конвенцията. Нито задължително сексуално образование на децата с възможност след това децата да си определят пола – това го няма. Аз виждам как партиите търсят политически дивидент и мислят как ще се слеем с народа. Да, трудно е да се слееш с народа като предлагаш икономически и социални решения. Много по-лесно е да се водят битки с духове. Не е почтено да се играе със страховете на хората. Дълбоко погрешно да се стига до истеризиране. Виждам, че управляващата партия се скри. Направи хода на Понтий Пилат, като изпрати въпроса в Конституционния съд“, каза още Станишев. Но за мен е притеснително, че БСП по тема, която е толкова лява се нарежда до т.нар. патриоти, заключи Сергей Станишев.", "date": "2018.02.04", "title": "СКАНДАЛЪТ СЕ РАЗГАРЯ! Сергей Станишев: Аз съм част от БСП, не мога да бъда арбитър в споровете й с 33 партии в ПЕС"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BD%D0%B0%D0%B3%D0%BB%D0%B5%D1%86-%D0%B1%D0%BB%D0%BE%D0%BA%D0%B8%D1%80%D0%B0-%D1%82%D1%80%D0%B8-%D0%BA%D0%BE%D0%BB%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%B4%D0%B8%D0%B3%D0%BD%D0%B0-%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%BD%D0%B8%D0%BC%D0%BA%D0%B8-news724656.html", "text": "За поредното агресивно поведение на пътя в Пловдив съобщава Трафикнюз, като се позовава на свой читател. Мъжът станал жертва на наглец, който паркирал безскрупулно на улица „Генерал Данаил Николаев“ до Второ РУ в града. В момента улицата е затворена към „Васил Априлов“ заради ремонта на булеварда.  Нагъл тип обаче паркирал в средата на улицата, и така блокирал три автомобила, които били спрени до прегражденията. „Наложи се да чакаме 2 часа, този да дойде и да си махне колата – обяснява потърпевшият. - На моя приятел му се налагаше да ходим до болница. Обадихме се и на звеното за репатриране, за да  вдигне реното. Но след 2 часа чакане, преди да дойде паяка, „господинът“  се появи, като дори спретна и скандал, че не той бил в нарушение“. Снимки: Трафикнюз.бг", "date": "2018.02.04", "title": "Екшън! Наглец блокира три коли в центъра на Пловдив, вдигна и скандал (СНИМКИ)"}
{"url": "http://pik.bg/%D0%BC%D0%B0%D0%BB%D0%BA%D0%B0%D1%82%D0%B0-%D1%80%D0%B8%D0%B6%D0%B0-%D0%B2-%D1%81%D1%8A%D0%B4%D0%B0-%D0%BD%D0%B5-%D1%81%D1%8A%D0%BC-%D0%BE%D1%82%D0%BA%D1%80%D0%B0%D0%B4%D0%BD%D0%B0%D0%BB-%D0%BC%D0%BE%D1%82%D0%BE%D1%80-%D1%83%D1%81%D0%BB%D1%83%D0%B6%D0%B8%D1%85%D0%B0-%D0%BC%D0%B8-%D1%81-%D0%BD%D0%B5%D0%B3%D0%BE-%D1%82%D0%B5%D0%B7%D0%B8-%D0%BC%D0%B5%D0%B4%D0%B5%D0%BD%D1%80%D1%83%D0%B4%D0%BD%D0%B8%D1%88%D0%BA%D0%B8-%D0%B4%D1%80%D0%B5%D0%B1%D0%BD%D0%B8-%D1%80%D0%B8-news724698.html", "text": "Не съм откраднал мотор. Услужиха ми с него тези меденруднишки дребни рибки! Това обяви в съда Симеон Стоянчов-Малката Рижа по време на гледането на мярката му за неотклонение. Той е задържан и обвинен в кражба на мотор и заплаха за побой срещу собственика на возилото Атанас Ненов. Малката Рижа сътвори истински цирк в съдебната зала. Той се появи по сандали и къси гащи, които обяви, че са наследство от убития му брат Калоян Стоянчов. Рижата категорично отрече обвиненията и помоли съдия Камелия Ненкова да не го оставя в затвора, тъй като не му било мястото там. „Шокиран съм! Чувствам се зле“, след което измърмори нещо, но не пожела да го повтори, защото не било за пред хората, съобщава \"Флагман\". Малката Рижа поиска по-лека мярка подписка или парична гаранция в размер между 200 и 400 лв. от време на време той работел по строежите и изкарвал по 30-40 лв. на ден. Плащал по 12 лв. на легло в работническо общежитие в жк „Славейков“ и можел да си позволи само подобна сума. „Не се срамувам от начина си на живот. Всеки ден си купувам китайска храна и се чувствам много добре. Исках да покарам малко мотор, за да си вдигна адреналина“, каза Стоянчов.", "date": "2018.02.04", "title": "Малката Рижа в съда: Не съм откраднал мотор, услужиха ми с него тези меденруднишки дребни рибки!"}
{"url": "http://pik.bg/%D1%81%D0%B2%D0%B0%D0%BB%D0%B5%D0%BD%D0%B8%D1%8F%D1%82-%D0%B2-%D0%B8%D0%B4%D0%BB%D0%B8%D0%B1-%D1%81%D0%B0%D0%BC%D0%BE%D0%BB%D0%B5%D1%82-%D0%B5-%D1%80%D1%83%D1%81%D0%BA%D0%B8-%D0%BF%D0%B8%D0%BB%D0%BE%D1%82%D1%8A%D1%82-%D0%B5-%D0%B7%D0%B0%D0%BB%D0%BE%D0%B2%D0%B5%D0%BD-news724588.html", "text": "Опозиционните сили на режима в Дамаск са свалили руски военен самолет в района на град Идлиб, твърдят от базираната в Лондон Сирийска обсерватория за човешките права, като допълват, че пилотът на машината е взет в плен, предава . „Бунтовнически фракции свалиха Су-25. Руският пилот се приземи с парашут, след което бе заловен“, информира Рами Абдел Рахман, директор на СОЧП. Към настоящия момент не е ясно коя точно опозиционна фракция е свалила самолета, но агенцията подчертава, че в района действат няколко такива, включително джихадистката групировка „Хаят Тахрир ал Шам“. Съгласно разпространените данни, машината е свалена с ракета. Към настоящия момент от Москва не са коментирали информацията.", "date": "2018.02.04", "title": "Сваленият в Идлиб самолет е руски, пилотът е заловен"}
{"url": "http://pik.bg/%D0%BC%D0%B0%D0%B9%D0%BA%D1%8A%D0%BB-%D0%B1%D1%83%D0%B1%D0%BB%D0%B5-%D1%89%D0%B5-%D1%81%D1%82%D0%B0%D0%B2%D0%B0-%D1%82%D0%B0%D1%82%D0%BA%D0%BE-%D0%BE%D1%82%D0%BD%D0%BE%D0%B2%D0%BE-news724581.html", "text": "Луисана Лопилато, съпругата на Майкъл Бубле, е бременна с третото им дете, съобщи в. \"Мирър\". Двамата още не са потвърдили новината, разпространена от аржентинската журналистка Лаура Уфбал. Според местните медии те ще я обявят в края на март, когато Луисана пристигне в родната си Аржентина за премиерата на свой филм. Луисана е казвала, че иска да има голямо семейство. Миналата година Майкъл Бубле отказа да води церемониите за наградите Брит и Джуно заради лечението от рак на големия му син Ноа. Семейството така и не уточни от какъв вид рак е болен 3-годишният тогава Ноа, но каза, че е опериран и е преминал през химиотерапия. През февруари миналата година те споделиха, че лечението е успешно и лекарите са с оптимистични прогнози. Вторият им син Елайас се роди през януари 2016 г.", "date": "2018.02.04", "title": "Майкъл Бубле ще става татко отново"}
{"url": "http://pik.bg/%D1%80%D0%B0%D1%81%D1%82%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%BB%D0%B5%D0%B4-%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82%D0%B5-%D1%83%D0%B4%D0%B0%D1%80%D0%B8-%D0%B2-%D1%81%D0%B8%D1%80%D0%B8%D1%8F-news724585.html", "text": "Тя каза, че други 298 души са били ранени и са получили медицинска помощ. Повечето от жертвите и пострадалите са жени и деца. \"Турските сили засилиха огъня по населени пунктове и данните за загуби нарастват с всеки час. Сред убитите и ранените преобладават бежанци, които са се преместили в Африн от районите в Алепо и Идлиб, където има военни действия\", казва Тя добави, че бойците от Силите за защита на народа се опитват да защитят мирното население, но не могат да спрат бомбардировките от турските военновъздушни сили, които стават все по-интензивни. Броят на мирните жители, загинали в резултат от въздушните удари и артилерийския обстрел от страна на турската армия в Северна Сирия, достигна 150 души, съобщи днес за близката до кюрдските бунтовници агенция Фърат ръководителката на департамента за здравеопазване в района на Африн Анджела Ришо, предаде ТАСС. Анджела Ришо.", "date": "2018.02.04", "title": "Расте броят на жертвите след въздушните удари в Сирия"}
{"url": "http://pik.bg/50-%D0%BB-%D0%B5%D0%B2%D1%82%D0%B8%D0%BD%D0%B0-%D0%B2%D0%BE%D0%B4%D0%B0-%D0%B7%D0%B0-%D0%B1%D0%B5%D0%B4%D0%BD%D0%B8%D1%82%D0%B5-news724566.html", "text": "Месечни количества от 1,5 куб. м вода на човек на цена от 1 лв. и монтирането на безплатни водомери за социално слабите предвижда Министерството на регионалното развитие и благоустройството. Разликата ще се поема от държавния бюджет. Конкретни изчисления колко точно ще струва това не са посочени. Изчисленията на експертите показват, че 50 литра вода на човек дневно е минималното количество за ползване. Това прави 1,5 куб. м месечно. Бедните българи, които ще бъдат определяни от Агенцията за социално подпомагане, ще плащат по 1 лев за един кубик. Разликата до реалната цена ще се покрива от бюджета чрез специален фонд. В някои области на страната в момента цената на водата надхвърля 3 лева на кубик. Фондът ще се пълни от нова такса \"солидарност\" в размер на 10 ст. за всеки кубик вода, която ще се плаща от всички потребители. Ведомството на Николай Нанков вече публикува за обществено обсъждане предложенията си за части от изцяло нов Закон за водите и канализацията. Целта според министерството е да се отпуши възможността за субсидиране на ВиК сектора през еврофондовете.", "date": "2018.02.04", "title": "50 л евтина вода за бедните"}
{"url": "http://pik.bg/%D0%B2-%D0%B5%D0%B3%D0%B8%D0%BF%D0%B5%D1%82-%D0%BE%D1%82%D0%BA%D1%80%D0%B8%D1%85%D0%B0-%D0%B3%D1%80%D0%BE%D0%B1%D0%BD%D0%B8%D1%86%D0%B0-%D0%BD%D0%B0-4400-%D0%B3%D0%BE%D0%B4%D0%B8%D0%BD%D0%B8-news724586.html", "text": "Египетски археолози откриха гробница на 4400 години близо до пирамидите край Кайро. Гробницата вероятно е принадлежала на жрицата Хетпет от времето на Петата династия, съобщиха Асошиейтед прес и ДПА..", "date": "2018.02.04", "title": "В Египет откриха гробница на 4400 години"}
{"url": "http://pik.bg/%D0%BC%D0%B0%D1%81%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%B2-%D1%82%D1%83%D1%80%D1%86%D0%B8%D1%8F-%D1%81%D0%BB%D0%B5%D0%B4-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B0%D0%BA%D1%86%D0%B8%D1%8F-news724583.html", "text": "Anadolu Agency В рамките на антитерористична операция срещу „Ислямска държава“, проведена на територията на Истанбул, са арестувани 82-ма заподозрени, предава , като се позовава на източник от правоохранителните органи. Акцията е била насочена срещу лица, за които се предполага, че са извършили „действия“ в името на близкоизточната джихадистка групировка или са се присъединили към редиците й в Сирия и Ирак, разкри източникът, пожелал анонимност. Заподозрените са арестувани при едновременни обиски на 16 различни адреса в 10 квартала на Истанбул, поясни източникът, добавяйки, че 77 от задържаните са чужденци. Иззети са и голям брой документи, подчертава агенцията.", "date": "2018.02.04", "title": "Масови арести в Турция след антитерористична акция"}
{"url": "http://pik.bg/%D0%BF%D1%80%D0%BE%D0%BA%D0%BE%D0%B1%D0%B0-%D1%81%D1%8A%D0%BA%D1%80%D0%BE%D0%B2%D0%B8%D1%89%D0%B5-%D0%B2-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE-%D0%BF%D0%B0%D1%80%D0%B0%D0%BB%D0%B8%D0%B7%D0%B8%D1%80%D0%B0-%D0%B8%D0%BC%D0%B0%D0%BD%D1%8F%D1%80%D0%B8-news723092.html", "text": "Скалният феномен Конската глава се намира срещу маданското село Лещак, вдясно от пътя от Смолян, след разклона на река Черна, а местни жители от село Лещак разказват, че мястото е забулено в тайнствена мистерия. През Главата на коня минава една от най-дългите екопътеки в района на Мадан. Началото на пътеката е на 2 км от рудоземското село Рибница, преминава през крепостта „Козник” и след скалата Конската глава се спуска в изходната си точка. Около нея са изградени и беседки за отдих и барбекю. Носи се предание, че в разстояние от средногорския мост до Конската глава има заровени казани със злато и това привлича доста иманяри, които търсейки съкровища, са извършвали взривове в района и по думи на очевидци от селото част от феномена е повреден. Според местните обаче това място е обгърнато с мистерия и всеки, дръзнал да го оскверни, го застига проклятие. Човек от селото преди доста години, подмамен от слуховете за заровеното имане, решил да отиде да търси златото. Самият той разказал на близките си, че когато се изкачил на Главата на коня, обаче сякаш някаква сила го вдигнала и го изхвърлила от скалата в реката. Човекът до края на живота си останал инвалид. По думите на жители тази история се разказва и до днес в селото и никой от местните не смее да рискува живота си, за да търси тези съкровища. Говори се, че и други хора са се опитвали да търсят жълтиците, но и с тях се е случвало някакво нещастие и ги е застигало проклятието на златото.", "date": "2018.02.04", "title": "ПРОКОБА! Съкровище в Смолянско парализира иманяри"}
{"url": "http://pik.bg/%D0%B4%D1%8E%D0%BD%D0%B5%D1%80%D0%B8%D1%82%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B2%D0%B0%D1%82-%D0%B8%D0%BD%D1%84%D0%B5%D0%BA%D1%86%D0%B8%D0%B8-news724562.html", "text": "Храната тип „бърза закуска” хвърля имунната система в сериозен стрес. Тя реагира като при бактериална инфекция. Шокиращият извод е на германски учени от университета в Бон. Досега винаги се е изтъквало, че пици, дюнери и други подобни храни са вредни за организма. Повечето хора обаче се самоуспокояват, че вредата не настъпва толкова бързо и те все ще намерят време да минат на здравословен режим, щом усетят нещо. Сега обаче става ясно, че дори човек да премине към здравословен хранителен режим, не може да поправи щетите, нанесени на имунната система, ако често яде фастфуд. Богатата на мазнини и калории храна поставя имунната система в пълна бойна готовност. Стресът за нея е траен, така че при дори най-малък повод след това тя отключва мощна възпалителна реакция. Така се стига до съдови заболявания и диабет. Възпалението е в основата на редица болестни процеси в организма. Учените не за първи път говорят за връзката на нездравословните храни с увредена имунна система. Това е първото доказателство за дългосрочните щети, което е повод за сериозно безпокойство. Още повече че по света броят на хората с наднормено тегло и диабет непрекъснато расте. Правилното хранене може да спаси хората от много здравословни проблеми. Експерти от университета в Йейл са доказали, че диабет тип 2 може да бъде излекуван с нискокалорични диета.", "date": "2018.02.04", "title": "Дюнерите предизвикват инфекции"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D1%81%D1%80%D0%B5%D1%89%D1%83-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8%D1%82%D0%B5-%D0%B2-%D0%B8%D1%80%D0%B0%D0%BA-news724508.html", "text": "Въоръжените сили на Ирак започнаха да прочистват от джихадисти провинция Анбар, до границата със Саудитска Арабия, предаде агенция ТАСС, като се позова на командващия генерал Махмуд ал Фелахи. Той заяви пред иракската телевизия, че в операцията участват сили на армията, полицията, племенното опълчение и граничните войски, подкрепяни от авиацията на международната коалиция. Прочистват се пустинни територии. Целта е да бъдат унищожени остатъците от „Ислямска държава\".", "date": "2018.02.04", "title": "Пореден жесток удар срещу джихадистите в Ирак"}
{"url": "http://pik.bg/%D1%81%D0%BA%D0%BE%D0%BF%D0%B8%D0%B5-%D0%B8-%D1%82%D0%B8%D1%80%D0%B0%D0%BD%D0%B0-%D1%81%D0%B5-%D0%BE%D0%B1%D0%B5%D0%B4%D0%B8%D0%BD%D1%8F%D0%B2%D0%B0%D1%82-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news724599.html", "text": "„Сител“, цитирани от \"Фокус\". Тероризмът е глобална заплаха, която изисква взаимно сътрудничество и обмен на информация за успешната борба срещу него. Това е заключението, до което достигнаха вътрешните министри на Македония и Албания (съответно Оливер Спасовски и Фатмир Джафай) в рамките на среща Охрид, предава скопският телевизионен канал Подписан бе меморандум за полицейско сътрудничество в областта на тероризма, което предвижда обмен на информация за лица и групи, които фигурират като потенциални извършители на терористични атентати. Двамата министри обявиха създаването на регионален център за страните от Западните Балкани, който ще бъде насочен към сътрудничество между правоохранителните органи в борбата с наркотиците, оръжията и трафика на хора. Двамата министри също се споразумяха за засилване на трансгранично сътрудничество.", "date": "2018.02.04", "title": "Скопие и Тирана се обединяват срещу тероризма"}
{"url": "http://pik.bg/%D0%BC%D1%8A%D0%B6%D1%8A%D1%82-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BB-%D0%BF%D0%B0%D0%BD%D0%B8%D0%BA%D0%B0-%D0%B2-%D1%85%D0%B0%D0%B2%D0%B0%D0%B8-%D0%B8%D0%BC%D0%B0%D0%BB-%D0%B8-%D0%B4%D1%80%D1%83%D0%B3%D0%B8-%D0%BF%D1%80%D0%BE%D0%B2%D0%B8%D0%BD%D0%B5%D0%BD%D0%B8%D1%8F-news724594.html", "text": "TIME, цитирани от \"Фокус\". Бившият служител, който разпространи фалшивата тревога за ракетно нападение над Хаваи, сподели, че е „опустошен“ заради това, че е предизвикал паника сред гражданите, но увери, че в онзи момент е бил „100% сигурен“, че атаката е реална, пише американското списание Мъжът, който е на около 50-годишна възраст, разговаря с репортери по-рано тази седмица, с изискване да не бъде разкривано името му. Причината – след инцидента от той има сериозни опасения за сигурността си, тъй като е получил редица заплахи. Той твърди, че сигналът от съдбовния за живота му 13 януари не е изглеждал като учение. Въпреки това други държавни служители уверяват, че ясно са чули думата „упражнения“ няколко пъти. „След като разбрахме, че това е учение, бях опустошен. Все още се чувствам много зле. После се почувствах като болен. Това беше като удар\", разказва мъжът. По-късно проблемите са се задълбочили – с храненето, със съня. „През последните няколко седмици за мен са ад“, признава отстраненото от длъжност лице. От редакцията отбелязват, че бившият служител е имал проблеми при изпълнението на поставените му задачи и по-рано. В друг инцидент той е задействал предупредителната система за опасност от цунами. Колегите му не са се чувствали комфортно около него, а отговарящите за него често са го съветвали как да подобри работата си. Макар позицията му да налага смяна на назначения на него всяка година, мъжът е бил на нея в продължение на десетилетие, подчертават от редакцията. Бившият служител обаче оспори информацията и увери, че не е имал никакви проблеми на работното си място.", "date": "2018.02.04", "title": "Мъжът предизвикал паника в Хаваи имал и други провинения"}
{"url": "http://pik.bg/%D1%82%D1%83%D1%80%D1%81%D0%BA%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%BD%D0%B0-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%BA%D0%BB%D1%8E%D1%87%D0%BE%D0%B2-%D0%BA%D0%BE%D0%BD%D0%B3%D1%80%D0%B5%D1%81-news724602.html", "text": "Daily Sabah, цитирани от \"Фокус\". През почивните дни основната опозиционната сила в Турция - Народно-републиканска партия (НРП), провежда своя 36-ти конгрес, в рамките на който ще бъде излъчен председателят й – ключов вот преди три решаващи избори в страната, насрочени за 2019 година, коментира Партията се бори да определи своя кандидат за президентските избори през 2019 г. и все още не е обявила името му; затова конгресът е от изключително голямо значение от гледна точка на избора на лидер и кадри, които ще водят партията на местните, общите и президентските избори догодина. Настоящият председател Кемал Кълъчдароглу, който води партията от 2010 г. насам, е главният претендент за поста. Още трима кандидати също обявиха намеренията си да премерят сили с Кълъчдароглу, но те се нуждаят от най-малко 10% от подкрепата на общо 1266-те делегати. Мухаррем Индже, заместник-председател на партията, е водещият кандидат срещу настоящия председател на НРП. Той се кандидатира за поста на конгреса през 2014 г., но не успя да събере необходимата подкрепа, за да измести Кълъчдароглу. Индже все пак бе номиниран за поста с подписите на 165 от делегатите. Бившият ръководител на асоциацията на истанбулските адвокати Юмит Кочасакал и Йомер Фарук, бивш ръководител на Сдружението на съдиите и прокурорите (YARSAV), също обявиха своите кандидатури за председателство на партията, но не успяха да съберат необходимия брой подписи.", "date": "2018.02.04", "title": "Турската опозиционна провежда ключов конгрес"}
{"url": "http://pik.bg/%D0%BD%D0%B0%D0%BF-%D1%81-%D0%B6%D0%B5%D1%81%D1%82%D0%BE%D0%BA%D0%B8-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D1%82%D1%8A%D1%80%D0%B3%D0%BE%D0%B2%D1%86%D0%B8%D1%82%D0%B5-%D0%BE%D1%82-%D0%BB%D0%BE%D0%B2%D0%B5%D1%87-news724593.html", "text": "Националната агенция за приходите започна прилагането на още по-строги мерки срещу търговците в Ловеч, които не издават касови бележки.&nbsp;През&nbsp;2017 година данъчните инспектори в Ловеч са запечатали 27 търговски обекта заради установени нарушения, а от началото на тази година са затворени три, съобщи директорът на офиса на приходната агенция в Ловеч&nbsp;Виктор Стойчев, цитиран от БНР. \"Търговски обекти, в които администрацията ни е установила системно неспазване на данъчното законодателство - неиздаване на фискални бонове, липса на&nbsp; равнения между касовата наличност такава, каквато е фактически и такава, каквато е в касовия апарат\", заяви Стойчев. Обектите остават запечатани до плащането на определените&nbsp; с наказателно постановление санкции. Запечатването на търговския обект би могло да дисциплинира не само търговеца, който е допуснал нарушението, а и тези, които търгуват около него, отбелязва Виктор Стойчев.", "date": "2018.02.04", "title": "НАП с жестоки мерки срещу търговците от Ловеч"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8%D1%82%D0%B5-%D0%B8%D1%81%D0%BA%D0%B0%D1%82-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%BF%D0%BE%D1%80%D0%B0-%D1%81-%D0%B8%D0%BC%D0%B5%D1%82%D0%BE-news724600.html", "text": "Македонските граждани подкрепят намирането на решение на спора с Гърция за името с цел страната да влезе по-бързо в ЕС и НАТО, показват резултатите от телефонна анкета, съобщава агенция МИА. „За“ решение се обявяват 61 процента от гражданите (43 напълно, а 18 на сто донякъде), сочат резултатите от анкетата, извършена от 19 до 26 януари върху представителна извадка от 1000 анкетирани. Подкрепа за промяна на името с цел приемане в ЕС и НАТО са изразили 50 процента от македонците (30 на сто напълно и 20 на сто донякъде), и 95 процента от албанците (84 на сто напълно, а 11 на сто донякъде). На въпрос ще се промени ли с промяната на името и значението на това какво са Македония и македонският народ, 34 процента отговарят, че ще се промени изцяло, а 19 на сто, че ще се промени донякъде. 33 на сто смятат, че изобщо няма да се промени, а четири процента - че донякъде няма да се промени. За 60 на сто от анкетираните македонци с промяната на името ще се промени и идентичността /за 40 процента напълно, а за 20 на сто донякъде/, а 35 процента са на обратното мнение. При албанците резултатите са следните: 30 на сто смятат, че ще се промени /според 13 на сто напълно, според 17 на сто частично/. 48 процента са на мнение, че идентичността изобщо няма да се промени, а според 10 на сто донякъде няма да се промени. Междувременно, Атина се готви за утрешния митинг срещу употребата на понятието Македония в решението по спора между Гърция и Македония за името на страната. В Солун преди две седмици такъв протест събра повече от 90 хиляди души от цяла Гърция, утрешният, според организаторите, ще е още по-голям.", "date": "2018.02.04", "title": "Македонците искат разрешаване на спора с името"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%83%D1%80%D0%B0%D0%B3%D0%B0%D0%BD%D0%BD%D0%B8%D1%82%D0%B5-%D0%B2%D0%B5%D1%82%D1%80%D0%BE%D0%B2%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%BD%D0%B0%D1%85%D0%BB%D1%83%D0%B2%D0%B0-%D0%B8-%D1%81%D1%82%D1%83%D0%B4-news724622.html", "text": "През нощта ще продължи да духа силен и бурен южен вятър, но още преди полунощ той ще се  ориентира от северозапад и с него ще нахлува студен въздух. Най-ветровито, а и най-дъждовно ще е времето утре в Югоизточна България, където остава предупреждение от първа степен. Сутринта над цялата страна ще  е облачно с валежи от дъжд, но по-късно от северозапад валежите ще спират. Максималните  температурите ще бъдат между 7° и 12°, в София около 8°. Утре няма да е от най-добрите дни за планинарите – там  ще е облачно с валежи от сняг, а ще е и много ветровито със  силен и студен северозападен вятър. В понеделник времето ще се изясни и слънцето ще се покаже. Ще остане студено обаче, с температури между 3° и 8°. През следващите дни бързо ще се затопли. В сряда и четвъртък очакваме валежи от дъжд, а в петък отново ще застудее.", "date": "2018.02.04", "title": "ИЗВЪНРЕДНО! Ураганните ветрове продължават, нахлува и студ"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BA%D1%8A%D1%80%D0%B2%D0%B0%D0%B2-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D0%B8%D0%BC%D0%B0-%D0%BC%D0%BD%D0%BE%D0%B3%D0%BE-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news724603.html", "text": "при атентат в Пакистан, предаде \"Ройтерс\". Самоубийственият акт на насилие в северната част на страната. Жертвите и пострадалите са . В изявление на армията се казва, че те са играели волейбол, когато е била извършена атаката. Районът преди е Те са поели и отговорност за атаката, която обясняват като отмъщение. В съобщението бойците се заканват да последват още атаки. Джихадистите са били изтласкани през 2009 година. Около 2000 бойци на групировката са били прогонени. Най-малко 11 души са загинали, а 13 други са били ранени е бил извършен край военна база военни бил под контрола на талибаните.", "date": "2018.02.04", "title": "Пореден кървав атентат в Пакистан, има много загинали"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-20-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%87%D0%B8%D1%80%D0%BF%D0%B0%D0%BD-news724629.html", "text": "Слабо земетресение с магнитуд 2.0 по скалата на Рихтер е регистрирано тази нощ югозападно от Чирпан, в района на село Плодовитово, посочва справка на сайта на Националния институт по геофизика, геодезия и география към БАН, цитирана от Фокус. Земетресението е регистрирано малко след 03.00 часа тази сутрин и е с дълбочина 5.9 км. Към момента няма съобщения за щети.", "date": "2018.02.04", "title": "Трус! Земетресение с магнитуд 2.0 по Рихтер е регистрирано в района на Чирпан"}
{"url": "http://pik.bg/%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%B8-%D0%B2%D0%B0%D0%BB%D0%B5%D0%B6%D0%B8-%D0%BE%D1%82-%D0%B4%D1%8A%D0%B6%D0%B4-%D0%B2-%D1%81%D0%B8%D0%BB%D0%B0-%D0%B7%D0%B0-%D1%87%D0%B5%D1%82%D0%B8%D1%80%D0%B8-%D0%BE%D0%B1%D0%BB%D0%B0%D1%81%D1%82%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B4%D0%BD%D0%B5%D1%81-news724637.html", "text": "Жълт код за силен вятър и валежи от дъжд е в сила за четири области на страната за днес,  сочи справка на сайта на Националния институт по метеорология и хидрология (НИМХ) към Българската академия на науките (БАН). Жълтият код е в сила за областите Кърджали, Хасково, Ямбол и Бургас. В тези райони ще има значителни валежи от дъжд, сумарно за денононщието 20-25 л/кв.м. В сутрешните часове ще продължи да духа силен южен вятър с пулсации до 24-25 м/сек, с тенденция към отслабване.", "date": "2018.02.04", "title": "Жълт код за силен вятър и валежи от дъжд в сила за четири области на страната днес"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BE%D0%B9-%D1%81%D0%B2%D0%B0%D0%BB%D0%B8-%D0%B2-%D1%81%D0%B8%D1%80%D0%B8%D1%8F-%D1%80%D1%83%D1%81%D0%BA%D0%B8%D1%8F-%D1%81%D1%83-25-news724631.html", "text": "Терористичната групировка \"Хаят тахрир аш Шам\" (по-рано известна като \"Джебхат ан Нусра\"), пое отговорност за сваления в Сирия руски самолет Су-25. За това съобщава сайтът SITE, цитиран от РИА Новости. Официални доказателства за това твърдение обаче няма. Аналогична информация се появи и по тв канала \"Ал Арабия\". Припомняме, че руският самолет Су-25 бе свален в събота в сирийската провинция Идлиб. Пилотът успя да катапултира, но загина при бой с терористите. В Министерството на отбраната на Русия заявиха, че самолетът е бил свален от преносим зенитно-ракетен комплекс (ПЗРК). По-късно от ведомството съобщиха, че са били унищожени над 30 терористи в резултат на групов удар по района, контролиран от \"Джебхат ан Нусра\", откъдето е била изстреляна ракетата по руския самолет. От руското МО съобщават още, че неконтролираните доставки на Пентагона на съвременно оръжие за проамериканските формирования са довели до провежданата от Турция операция в този район на Сирия. Руското военно ведомство отбелязва, че \"подобни безотговорни действия от американска страна в Сирия водят до срив в миротворческия процес и пречат на междусирийските преговори в Женева, в който пълноценни участници трябва да бъдат и кюрдите\". През декември 2016 г. действащият тогава американски президент Барак Обама свали формалните ограничения за доставката на оръжие, боеприпаси и военна техника на съюзниците на Вашингтон в борбата с тероризма в Сирия. Тогава той подписа и закон за военните разходи, който предвижда и доставка на ПЗРК на т.нар. сирийска опозиция. Министърът на външните работи на Русия Сергей Лавров тогава заяви, че разрешението на тези доставки от страна на САЩ за антиправителствените въоръжения, води до нова ескалация на напрежението и нови жертви.", "date": "2018.02.04", "title": "ЕКСКЛУЗИВНО В ПИК! Кой свали в Сирия руския Су-25"}
{"url": "http://pik.bg/%D0%BF%D0%BE%D1%87%D0%B8%D1%82%D0%B0%D0%BC%D0%B5-%D1%82%D0%B0%D1%87%D0%B5%D0%BD-%D1%81%D0%B2%D0%B5%D1%82%D0%B5%D1%86-%D0%B5%D1%82%D0%BE-%D0%BA%D0%BE%D0%B8-%D0%B8%D0%BC%D0%B5%D0%BD%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%B4%D0%BD%D0%B5%D1%81-news724633.html", "text": "Българската православната църква почита днес паметта на св. преподобни Исидор Пелусиотски. Св. Исидор Пелусиотски е живял през 5 век сл. Христа. Той е родом от Египет. Като поотрасва, се замонашва и заселва на място близо до град Пелусия, откъдето идва и фамилията му. Неговите християнски молитви и проповеди привлекли мнозина в Христовата вяра и не след дълго той е избран за игумен на манастира. Със своя благочестив живот привлякъл много сподвижници и ги учел на смирение и борба против страстите и светските помисли. Понесъл големи страдания от езичниците заради своите строги и изобличителни речи. Евагрий, чиято памет също почитаме на 4 февруари, бил църковен историк, който живял по същото време. В своите трудове той пише велики неща за Исидор Пелусиотски, които остават завинаги в историята и от които съдим за живота на светеца. Исидор е изключително почитан от своите съвременници, защото доброволно избира монашеството, за сметка на плътските удоволствия и светския живот. Любовта му към Иисус Христос го кара да посвети целия си живот на вярата и нейното преподаване. Почти веднага след смъртта на Исидор Пелусиотски, той е обявен за светец от Православната църква. Жеко, Жела, Желка, Жечо Жечко, Жечка и Желязко.", "date": "2018.02.04", "title": "Почитаме тачен светец. Ето кои имена празнуват днес"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D0%BF%D1%8A%D0%BB%D0%B5%D0%BD-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-news724605.html", "text": "Въпреки трудностите работите активно. Предстои ви да вземете решение, свързано с бъдещите ви професионални планове. Започнете свой бизнес, но не действайте прибързано. Обърнете внимание на деловите предложения, за да извлечете максимална полза от тях. Търсите подкрепа от вашите колеги, но не очаквайте да ви подадат ръка. Промени са причина да сте раздразнителни при намесата на странични хора в плановете ви. Вместо да се ядосвате заради известно забавяне, свързано с изпълнение на поставените ви задачи, приемете, че то е във ваша полза и си наложете спокойствие. Финансово ви положение не е причина да харчите с лека ръка. Не доверявайте бъдещите си планове, защото ще объркат живота ви. Деловите срещи няма да бъдат успешни. Имате възможност да отложите дори и планираните разговори с ваши колеги, за да не си навредите. Поредната злонамерена съседска клюка ще стане причина за неочаквани обрати. От сутринта настроението ви не е блестящо, затова бъдете внимателни, ако имате неотложни задачи. Не пропускайте да се справите със служебните си задължения. Разумните действия от ваша страна ще ви предпазят от непоправими грешки и ще ви донесат успех. Положете усилие, за да се справите с работата си. Отхвърлете неотложните служебни задачи. Не се предвиждат финансови постъпления. Ще ги имате, ако се занимавате с търговия. В днешния ден не се надявайте на чудеса, ако искате да се справите със задълженията си и не разчитайте на помощ. Пригответе се за наситен с неочаквани изживявания ден. Приемете поканата за гостуване, вместо вечерта да се затваряте в дома си. Срещнете се с ваши познати, които не сте виждали от години. Търпението и спокойствието ви са гаранция, че ще се представите добре пред вашите колеги. Овладейте прекалената си чувствителност, ако искате да вземете важни решения, свързани с професионалните ви планове. Доверете се на вашия разум, а не на чувствата си. Знаете, че във важни житейски моменти емоцията е вашият най-лош съветник. Работете активно. Обърнете внимание на новите делови предложения. Имате възможност да поставите началото на новите си творчески идеи и да намерите нестандартното решение на проблеми в семейството, които ви се струваха без изход. Въпреки напрежението, което цари около вас на работното място и нервността на вашите колеги се справяте блестящо със служебните си задължения. Днес сте нерешителни и изпълнени със съмнения. Причината се крие в разочарованието ви от ваши колеги. Разговорите за изясняване на отношенията с колегите ви не са във ваша полза.  Избягвайте крайностите в поведението. Въпреки трудностите подходете към работата си отговорно. Поставете успешно начало на делови разговори, без да подписвате договорите. Уговорете срещи с ваши партньори, които трябва да осъществите до обед. Не ги отлагайте за друг ден. Ще научите за интересни бизнес-предложения. Към запознанствата подхождайте с удвоено внимание, защото може да са разочароващи. Осъществете полезни срещи, въпреки трудностите, с които ще се сблъскате по пътя си, но не проявявайте прекалена доверчивост. Очаквайте промени в професионалните си планове. Наложете си спокойствие и не се вживявате в критиката, която цели да ви уязви и отдалечи от преките ви и важни служебни задължения. Обсебени сте от желание да промените живота си. Забравете за начинанията, ако не сте ги обмислили и обсъдили. Не взимайте решения, свързани с професионалната ви реализация. Не разчитайте на помощ, ако сте допуснали грешки. Ще се наложи да се справите сами, но успехът е с вас.", "date": "2018.02.04", "title": "САМО В ПИК! Алена с пълен дневен хороскоп"}
{"url": "http://pik.bg/%D1%85%D0%B5%D0%BB%D0%BC%D1%83%D1%82-%D0%BA%D0%BE%D0%BB-%D0%B5-%D0%B4%D0%B0%D1%80%D1%8F%D0%B2%D0%B0%D0%BB-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D0%B2%D0%B5%D1%82%D0%B5%D1%80%D0%B0%D0%BD%D0%B8-%D0%BE%D1%82-%D0%B2%D0%B0%D1%84%D0%B5%D0%BD-%D1%81%D1%81-news724606.html", "text": "Der Spiegel Като млад политик Хелмут Кол (1930-2017) е дарявал средства на организация, подпомагаща намиращи се в затвора нацистки престъпници и техните близки, съобщава германското издание , като привежда данни, съгласно които според „стария канцлер“ Паул Хаусер, „бащата“ на страховитата паравоенна организация Вафен-СС, е бил „достоен човек“. Съответните документи, които потвърждават информацията, стават достъпни за обществеността едва сега. От тях става ясно, че годишно Кол е дарявал около 200 марки на „Фонд Хаусер“, набиращ средства за подпомагане на нацистки и техните роднини. Фондът е основан през 1962 г., когато самият Хаусер все още е бил жив, като част от организацията HIAG (Асоциация за взаимопомощ на бивши членове на Вафен-СС), член на която е бил и самият той. Каузата й е била реабилитиране на репутацията и правния статус на Вафен-СС. Фондът, който носи името на Хаусер, е създаден за социална дейност. Кол е смятал генерал-полковника на Вафен-СС за „достоен човек\". От редакцията обаче подчертават, че единиците на Паул Хаусер са извършили военни престъпления. Изданието не пропуска да отбележи, че той е оказвал съдействие за укриване на нацистки престъпления и техните извършители. Der Spiegel припомня на читателите, че Хелмут кол също е показал „странно разбиране“ за Вафен-СС. През 1985 г. той предизвика скандал, когато заедно с тогавашния президент на САЩ Роналд Рейгън посети военно гробище, в което са положени тленните останки на членове на Вафен-СС.", "date": "2018.02.04", "title": "Хелмут Кол е дарявал средства за ветерани от Вафен-СС"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%B0%D0%B2%D0%BE%D0%B0%D1%80%D0%B8-news724481.html", "text": "Заподозрените в корупция руски олигарси вече ще трябва да доказват произхода на парите си в рамките на водената от Великобритания борба с организираната престъпност, заяви британският държавен министър за сигурността и икономическата престъпност Бен Уолъс, цитиран от Франс прес. За целта властите ще използват нова процедура, която влезе в сила тази седмица и позволява изземване на съмнителни авоари и държането им докато бъде обяснен произходът им, каза Уолъс за в. \"Таймс\". Той изрази волята си \"цялата мощ на правителството\" да се стовари върху корумпираните политици и международните престъпници, които използват Великобритания като убежище. \"Като стигнем до вас, ще дойдем да вземем имуществото ви и ще ви усложним живота\", увери той. Според властите около 90 милиарда лири (102 милиарда евро) незаконни средства се изпират всяка година във Великобритания. По повод Русия Уолъс подчерта, че разследването \"Пералня\", извършено през септември по Проекта за сигнализиране на организирана престъпност и корупция и десетина европейски вестника е разкрило, че множество фиктивни фирми, много от които са регистрирани във Великобритания, са използвани за пране на руски пари през западни банки. \"От разследването узнахме, че със сигурност е имало връзки с руската държава. Знаем какво правят и повече няма да стоим безучастни. Ще се захванем с тези знакови лица, без значение дали са известни на местно или международно ниво\", увери Уолъс.", "date": "2018.02.04", "title": "Великобритания започна проверка на руските авоари"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%BA%D0%BE%D1%87%D0%B8-%D0%BD%D0%B0-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BE%D1%89%D0%B5-%D0%BC%D0%BD%D0%BE%D0%B3%D0%BE-%D1%89%D0%B5-%D0%BF%D0%BB%D0%B0%D1%87%D0%B5%D1%82%D0%B5-news724608.html", "text": "Турският президент Реджеп Ердоган се обърна с остри нападки към поддръжниците на кюрдската ПКК в Европейския парламент и ги предупреди, че ще плачат още дълго време, тъй като Турция е безотказна с целите си в Сирия. Ердоган говори пред конференцията на оглавяваната от него ПСР в Битлис /Източна Турция, разположен на Арменското плато, населен предимно с кюрди вилает/ и обеща заедно с хората си да отидат в сирийския Африн, когато дойде подходящият момент. „Въоръжените сили на Турция и Сирийската освободителна армия настъпват към Африн и са съвсем близко. Планинските райони постепенно се прочистват от терористите. От оръжията и боеприпасите, използвани в операцията „Маслинова клонка“, 60-70% са произведени във военно-промишлените заводи на Турция“, заяви президентът. Той осъди действията на поддръжниците на кюрдските отряди на сирийския клон на ПКК, които организираха в Европарламента акции за подкрепа „на тази престъпна структура“. „Независимо от това, че Европейският парламент признава ПКК за терористична организация, нейните поддръжници безпрепятствено действат сред стените на структурите на ЕС и провеждат антитурска пропаганда. Но техните действия нищо няма да променят, позицията на Турция е непоколебима. Това са хора неадекватни и изгубили пътя си, те се окичиха с парцалите на ПКК и в сградата на Европарламента плакаха за терористите. Още повече ще плачете, още! С тези парцали на вратовете си доникъде няма да стигнете и ако Европа не изпълни дълга си спрямо тероризма, Турция ще продължи борбата си срещу него“, предупреди Ердоган, цитиран от „Хюриет“. Той отправи същите остри нападки и срещу депутатите от Зелената партия в Германия, по искането на които в дневния ред на днешното заседание е включено обсъждане на операцията „Маслинова клонка“. Зелените настояват за възможно най-бързо приключване на операцията, депутатите носят шалове с цветовете на знамето на ПКК по време на заседанието, което провокира и гнева на турския президент.", "date": "2018.02.04", "title": "СКАНДАЛЪТ СЕ РАЗГАРЯ! Ердоган скочи на Европарламента: Още много ще плачете!"}
{"url": "http://pik.bg/%D1%84%D0%B0%D1%82%D0%B0%D0%BB%D0%B5%D0%BD-%D0%B3%D1%83%D1%80%D0%B1%D0%B5%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F%D1%82-%D0%BA%D1%8A%D1%80%D0%B4%D0%B6%D0%B0%D0%BB%D0%B8%D0%B5%D1%86-%D1%81%D1%8A%D1%81-%D1%81%D0%BF%D0%B8%D0%BD-%D0%BF%D1%80%D0%B0%D0%B2%D0%B5%D0%BB-%D1%81%D0%B5%D0%BA%D1%81-%D0%B8-%D1%81-%D0%B6%D0%B5%D0%BD%D0%B8-%D0%B8-%D1%81-%D0%BC%D1%8A%D0%B6%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news724472.html", "text": "Последният кърджалиец, заразен с ХИВ - вируса причинител на СПИН, е правел секс и с жени, и с мъже в Германия. Повечето били мъже. Допуска, че заразата му била лепната от гей в Германия. Това разкриха за \"Родопи 24\" приятели на гурбетчията, който се завърнал в родния край преди година. Той разбрал за страшната диагноза напълно случайно. 32-годишният мъж закарал близък на преглед при лекар. Решил обаче да използва момента и да се консултира заради странни обриви по тялото си, които получил преди време. Лекарят се усъмнил и пуснал бърз тест за ХИВ. Резултатът се оказал положителен. Веднага били направени и допълнителни кръвни изследвания, които били изпратени в Националната референтна лаборатория в столицата. Диагнозата била потвърдена.&nbsp;Мъжът е от село край Кърджали, но живее в областния град, където е купил апартамент. Към настоящия момент в Кърджали ХИВ позитивните са шестима. Роден в Кърджали мъж, който живее в друг български град, е другият регистриран случай на заразен с ХИВ/СПИН в града край Арда. Сред заразени през последните години има и семейство в зряла възраст &ndash; на 50 и 59 години. Припомняме, че преди 4 години в болницата жена от ромски произход роди и предизвика безпокойство сред медиците, когато бе констатирано, че е серопозитивна.", "date": "2018.02.04", "title": "ФАТАЛЕН ГУРБЕТ! Последният кърджалиец със СПИН правел секс и с жени, и с мъже в Германия"}
{"url": "http://pik.bg/%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%BD%D0%B0%D0%BD%D0%B5%D1%81%D0%BE%D1%85%D0%B0-%D0%B2%D0%B8%D1%81%D0%BE%D0%BA%D0%BE%D1%82%D0%BE%D1%87%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%B1%D0%BE%D0%B9%D1%86%D0%B8%D1%82%D0%B5-%D1%81%D0%B2%D0%B0%D0%BB%D0%B8%D0%BB%D0%B8-%D1%81%D1%83-25-news724624.html", "text": "Въоръжените сили на Русия нанесоха удар с високоточно оръжие по контролирания от групировката „Джебхат ан Нусра“ район в сирийската провинция Идлиб, на небето над който беше свален руския Су-25, предава РИА Новости, като се позовава на информация от руското Министерство на отбраната. „По района, контролиран от терористичната групировка „Джебхат ан Нусра“ в провинция Идлиб, от където беше изстреляна ракетата от ПЗРК (преносим зенитно-ракетен комплекс) по руския самолет Су-25, беше нанесен групов удар с високоточно оръжие. Според данните от прихванати радио съобщения, в резултат от удара са унищожени повече от 30 бойци от „Джебхат ан Нусра“\", се казва в заявлението на военното ведомство, съобщава \"Фокус\". В събота вечерта джихадистите, използвайки ПЗРК свалиха щурмови бомбардировач Су-25 от Военно-космическите сили на Русия. Пилотът на самолета успя да се катапултира, но загина в бой с терористите. Руският център за примиряване на враждуващите страни, съвместно с представители на Турция, отговорна за зоната за деескалация „Идлиб“, предприемат мерки за предаването на тялото на руския пилот.", "date": "2018.02.04", "title": "Руснаците нанесоха високоточен удар по бойците, свалили Су-25"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%86%D0%B8-%D0%B7%D0%B0%D0%B3%D1%83%D0%B1%D0%B8%D1%85%D0%B0-23-000-%D0%BB%D0%B8%D1%80%D0%B8-%D0%B2-%D1%88%D0%BE%D1%83-%D0%BD%D0%B0-%D0%B2%D1%8A%D0%BF%D1%80%D0%BE%D1%81%D0%B0-%D0%BE%D1%82-%D0%BA%D0%B0%D0%BA%D0%B2%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%81%D1%82-%D0%B5-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BC%D0%B0%D0%BA%D0%B5%D0%B4%D0%BE%D0%BD%D1%81-news724555.html", "text": "Сумата от 23 000 евро загубиха двойка британци по време на телевизионно шоу, защото отговориха, че Александър Македонски е грък. Британците участвали преди 6 години в популярно шоу и на въпроса: „Каква националност е Александър Македонски?“ те отговорили, че е грък, съобщава \"Български новини\". Изненадата им била голяма, когато водещият на шоуто обявил, че отговора е грешен и че Александър Велики е македонец и така загубили голямата сума. Правилният отговор според шоуто бил, че Александър Велики е с „македонски етнос“, „Роден в Пела в 356 пр.н.е.“", "date": "2018.02.04", "title": "Британци загубиха 23 000 лири в шоу на въпроса от каква националност е Александър Македонски "}
{"url": "http://pik.bg/%D0%B2-%D0%BD%D0%B0%D0%B2%D0%B5%D1%87%D0%B5%D1%80%D0%B8%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%B2-%D0%B0%D1%82%D0%B8%D0%BD%D0%B0-%D0%B1%D1%80%D1%8E%D0%BA%D1%81%D0%B5%D0%BB-%D0%BC%D1%8A%D0%BB%D1%87%D0%B8-%D0%B7%D0%B0-%D0%B8%D0%B7%D0%B3%D0%B0%D1%80%D1%8F%D0%BD%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%BE%D1%82%D0%BE-%D0%B7%D0%BD%D0%B0%D0%BC%D0%B5-%D0%B2-%D1%81%D0%BE%D0%BB%D1%83-news724560.html", "text": "„Алфа“, цитирани от \"Фокус\". В навечерието на масовия протест в гръцката столица срещу включването на понятието „Македония“ в разрешаването на спора за името между Атина и Скопие, Брюксел все още мълчи за инцидента при последната демонстрация в Солун, когато бе изгорено националното знаме на Република Македония, коментира скопският телевизионен канал Телевизията подчертава, че докато „тяхната (на ЕС – бел.р.) продължава настойчиво да призовава за кръв и цяла Атина е облепена с плакати с фашистко съдържание срещу Македония“, комисарят по въпросите на европейската политика за съседство и преговорите за разширяване Йоханес Хан не е отговорил на въпросите, отправени от македонската медия. А именно – дали възнамерява да реагира на „недемократичното поведение“ на Гърция, които противоречи на европейските стандарти и дали поведението на македонския съсед накърнява преговорите и опитите за изграждане на доверие между двете страни? Вместо Хан отговор даде говорителят на Европейската комисия Мая Кочиянчич. „Поддържането на добросъседски отношения, включително договарянето на взаимно приемливо решение на въпроса за името под егидата на ООН, остава от съществено значение. В тази връзка, приветстваме стъпките, предприети от правителството за преговори с колегите си в Гърция за укрепване на добросъседските отношения и се надяваме, че това ще доведе до по-нататъшни конкретни резултати“, подчерта Кочиянчич. Междувременно в Атина бяха разлепени нови плакати, на които е представен войник, на чиято шапка е изобразено македонското знаме. Посланието гласи: „Спасете Македония от славяните“. В неделя, 4 февруари, в гръцката столица ще се проведе втори масов протест срещу включването на термина „Македония“ в разрешаването на спора, който вече повече от две десетилетия хвърля сянка върху двустранните отношения между Атина и Скопие. Повече от 90 хил. души се събраха на предходната подобна акция в Солун, проведена преди две седмици. Тогава се стигна до изгаряне на македонското знаме. Можеше да бъдат прочетени и лозунги като „Македония е била е и ще бъде гръцка\", „Махнете ръцете си от Македония\" и „Името на нашата душа\".", "date": "2018.02.04", "title": "В навечерието на протеста в Атина: Брюксел мълчи за изгарянето на македонското знаме в Солун"}
{"url": "http://pik.bg/%D0%BC%D0%BE%D1%81%D0%BA%D0%B2%D0%B0-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BA%D0%B0%D1%82%D0%BE-%E2%80%9E%D0%BB%D0%B8%D1%86%D0%B5%D0%BC%D0%B5%D1%80%D0%BD%D0%B0%E2%80%9C-%D0%BD%D0%BE%D0%B2%D0%B0%D1%82%D0%B0-%D1%8F%D0%B4%D1%80%D0%B5%D0%BD%D0%B0-%D0%B4%D0%BE%D0%BA%D1%82%D1%80%D0%B8%D0%BD%D0%B0-%D0%BD%D0%B0-%D1%81%D0%B0%D1%89-news724574.html", "text": "РИА Новости. В Министерството на външните работи в Москва са на мнение, че уверенията за заинтересованост на Вашингтон от „стабилни отношения“ и конструктивна работа с Руската федерация, заложени в новата ядрена доктрина на САЩ, са „лицемерни“. Това става ясно от коментар, разпространен от Департамента по информация и печат на ведомството, публикуван на официалната му интернет страница, предава „С оглед на изложеното изглеждат лицемерни съдържащите се в доктрината пасажи за заинтересоваността на Вашингтон от стабилни отношения с нас и настройката за конструктивна работа в интерес на понижаване на съществуващите рискове“, се казва в публикувания текст.", "date": "2018.02.04", "title": "Москва определи като „лицемерна“ новата ядрена доктрина на САЩ"}
{"url": "http://pik.bg/%D0%B9%D0%BE%D1%80%D0%B4%D0%B0%D0%BD%D0%B8%D1%8F-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BA%D0%BB%D1%8E%D1%87%D0%B8%D1%85%D0%B0-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%B2-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%B8-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-news724556.html", "text": "Petra. Йордания и България сключиха споразумение за засилване на образователното, научното и културното сътрудничество за периода между 2018 и 2020 г., предава Споразумението е подписано между министъра на планирането и международното сътрудничество на Йордания Имад Факури и българския посланик в Йордания Венелин Лазаров. „Програмата е част от усилията на Йордания да засили двустранните си отношения с България в сферите на общ интерес“, заяви министърът и допълни, че това включва редица мерки по образованието, медийната култура, музеите и археологията. Предвижда се и обмен на учени между двете страни, както и посещения на експерти и образователни делегации, участие в конференции , семинари и обучителни курсове. Програмите включват и засилване на по-нататъшното сътрудничество между медиите в двете държави.", "date": "2018.02.04", "title": "Йордания и България сключиха договор за сътрудничество в образованието и културата"}
{"url": "http://pik.bg/%D1%83%D0%B6%D0%B0%D1%81-%D1%82%D0%B5%D0%B0%D1%82%D1%8A%D1%80-%D0%BF%D0%BE%D1%82%D1%8A%D0%B2%D0%B0-%D0%B2-%D1%81%D1%82%D1%80%D1%83%D0%BC%D0%B0-news724561.html", "text": "Сградният фонд на Драматичен театър „Никола Вапцаров“ в Благоевград се нуждае от спешен ремонт. Причината е, че сградата потъва, а последствията са сериозни. За последните две десетилетия потъването е с повече от 10 сантиметра, което е видно с просто око. От това потъване дограмата на сградата вече е деформирана и има сериозни пукнатини по стените. Част от пораженията са и върху външните плочки, които са сериозно разместени. За проблема алармира директорът на театъра Александър Галперин. Според него теренът, върху който е построена сградата, е с подпочвени води. Голяма част от фасада на театъра е стъклена, тя много лесно ще се увреди при това движение на пластовете под сградата. От Министерството на културата обаче все още не са отговорили как и по какъв начин може да се реши проблемът със сградния фонд.", "date": "2018.02.04", "title": "УЖАС! Театър потъва в Струма"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%81%D0%B5%D0%BA%D1%80%D0%B5%D1%82%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B7%D0%B0-%D0%B7%D0%B0%D0%BB%D0%B0%D0%B2%D1%8F%D0%BD%D0%B5-%D0%BD%D0%B0-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-news724579.html", "text": "Deutsche Welle, цитирани от \"Фокус\". Федералната разузнавателна служба на Германия (BND) участва в секретна операция по предотвратяване на терористични заплахи от завръщащи се от Сирия и Ирак членове на радикалната групировка „Ислямска държава“, предава Операцията се провежда под ръководството на САЩ, а освен Германия в нея участват още 21 държави, подчертават от редакцията, като същевременно отбелязват, че ФРГ се е присъединила към нея през октомври 2017 г. Съответната информация бе разпространена в събота, 3 февруари, от местни медии, позоваващи се на депутатско запитване от „Левица“. От отговора на правителството става ясно, че операцията се ръководи от американска военна база в Йордания. В рамките й се събират разузнавателни данни за членове на „Ислямска държава“, в частност – ДНК проби, пръстови отпечатъци и друг вид информация, която се съхранява в електронна база данни. Отбелязва се, че първоначално германското разузнаване е отказало да се включи в операцията заради опасения, че САЩ ще използват получената информация за атаки срещу джихадисти от ФРГ. По-късно обаче е осъзната необходимостта от координация на усилията за предотвратяване на терористичните заплахи.", "date": "2018.02.04", "title": "Германското разузнаване участва в секретна операция за залавяне на джихадисти"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B0%D1%82%D0%B0-%D0%B0%D0%B2%D0%B8%D0%B0%D1%86%D0%B8%D1%8F-%D0%B5-%D0%BD%D0%B0%D0%BD%D0%B5%D1%81%D0%BB%D0%B0-%D1%83%D0%B4%D0%B0%D1%80-%D0%BF%D0%BE-%D0%BE%D0%B1%D0%B5%D0%BA%D1%82%D0%B8-%D0%BD%D0%B0-%D1%85%D0%B0%D0%BC%D0%B0%D1%81-%D0%B2-%D1%8E%D0%B6%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news724496.html", "text": "Самолети на израелските въоръжени сили са нанесли удар по цели в южната част на Ивицата Газа в отговор на предприети от там обстрели, съобщава Интерфакс, цитирани от Фокус. По данни на армейската пресслужба обектите принадлежат на групировката ХАМАС. Израелската преса отбелязва, че през последните денонощия по северния района на пустинята Негев са изстреляни две ракети от територията на Газа.", "date": "2018.02.04", "title": "Израелската авиация е нанесла удар по обекти на ХАМАС в южната част на Ивицата Газа"}
{"url": "http://pik.bg/%D1%88%D0%BE%D0%BA-%D1%82%D1%83%D1%80%D1%81%D0%BA%D0%B8-%D0%B3%D1%80%D0%B0%D0%BD%D0%B8%D1%87%D0%B0%D1%80%D0%B8-%D1%81%D1%82%D1%80%D0%B5%D0%BB%D1%8F%D0%BB%D0%B8-%D0%BF%D0%BE-%D0%B1%D0%B5%D0%B6%D0%B0%D0%BD%D1%86%D0%B8-%D0%BE%D1%82-%D1%81%D0%B8%D1%80%D0%B8%D1%8F-news724577.html", "text": "Reuters. Турските сили по границата със Сирия стрелят безразборно и връщат обратно търсещите убежище, които се опитват да влязат в страната. Това алармираха правозащитниците от базираната в Ню Йорк организация „Хюман Райтс Уоч“, предава Говорителят на турския президент Реджеп Тайип Ердоган заяви, че е малко вероятно турските войници да стрелят по сирийски бежанци, но увери, че правителството ще разгледа доклада на неправителствената организация. Агенцията припомня, че Турция е приела на територията си 3,5 млн. бежанци след началото на въоръжения граждански конфликт в Сирия през 2011 г. Нюйоркската „Хюман Райтс Уоч\" отбелязва, че сирийците бягат от насилието в северозападната провинция Идлиб, за да потърсят убежище край границата на Турция, която остава затворена за всички, с изключение на онези, които се нуждаят от медицинска помощ. През последните месеци правителствените сили на Дамаск успяха да напреднат навътре в контролираната от опозиционни сили провинция. Междувременно Анкара стартира военна операция в близко разположения район на град Африн, насочени към кюрдските милиции в региона, припомня агенцията.", "date": "2018.02.04", "title": "ШОК! Турски граничари стреляли по бежанци от Сирия"}
{"url": "http://pik.bg/%D0%BB%D0%B5%D0%BA-%D0%BA%D0%B8%D1%81%D0%B5%D0%BB%D0%BE-%D0%B7%D0%B5%D0%BB%D0%B5-%D0%B2%D0%BC%D0%B5%D1%81%D1%82%D0%BE-%D1%85%D0%B0%D0%BF%D1%87%D0%B5-%D0%B7%D0%B0-%D0%B8%D0%BC%D1%83%D0%BD%D0%B8%D1%82%D0%B5%D1%82-news724572.html", "text": "Силният имунитет ни е много необходим през зимата. Точно тогава ни е подръка киселото зеле. То е отличен източник на витамин С, лактобацили, както и на други хранителни вещества. Въпреки това ниското рН и изобилие от иначе здравословни лактобацили може да причинят разстройство на червата при хора, които не са свикнали да ядат кисели храни. В такива случаи е препоръчително да се ядат малки количества всеки ден, докато храносмилателната система на човека се адаптира. Изследвания показват, че ферментиралото зеле е дори по-здравословно от пресните зеленчуци. То е с повишено ниво на противоракови агенти. Вече е известно, че запазването на кисело зеле в анаеробна (без достъп на кислород) среда води до предпазване на витамин С от окисление. Зелевият сок също се отличава с високи лечебни свойства. Неговата консумация се препоръчва при превенцията на грип, като гастрорегулатор за различни стомашно-чревни проблеми - от диария до запек, за язви, бронхити и различни други храносмилателни и дихателни заболявания и нарушения, анемия. С киселия зелев сок можем да се прочистим сутрин преди закуска, като изпием 1-2 чаши. Ако е прекалено солено, може да се разреди с вода.", "date": "2018.02.04", "title": "ЛЕК! Кисело зеле вместо хапче за имунитет"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B3%D0%BB%D0%B5%D0%B4%D0%B0-%D0%BA%D0%B8%D0%BD%D0%BE-%D1%81-%D0%B1%D0%BB%D0%B0%D1%82%D0%B5%D1%87%D0%BA%D0%B8-news724573.html", "text": "Йорданка Фандъкова уважи премиерата на новата българска лента „Посоки“, режисирана от Стефан Командарев. Кметът на София изгледа прожекцията в компанията на Асен Блатечки и другите звезди от актьорския състав на продукцията. Този път обаче на партито липсваха президентът Румен Радев и половинката му Деси, които привлякоха вниманието на всички киномани и гости на премиерата на представения преди няколко месеца филм „Възвишение“. Като по чудо и самата Фандъкова едва успяла да намери два свободни часа в програмата си, за да прескочи до столичния мол, където се състояла галавечерта. По червения килим заедно с нея преминали още Васил Василев-Зуека, Герасим Георгиев-Геро, Ирини Жамбонас, Николай Урумов и много други. Столичният кмет се включила активно в техните разговори по време на коктейла и на майтап казала, че по-често ще се отзовава на подобни покани, защото иначе никога нямало да успее да стигне до киното. За сметка на това през почивните дни Йорданка често може да бъде забелязана да обикаля в най-големия търговски център в столицата, където ходи да обядва заедно с дъщеря си и внуците си. Малчуганите били привлечени от атрактивните детски кътове и вкусната бърза храна там, но изкушения им се позволявали само веднъж седмично, и то под строгия контрол на тяхната взискателна баба.", "date": "2018.02.04", "title": "Фандъкова гледа кино с Блатечки"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%B4%D0%B5%D0%BB%D0%B8%D0%BD%D0%B0-%D1%80%D0%B0%D0%B4%D0%B5%D0%B2%D0%B0-%D1%80%D0%B0%D0%B7%D0%B1%D0%B8%D0%BB%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%80%D0%B5%D0%B6%D0%B8%D1%81%D1%8C%D0%BE%D1%80---%D0%B7%D0%B0%D0%BC%D0%B5%D1%81%D1%82%D0%BD%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D0%B0%D0%BD%D0%B8-%D1%86-news722746.html", "text": "Житейската съдба на Аделина Радева се припокрива напълно с тази на нейната предшественичка Ани Цолова. Новата водеща на „Здравей, България“ също разбила първия брак на съпруга си – режисьора Борис Радев, както Цолова постъпила с мъжа си Васил Мичев. Аделина била дори по-напориста в личния си живот, отколкото в професията и за кратко време успяла да оплете в мрежите си талантливия Борис. Малко след сватбата, на която им кумувал джаз певецът Васил Петров, журналистката забременяла и родила сина им Андрей, който се появил на бял свят със затруднение и прекарал известно време в кувьоз. Новата партньорка на Виктор Николаев се грижела и за сина на съпруга си от първия му брак, като афиширила непрекъснато, че не деляла двете деца едно от друго и обичала 17-годишното доведено момче като свое. По същия начин стоят нещата и при съперницата ѝ Ани Цолова, която обаче не живее под един покрив с доведената си дъщеря. Първата съпруга и щерката на мъжа ѝ Васил решили да емигрират в Америка веднага след развода и Цолова почти нямала допирни точки с тях. От любезност обаче гледала да се държи добре с детето на мъжа си, защото това му била болната тема и се стараела да не провокира и бездруго буйния му нрав. Партньорът на заместничката ѝ Аделина бил далеч по-обран и успешен в кариерата си от оператора Васил. За Борис Радев се заговори покрай шоуто на Христо Стоичков по случай 50-годишнината му през 2016 г. Именно мъжът на новата водеща бил мозъкът на спектакъла на стадион „Васил Левски“. Негово дело бил и бенефисът на национала по волейбол Владо Николов, както и паметният концерт по посрещането на папа Йоан Павел II в България през 2002 г. Последната му идея беше възраждането на класиката „Оркестър без име“ под формата на мюзикъл в „Арена Армеец“, за който Борис работи с едни от най-атрактивните популярни жени у нас. По негова покана в спектакъла взели участие моделката Диляна Попова и певицата Мария Илиева, с които имал топли отношения, а и двете са известни като серийни мъжемелачки в светските среди.", "date": "2018.02.04", "title": "САМО В ПИК И \"РЕТРО\"! Аделина Радева разбила семейството на режисьор - заместничката на Ани Цолова гледа чужд син  "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%82%D1%80%D0%B5%D1%82%D0%B8%D1%8F%D1%82-%D0%BF%D0%BE%D0%BB-%D0%B2%D0%B5%D1%87%D0%B5-%D0%BD%D0%B8-%D0%B4%D0%B8%D1%88%D0%B0-%D0%B2%D1%8A%D0%B2-%D0%B2%D1%80%D0%B0%D1%82%D0%B0-%D0%BF%D0%BB%D1%8A%D0%B7%D0%BD%D0%B0-%D0%BA%D0%BE%D0%BC%D0%B8%D0%BA%D1%81-%D0%B7%D0%B0-%D0%B4%D0%B5%D1%86%D0%B0---%D1%84%D0%B5%D0%B9%D1%81%D0%B1%D1%83%D0%BA-%D1%81%D0%B5-%D1%82%D1%80%D0%B5%D1%81%D0%B5-%D0%BE%D1%82-%D0%B3-news724239.html", "text": "Комиксите в енциклопедията предизвикаха лавина от коментари във Фейсбук. Според някои картинките са добър вариант за обяснение на хомосексуализма, но много родители смятат, че комиксите не са подходящи за деца и объркват ценностната им система. Третият пол се появи и в комикс за деца. Енциклопедията в картинки обяснява за хомосексуалистите и съветва учениците да ги приемат за различни. От картинките става видно, че родителите учат децата си, че когато двама души от един и същи пол се обичат, би следвало да уважаваме тяхното решение. „В наши дни техният брой се увеличава неимоверно и вече не е нещо необикновено“, казва майка на дъщеря си в една от сцените. Освен това разказва на момиченцето как, когато момчетата и момичетата пораснат могат да си направят операция за смяна на пола. Момичето е в шок и изплашено се обръща към майка си: „Ах, това въобще не мога да го разбера. Аз никога не бих искала да се превърна в момче“, казва ученичката. Майката я успокоява: „Това е сложен въпрос. По-важното е, че трябва да уважаваме и травеститите“. В друг сюжет от „Енциклопедия в комикс“ ученичка е обидена от това, че докато се държала за ръка с друга, децата ги нарекли лесбийки. „Това не е никаква обида“, успокоява я майката. Момче пък не може да приеме своя пол „Колко порасна моето момче“, казва неговият баща. Ученикът изпада в ужас: „ Не, не, не. Искам да съм като нея“.", "date": "2018.02.04", "title": "СКАНДАЛНО! Третият пол вече ни диша във врата! Плъзна комикс за деца - фейсбук се тресе от гняв (СНИМКИ)"}
{"url": "http://pik.bg/%D0%B0%D1%82%D0%B8%D0%BD%D0%B0-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D0%BC%D0%BE%D1%89%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-news724580.html", "text": "„Макфакс“, цитирани от \"Фокус\". Стотици хиляди гърци се очаква да участват в насрочения за неделя протест в Атина срещу включването на понятието „Македония“ в разрешаването на спора със Скопие, предава Организаторите очакват броят на участниците да бъде по-голям от този на всички от всички останали протести, проведени в гръцката столица през последните години. Съгласно думите им, протестът е надпартиен, а посланието му – патриотично. Очаква се на него да присъстват депутати от опозиционната „Нова демокрация“. Лидерът й Кириакос Мицотакис подчерта, че партията ще уважи позицията на всички – както на онези, които изберат да присъстват на събитието, така и онези, които откажат да се присъединят към протеста. От редакцията припомнят, че Гръцката църква подкрепи инициативата. Бившият гръцки премиер Андонис Самарас заяви, че неделя ще бъде „велик ден за страната\". Медиите съобщават, че гръцката полиция е готова да предотврати възможни безредици. Уточнява се, че в близост до протеста под мотото „Македония е Гърция“ ще бъде организиран контрапротест.", "date": "2018.02.04", "title": "Атина се готви за мощни протести"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B5-%D0%BC%D0%BE%D0%B6%D0%B0-%D0%B4%D0%B0-%D0%BA%D0%B0%D1%86%D0%BD%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%E2%80%9E%D1%81%D0%BE%D1%84%D0%B8%D1%8F%E2%80%9C-%D0%BF%D1%80%D0%B5%D0%BD%D0%B0%D1%81%D0%BE%D1%87%D0%B5%D0%BD-%D0%B1%D0%B5-%D0%BA%D1%8A%D0%BC-%D0%B1%D1%83%D0%BA%D1%83%D1%80%D0%B5%D1%89-news724641.html", "text": "Силният вятър предизвика проблеми на Летище „София“, съобщава Нова телевизия. Самолет на нискотарифната авиокомпания \"Райънеър\" не у успял да се приземи на пистата заради недобрите метеорологични условия. Той е изпълнявал полет от Лондон до София. Излетял е от британската столица в 16:50 часа местно време и е трябвало да кацне в 22:00 часа вечерта българско време, като полетът е трябвало да продължи 3:35 часа. След два опита да кацне, самолетът се е пренасочил към Букурещ. Летищните власти уточниха, че действието е предприето по желание и преценка на пилота. Пътниците ще бъдат превозени към София с автобуси. От Летище „София“ уточниха, че в момента обстановката е нормална и самолетите кацат безпрепятствено.", "date": "2018.02.04", "title": "Стихия! Самолет не можа да кацне на Летище „София“, пренасочен бе към Букурещ"}
{"url": "http://pik.bg/%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-15-%D1%85%D0%B8%D0%BB%D1%8F%D0%B4%D0%B8-%D1%81%D0%B0-%D0%BD%D0%B0%D0%BC%D0%B5%D1%80%D0%B8%D0%BB%D0%B8-%D1%80%D0%B0%D0%B1%D0%BE%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news724609.html", "text": "Над 15 000 безработни в област Варна са устроени на работа през 2017 година. Това съобщиха пред от Дирекция „Регионална служба по заетостта” във Варна. От тях най-голям е делът на лицата със специалност – 39,2% от всички започнали работа, следвани от лицата без квалификация – 31,3% и с работническа професия – 29,5%. През 2017 година на работа са устроени 2 937 младежи до 29-годишна възраст и 1 225 лица с продължителност на регистрация в бюрата по труда над 1 година. На първичния пазар на труда през 2017 година работа са започнали 13 985 лица. С посредничеството на бюрата по труда от Варненска област 10 250 безработни са намерили трудова реализация в реалната икономика. По програми за заетост устроените са 364, а по насърчителните мерки за заетост – 82. По схеми на Оперативна програма „Развитие на човешките ресурси” работа са започнали 623 лица, допълниха от дирекцията. През 2017 година в бюрата по труда от областта са заявени 14 956 работни места. На първичния пазар са обявени 12 581 работни места, което е с 1 837 повече спрямо 2016 година. От работодатели от частния сектор са заявени 77,8% от работните места. Най-голямо търсене на работна сила през годината се регистрира в хотелиерството и ресторантьорството, търговията и преработващата промишленост. Следват заявените свободни работни места в сферата на образованието, строителството, административните и спомагателни дейности, операции с недвижими имоти, транспорта, селското стопанство. По програми за заетост са обявени 372 работни места. 1 931 са обявените работни места по Оперативна програма „Развитие на човешките ресурси”. По мерки за заетост са заявени 72 работни места.", "date": "2018.02.04", "title": "Ново начало! 15 хиляди са намерили работа във Варна"}
{"url": "http://pik.bg/%D1%81%D0%BB%D0%B5%D0%B4-%D1%81%D1%82%D0%B8%D1%85%D0%B8%D1%8F%D1%82%D0%B0-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B2%D1%80%D0%B0%D1%86%D0%B0-%D1%81-%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%B5%D0%BD-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D1%82%D0%BE%D0%B2%D0%B0-%D0%BA%D0%B0%D0%BA-%D0%B6%D0%B8%D0%BB%D0%B8%D1%89%D0%BD%D0%B8%D1%8F%D1%82-%D0%B8%D0%BC-%D0%B1%D0%BB%D0%BE%D0%BA-%D0%BE%D1%81%D1%82%D0%B0%D0%BD%D0%B0-%D0%B1-news724640.html", "text": "Жилищен блок във Враца остана без покрив след бурните ветрове в събота. Пред сутрешния блок на Би Ти Ви собственици на апартаментите в блока, чийто жилища бяха унищожени от стихията разказаха за случилото се. „На практика апартаментът ми е необитаем – заяви госпожа Петрова. – Всичко е съсипано. Покривът буквално бе разцепен на две и отнесен по съседните сгради. Парчета висяха по съседни покриви, гаражи. Обикаляхме да събираме. Иначе всички стени са подгизнали. А покривът скоро бе ремонтиран. Сега трябва да започваме отначало. Пералнята ми бе преместена на три метра. Хубаво е, че и тя не бе отнесена от вятъра. Предстои нов оглед на щетите днес и се надявам на помощ от градските власти“. „Най-хубавото е, че след всичко това няма пострадали хора – коментира Слави Бонев, чийто апартамент също е останал без покрив. – Щетите и при мен са огромни. Години инвестиции изгубихме“.", "date": "2018.02.04", "title": "СЛЕД СТИХИЯТА! Жители на Враца с покъртителен разказ за това как жилищният им блок остана без покрив заради бурния вятър"}
{"url": "http://pik.bg/%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%B2-%D0%BF%D1%80%D0%BE%D0%B1%D0%BB%D0%B5%D0%BC-%D0%B7%D0%B0-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news724621.html", "text": "за енергетиката и земеделието, но и спорове около здравеопазването. Това е резултатът от днешния пореден ден на преговори за управляваща коалиция в Германия, предаде \"Ройтерс\". до окончателно споразумение, но това може да се случи и през следващата седмица. Остават по въпроси, които вероятно ще бъдат обсъждани и изглаждани до самия край на преговорите. Припомняме, че вече в сферата на образованието, политиката по отношение на бежанците и мигрантите. В преговорите участват консерваторите на канцлера Ангела Меркел и социалдемократите на Мартин Шулц. Те продължават вече повече от 4 месеца след изборите. Съгласие До неделя трябва да се стигне различия бяха постигнати споразумения", "date": "2018.02.04", "title": "Здравеопазването се превръща в проблем за голямата коалиция в Германия"}
{"url": "http://pik.bg/%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D0%B8%D0%B7%D0%B4%D0%B8%D0%B3%D0%B0-%D1%82%D0%BE%D1%82%D0%BE-%D0%BA%D1%83%D1%82%D1%83%D0%BD%D1%8C%D0%BE-%D0%B8-%D0%B0%D0%BB-%D0%B1%D0%B0%D0%BD%D0%BE-%D0%B7%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8-news724563.html", "text": "Италианските музикални легенди Тото Кутуньо и Ал Бано бяха предложени за депутати. Бившият премиер на Италия и лидер на партията „Форца Италия“ Силвио Берлускони смята да издигне кандидатурите на музикантите на предстоящите парламентарни избори. Според местни медии Ал Бано и Кутуньо може да бъдат включени в списъците на кандидатите в избирателните секции в чужбина, където на 4 март ще бъдат определени 18 депутати от близо 1000 членове на двете камари на италианския парламент. Засега Кутуньо и Бано не са се изказвали публично относно политическите кариери, които стартират, но били твърдо убедени, че ще получат подкрепата на електората и едва ли за в бъдеще щели да се задоволят просто с позиции на обикновени депутати.", "date": "2018.02.04", "title": "Берлускони издига Тото Кутуньо и Ал Бано за депутати"}
{"url": "http://pik.bg/%D1%81%D1%82%D0%B0%D0%BD-%D0%B2%D0%B0%D0%B2%D1%80%D0%B8%D0%BD%D0%BA%D0%B0-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D0%B3%D1%80%D0%B8%D1%88%D0%BE-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%B5%D0%BD-%D0%B8%D0%B3%D1%80%D0%B0%D1%87-%D0%B8-%D0%B3%D0%BE%D0%BB%D1%8F%D0%BC-%D1%88%D0%B0%D0%BC%D0%BF%D0%B8%D0%BE%D0%BD-%D1%81%D0%B5%D0%B3%D0%B0-%D0%BC%D1%83-%D0%B5-%D1%82%D1%80%D1%83%D0%B4%D0%BD%D0%BE-%D0%B8-%D0%B5-%D1%82-news724646.html", "text": "Швейцарската тенис звезда Стан Вавринка се изказа ласкаво за Григор Димитров, когото заменя на турнира в София. Швейцарецът коментира пред Нова телевизия, че е приятел на българина и допълни, че Гришо е много тъжен заради това, че няма да може да играе на турнира у нас. \"Той е невероятен играч, много добър приятел – заяви Вавринка. - Двамата тренираме много заедно. Аз съм много щастлив за неговите успехи през миналата година. Той спечели някои много големи титли, като в Синсинати. Той е голям шампион. Срещу него е трудно да се играе. Надявам се, че ще продължи да подобрява своето представяне. Сигурен съм, че за него ще бъде трудно. Вярвам, че той е много тъжен, защото няма да може да вземе участие в турнира и да защитава своята титла. Сигурен съм, че ще се завърне през следващата година\". След като Григор Димитров отказа участие на турнира в София, именно Вавринка, който го замени, е водач в схемата и фаворит за трофея.", "date": "2018.02.04", "title": "Стан Вавринка ексклузивно за Гришо! Невероятен играч и голям шампион. Сега му е трудно и е тъжен"}
{"url": "http://pik.bg/%D0%B9%D0%BE%D1%85%D0%B0%D0%BD%D0%B5%D1%81-%D1%85%D0%B0%D0%BD-%D0%BE%D1%82%D0%B8%D0%B2%D0%B0-%D0%B2-%D1%81%D1%8A%D1%80%D0%B1%D0%B8%D1%8F-%D0%B7%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F%D1%82%D0%B0-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news724611.html", "text": "Tanjug, цитирани от \"Фокус\" Комисарят по въпросите на европейската политика за съседство и преговорите за разширяване Йоханес Хан ще пристигне на официално посещение в Сърбия само ден след представянето на Стратегията за разширяване на ЕС със страните от Западните Балкани, предава . От Брюксел потвърдиха визитата и датите на провеждането й – 7-8 февруари. След това Хан ще отпътува за черногорската столица – Подгорица. Стратегията за разширяване на Европейския съюз с държавите от Западните Балкани ще бъде оповестена на 6 февруари. Документът, озаглавен „Надеждна перспектива за разширяване на страните от Западните Балкани\", ще бъде представен от европейския комисар по въпросите на политиката за съседство и преговорите за разширяване Йоханес Хан в рамките на пленарна сесия на Европейския парламент. Според Европейската комисия следващата 2019 г. ще бъде от решаващо значение за страните от Западните Балкани. Тогава се очаква отношенията между Сърбия и Косово да се нормализират, а Македония и Албания да започват преговори за присъединяване към Общността.", "date": "2018.02.04", "title": "Йоханес Хан отива в Сърбия за стратегията за Западните Балкани"}
{"url": "http://pik.bg/%D0%BD%D0%BE%D1%89%D0%B5%D0%BD-%D0%B6%D0%B8%D0%B2%D0%BE%D1%82-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BE%D0%B1%D0%B8%D0%BA%D0%B0%D0%BB%D1%8F-%D0%BF%D1%85%D0%B5%D0%BD%D1%8F%D0%BD-%D1%81-%D1%82%D1%80%D0%BE%D0%BB%D0%B5%D0%B9%D0%B1%D1%83%D1%81-%D1%81%D0%BD%D0%B8%D0%BC%D0%BA%D0%B0-news724625.html", "text": "Лидерът на Северна Корея Ким Чен Ун, съпругата му Ли Сол Чжу и представители на ръководството на управляващата Трудова партия на страната направиха нощна разходка из Пхенян с нов тролейбус, съобщава Централната телеграфна агенция на Северна Корея. Машината е произведена в завод в Пхенян. По-рано Ким Чен Ун посети лично завода, като пред работниците обяви, че този тролейбус трябва да се превърне в лицето на Пхенян пред света. „Уважаемият висш ръководител заяви, че ще се успокои само тогава, когато лично тества новият тролейбус. Той успя да отдели време, за да разгледа града късно през нощта, возейки се на автобуса“, се посочва в съобщението на Централната телеграфна агенция на Северна Корея.", "date": "2018.02.04", "title": "Нощен живот! Ким Чен Ун обикаля Пхенян с тролейбус (СНИМКА)"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D1%80%D0%B0%D0%B2%D0%BD%D0%B8-%D0%BF%D1%8C%D0%BE%D0%BD%D0%B3%D1%87%D0%B0%D0%BD%D0%B3-%D1%81-%D0%B1%D0%B0%D0%BD%D1%81%D0%BA%D0%BE-news724746.html", "text": "Посланикът на Южна Корея у нас&nbsp;<span>Н. Пр. Шин Бунам сравни Пьонгчанг, където започват зимните олимпийски игри, с Банско. Той заяви пред БНТ, че корейският курорт прилича на Банско. Според него България също може да бъде домакин на зимни олимпийски игри. Затова трябва да се подобрява инфраструктурата. Освен в Банско, той смята че има потенциал на Витоша и Боровец, където трябва да се обновят ски съоръженията. ", "date": "2018.02.04", "title": "Посланикът на Южна Корея сравни Пьонгчанг с Банско"}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-news724713.html", "text": "Мъж е открил стрелба в ресторант на улица „Мала Сухаревска“ в центъра на Москва, при която са били ранени охранител и посетител на заведението, съобщава Рен ТВ. Според информацията, охранителят е бил откаран в болница, като състоянието му се определя като тежко. По предварителни данни, стрелецът е бил задържан. Намиралият се заедно със стрелеца в ресторанта мъж е успял да се измъкне с автомобил „Мазерати“.", "date": "2018.02.04", "title": "Двама ранени при стрелба в ресторант в центъра на Москва"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B3%D0%B5%D0%B9%D0%B1%D1%80%D0%B0%D0%BA%D0%BE%D0%B2%D0%B5%D1%82%D0%B5-%D0%B8%D0%BC%D0%B0-%D0%BB%D0%B8-%D1%80%D0%B0%D0%B7%D0%B4%D0%BE%D1%80-%D1%81%D1%80%D0%B5%D0%B4-%D0%BF%D0%B0%D1%82%D1%80%D0%B8%D0%BE%D1%82-news724642.html", "text": "В Истанбулската конвенция се налагат понятия като социален пол... За съжаление покрай една чисто хуманна, човешка тема - насилието над жените, се пробутва една джендър идеология. Това заяви пред \"Събуди се...\" вицепремиерът и лидер на ВМРО Красимир Каракачанов. \"В края на краищата 20 години се опитват под една или друга форма - чрез едни НПО-та, финансирани отвънка, сега -. чрез тази Истанбулска конвенция, да ни пробутат признаването на трети пол, еднополовите бракове... Полът не е социална, полът е биологична категория. Творецът е създал два пола, и той не ги е създал за удоволствие, а за продължаването на човешкия род. Ама сега ми пробутват - една жена да можела да изпълнява мъжки професии. Чакайте - българската армия е най-феминизираната в Европа, имаше жени-кранитсти, работили са наравно с мъжете. За какви нестандартни роли на пола говорим?!.. Едни хора натрапват своята различност на обществото. Аз не съм хомофоб. Науката го е доказала, че 2% от хората се раждат с генетично заложено желание да бъдат от другия пол. Но това нещо да го налагаш като политика... Стигна се до там, че да ни обвинят, че сме против европейските ценности. Ние защо сме в ЕС - заради дължината и размера на краставицата, турската тоалетна или заради равнопоставеността ни в икономическо\", заяви лидерът на ВМРО. \"Ценностната система на европейските нации е свързана с християнската религия. И сега някой се опитва това да го унищожи в името на какво, питам? Едни определени лобита, които си измислят, налагат своята утопия... Историята на света не е свършила, проблемите на света не са свършили! Имаме една атака на радикалния ислям срещу традиционните християнски ценности... Европа има огромен демографски проблем, България също. Вместо да решим демографската криза... Искаха дебат, стигнахме до дебата до тези измишльотини, тези глупотевини в Европа. Целият този шум стига до едно - ние за еднополовите бракове ли сме, за третия пол ли сме?! Аз се притеснявам, че през тази конвенция един ден ще се опитат това да ни наложат. Смятам, че това не е правилно\", подчерта Каракачанов. Той не скри разочарованието си, че коалиционният му партньор Валери Симеонов е коментирал позицията му чрез медиите: \"Ако Валери Симеонов беше пожелал, преди да изкрещи по медиите, щях да обясня. Аз не можах да разбера - той против референдума ли е, за тези неща ли е, за които аз говоря?!... Чакайте малко, аз не започвам никаква война! Винаги съм бил коректен. Но смятам, че съм достатъчно възрастен и образован, когато имам нещо да кажа, да го кажа. Имам право на това. Аз това не съм го пуснал в качеството си на вицепремиер. Правя когато председател на ВМРО и личност, която има право на мнение.. И когато някой ме критикува, както в случая - коалиционен партньор, нека го направи по телефона, а не чрез медиите. Аз това не си го позволявам. До момента никога мой коалиционен  партньор, включително и ГЕРБ, не съм критикувал през медиите. Ако имам да казвам нещо, го казвам в нормален диалог\". \"Ако някой смята,че може да ми бъде ментор... Ако някой смята, че не съм прав, нека ми го каже лично, а не през медиите\", отново заяви той. \"Който иска да се свърже с мен, има начин. Не може мой партньор да ме критикува през медиите... Омръзна ми за неща, по които аз имам мнение, да бъда критикуван от моите коалиционни партньори чрез медиите. Той ми е батко, както каза сам, но аз не съм момченце... И пак се връщам - с тази Истанбулска конвенция се опитват да ни наложат трети пол, еднополови бракове, осиновяването на деца от еднополови... Всъщност, моята изява по темата, бе провокирана от желанието на БСП да направим референдум за Истанбулската конвенция. Това е тема на парче. Но нека се съберем всичките партии и да решим кога да го направим\", отбеляза Каракачанов. В заключение той заяви, че никога не е сменял политическата си принадлежност и винаги е отстоявал принципите и идеите си. \"Накрая може ли една шега, аз съм в много добро настроение. Шегата е следната: Това, което ни обясняват... Имаше едни комикси, които се опитват да бъдат набутани в училище, че смяната на пола е като детска игра. По абитуриентските балове обикновено се питат: \"Мама, какво искаш?\" - \"Ами искам нови гърди\". Сега какво ще предлагаме на децата си за баловете - смяна на пола ли?! Не става така\", заяви Каракачанов.", "date": "2018.02.04", "title": "ГОРЕЩО В ПИК! Каракачанов с ексклузивен коментар за гейбраковете, има ли раздор сред Патриотите и най-новия виц за абитуриентите"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%82%D0%B8%D1%80-%D0%B8-%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B0-%D1%81%D0%B5-%D1%83%D0%B4%D0%B0%D1%80%D0%B8%D0%BB%D0%B8-%D0%BA%D1%80%D0%B0%D0%B9-%D1%80%D0%B0%D0%B7%D0%BB%D0%BE%D0%B3-news724739.html", "text": "ТИР и два леки автомобила са катастрофирали край Разлог. Това заяви пред \"Фокус\" дежурният служител в Областно пътно управление – Благоевград. Към мястото на инцидента са изпратени екипи на полиция, пожарна и бърза помощ, както и на пътното управление. Все още няма въведено ограничение за движението на автомобили в района на инцидента, но не е изключено да бъде въведено такова след пристигането на екипа на ОПУ – Благоевград на мястото на пътнотранспортното произшествие.", "date": "2018.02.04", "title": "Поредна катастрофа! ТИР и две коли са се ударили край Разлог"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%87%D0%B0%D1%81%D1%82-%D0%BE%D1%82-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9E%D1%81%D0%B2%D0%B5%D1%82%D0%B0-%D1%82%D1%80%D0%BE%D0%B8%D1%86%D0%B0%E2%80%9C-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BD%D0%B0-5-%D1%84%D0%B5%D0%B2%D1%80%D1%83%D0%B0%D1%80%D0%B8-news724694.html", "text": "„Софийска вода” временно ще прекъсне водоснабдяването в част от жк. „Света Троица“ на 5 февруари, съобщиха от пресцентъра на дружеството, цитирани от Фокус. Във връзка с подмяна на сградно водопроводно отклонение на ул. „Зайчар“, жк. „Света Троица“, се налага спиране на водоподаването от 10:00 до 18:00 часа на клиентите на „Софийска вода”, живеещи в района на: по ул. „Зайчар“ от ул. „Цар Симеон“ до ул. „Пиротска“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Зайчар“ ъгъла с ул. „Цар Симеон“. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2018.02.04", "title": "Важно! Част от столичния квартал „Света Троица“ остава без вода на 5 февруари"}
{"url": "http://pik.bg/%D0%B6%D0%B8%D0%B2%D0%BE%D1%82%D1%8A%D1%82-%D0%BD%D0%B0-%D0%BD%D0%B5%D0%BE%D0%B1%D0%B2%D1%8A%D1%80%D0%B7%D0%B0%D0%BD%D0%B8%D1%82%D0%B5-%D0%B5-%D0%BF%D1%80%D0%B5%D0%BA%D1%80%D0%B0%D1%81%D0%B5%D0%BD-%D0%B5%D1%82%D0%BE-%D0%B7%D0%B0%D1%89%D0%BE-news724679.html", "text": "Животът на необвързаната жена всъщност е прекрасен и понякога забравяме това. Дългите връзки изтощават емоциите и могат да ни затворят в порочен кръг, където да забравим за себе си, мислейки само и единствено за партньора или любовните ни отношения. Ето защо не трябва да се страхувате да оставате сами, а напротив – да се наслаждавате на прекрасното време, в което ще имате цялата свобода, която можете да поискате за себе си: Когато нямате партньор, имате възможност да се насладите на собствените си нужди и желания. Съобразявате се само и единствено с вашите желания и не мислите за друго. Можете да отделяте колкото време ви е необходимо за себе си и да се развивате максимално. Връзките вървят ръка за ръка с доста напрежение и проблеми. Колкото и да е хубаво да има някой, който да мисли за вас и с когото да споделяте, толкова и досадно може да бъде това, че той постоянно ще си вре носа във вашите работи и ще изказва мнение, ще има желания, с които трябва да се съобразявате, дори и да не искате, съобщава \"Ай Уомън\". Ако сте необвързани, нямате толкова поводи да изхарчите цялата си заплата. Имате прекрасната възможност да спестите и да направите план на разходите си. В живота на обвързаните флиртът е почти забранен, а това определено е нещо, което ще липсва на всеки. Ако нямате партньор, можете да си позволите да се закачате с колегите в офиса, да си чатите до късно с някой интересен обожател и да правите срещи всяка седмица с различни хора. В петък вечер ви се иска да полудеете и да се забавлявате максимално. Нямате с кого да се съобразявате и можете да останете колкото искате и да пиете колкото ви се пие. А в края на вечерта можете да останете да пренощувате, където ви скимне, защото сексът за една нощ не е забранен.", "date": "2018.02.04", "title": "Животът на необвързаните е прекрасен! Ето защо "}
{"url": "http://pik.bg/%D0%BC%D0%B8%D1%81%D1%82%D0%B8%D1%87%D0%BD%D0%BE-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F-%D0%B4%D0%B5%D1%80%D0%B2%D0%B8%D1%88-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news724647.html", "text": "„Нека любовта да бъде с теб“. Това означава поздравът „Ашколсун“. Така се поздравяват дервишите. Но дервишът не изповядва задължително ислямската вяра. Наричат ги въртящите се мъдреци. Те са мистиците на Изтока. „Усещането е – ако една птичка е била затворена в клетка цял живот и я пуснеш. Този един-единствен миг на свобода. Това е една свобода от самите нас“. Така определя мистичния танц на дервишите единственият танцуваш дервиш в България – Васил Тосев пред сутрешния блок на Би Ти Ви. Дервишите вярват, че основата на човешкото съществуване е да познаем себе си. В това вярва и Васил. Пътят му към суфизма започва преди 10 години, когато се запознава с индийски учител, изповядващ учението на мъдростта. Случайно попада на събитие, посветено на турската култура, където вижда представление на дервиши. „Как да ви кажа, това е като любов от пръв поглед. То е нещо необяснимо по никакъв начин“, спомня си Васил. Ден след тази среща той започва да изучава дервишкото въртене – част от церемонията, наречена сема. Танцува в продължение на часове, всеки ден. „Просто знам, че трябва да го направя. Човек защо си мие зъбите? Просто знаеш, че нещо трябва да го направиш. Не е нужно да прилагаш каквото и да е усилие“. Казва, че тялото му изпада в състояние, подобно на транс. „Всъщност самото въртене има същата цел, както има йога. Йога означава временни паузи в непрекъснатата циркулация на ума. А умът винаги се задвижва по часовниковата стрелка. Затова дервишите се въртят обратно на часовника. Т.е. мисълта започва да се разрежда и да стане тази пауза“, разяснява дервишът. Необикновената история на Васил обаче започва преди 18 години, когато животът му се преобръща напълно. „Бях около 110 кг. Получавах припадъци от високо кръвно. Сериозна хипертония. Отделно имаше проблеми с депресията, стрес много. Пиех антидепресанти от девет години, които бяха увредили доста тялото. И когато ми казаха, че ми остава една година живот, вече бях решил, че нещата така няма как да продължат“. Случайността го среща с един от доайените на йога културата у нас по това време. „Имаше един момент на трансформация. Виждайки един човек, който го е постигнал това, си казах – не е проблем и аз ще го направя! И го започнах. Оттам нататък беше работа. Работа, работа, работа, много работа! Сутрин ставах, час и половина йога, отивам на работа, прибирам се, час и половина йога. Почивните дни – само йога. Естествено, психиката беше най-трудна за възстановяване. Килограмите се свалиха лесно“, спомня си Васил Тосев. Вярва, че само чрез дишане, можем да променим тялото и ума си. И че в живота му се е случило чудо. „Това е смисълът на трансформацията в едно тяло. Да видиш правилното и да се държиш за него. Затова казвам и на моите ученици, че всеки може да промени себе си, стига да има достатъчно дисциплина, постоянство и търпение. Дисциплината – това е дисциплината йога за мен. Постоянството е нещата, които се казват, да се прилагат в ежедневието. А търпението означава не да сме търпеливи и да чакаме резултата, а точно обратното – правене, без очакване на какъвто и да е резултат. Това е истината“.", "date": "2018.02.04", "title": "Мистично! Историята на единствения дервиш в България"}
{"url": "http://pik.bg/%D0%BD%D0%BE%D0%B2%D0%BE%D0%B8%D0%B7%D0%B1%D1%80%D0%B0%D0%BD%D0%B8%D1%8F%D1%82-%D0%B2%D0%B8%D0%B4%D0%B8%D0%BD%D1%81%D0%BA%D0%B8-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%B4%D0%B0%D0%BD%D0%B8%D0%B8%D0%BB-%D0%B8%D0%B7%D0%B1%D0%BE%D1%80%D1%8A%D1%82-%D0%B1%D0%B5-%D0%BF%D1%80%D0%BE%D0%B2%D0%B5%D0%B4%D0%B5%D0%BD-%D0%BA%D0%B0%D0%BD%D0%BE%D0%BD%D0%B8%D1%87%D0%BD%D0%BE-%D0%B8-%D0%BF%D0%BE-%D0%B1%D0%BE%D0%B6%D0%B8%D1%8F%D1%82%D0%B0-%D0%B2%D0%BE%D0%BB%D1%8F-news724696.html", "text": "Разбираемо е да има пристрастия при избора на митрополит, но той беше проведен канонично и по божията воля. Това заяви новоизбраният Видински митрополит Даниил във връзка с възникналото напрежение около провеждането на избора, съобщава Фокус. „Изборът е проведен канонично, по един установен ред и той е по Божията вола и божието благословение – коментира новият Видински митрополит Даниил. - А всеки един християнин цени това. Може да има различни чувства, но приемаме Божията воля и ще вървим напред. Вярвайте в Бога, с Бога всички можем да направим“. „Първите ми думи са: „Бог да помага“, защото това е отговорно служение. И, второ, важно е да имаме единомислие и единодействие, защото народът отдавна го е казал и го е написал над входа на Народното събрание – съединението прави силата. Когато сме заедно, Бог помага. С Божията помощ напред“, заяви още митрополит Даниил. Във връзка с това, че 7 години е бил епископ в Америка той посочи, че в днешно време разстоянията се преодоляват много по-лесно, отколкото това е ставало преди десетилетия. „Близостта с родината, приятелите и семейството винаги я е имало при мен и никога не съм се чувствал чужд, за да трябва да има преход. А и нашите сънародници там са същите хора, като тези тук“, коментира той и посочи, че първото, което ще направи, е да се запознае с хората и с обстановката във Видинската епархия.", "date": "2018.02.04", "title": "Новоизбраният Видински митрополит Даниил: Изборът бе проведен канонично и по Божията воля"}
