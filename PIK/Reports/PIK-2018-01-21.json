{"url": "http://pik.bg/%D0%BE%D1%82%D0%B2%D0%B5%D1%82%D0%B5%D0%BD-%D1%83%D0%B4%D0%B0%D1%80-%D0%BA%D1%8E%D1%80%D0%B4%D0%B8%D1%82%D0%B5-%D0%BE%D1%82-%D0%B0%D1%84%D1%80%D0%B8%D0%BD-%D1%83%D0%BD%D0%B8%D1%89%D0%BE%D0%B6%D0%B8%D1%85%D0%B0-%D1%82%D1%83%D1%80%D1%81%D0%BA%D0%B8-%D1%82%D0%B0%D0%BD%D0%BA-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%B4%D0%B0%D0%B4%D0%B0%D1%82-%D0%B1%D0%B5%D0%B7-%D0%B1%D0%BE%D0%B9-%D0%B2%D0%B8%D0%B4%D0%B5%D0%BE-news721289.html", "text": "РИА Новости Кюрдските „Народни отряди за защита“ няма да се дадат без бой. Те публикуваха в интернет видеоклип, който показва унищожаването на турски танк, участващ в турската операция в Африн, предава . На краткото видео се вижда как машината е поразена от противотанкова ракета, след което над мястото се образува гъст облак дим. Клипът обаче спира и не показва кадри от следващите моменти или евентуалните останки от танка. Според кюрдското съобщение, четирима турски военни са загинали.", "date": "2018.01.21", "title": "ОТВЕТЕН УДАР! Кюрдите от Африн унищожиха турски танк, няма да се дадат без бой (ВИДЕО)"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D1%82%D1%8A%D1%80%D1%81%D0%B8-%D0%B2%D0%B8%D0%BD%D0%BE%D0%B2%D0%BD%D0%B8%D1%82%D0%B5-%D0%B7%D0%B0-%D0%BF%D1%80%D0%B5%D0%BA%D0%BE%D0%BC%D0%B5%D1%80%D0%BD%D0%B8%D1%8F-%D0%B8%D0%B7%D0%BD%D0%BE%D1%81-%D0%BD%D0%B0-%D1%8F%D0%B1%D1%8A%D0%BB%D0%BA%D0%B8-%D0%B7%D0%B0-%D1%80%D1%83%D1%81%D0%B8%D1%8F-news721260.html", "text": "РИА Новости, цитирани от \"Фокус\". Министърът на селското стопанство и природоползването на Република Сръбска Стево Мирянич поиска засилване на контрола и намиране на виновниците за недобросъвестния износ на ябълки в Русия, съобщиха от ведомството, предава Руският Росселхознадзор обяви миналия петък, че въвежда временно ограничение за внос на ябълки в страната от Босна и Херцеговина. Както поясниха от руското ведомство, в хода на проверката на партия свежи ябълки от БиХ на опаковките са открити следи от премаркировка, показващи, че мястото на произход на плодовете е Полша. Русия въведе ограничения за внос на селскостопанска продукция от страните-членки на ЕС, включително Полша. Министър Мирянич поиска от съответстващите инспекции и други органи на Република Сръбска да проведат разследване и да „накажат виновниците“. \"Министерството осъжда постъпките на отделни участници в този процес и отбелязва, че ситуацията е причинила големи вреди на местните производители и на репутацията на Република Сръбска в очите на руските фитосанитарни инспекции“, е заявил ръководителят на местното селскостопанско ведомство, според цитата на Радио и телевизия на Република Сръбска. Съобщава се още, че фитосанитарната инспекция на РС през изминалата година е издала около 1,2 хиляди разрешителни на местни производители за износ на плодове и зеленчуци в Русия.", "date": "2018.01.21", "title": "Сърбия търси виновните за прекомерния износ на ябълки за Русия"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%BE%D1%82-%D1%81%D1%8A%D1%81%D1%82%D0%B0%D0%B2%D1%8F%D0%BD%D0%B5-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news721288.html", "text": "The New York Times, цитирани от \"Фокус\". Като част от продължаващата политическа криза в Германия, канцлерът Ангела Меркел се придвижи само до няколко сантиметра от заветната цел – формирането на коалиционно правителство с Германската социалдемократическа партия, коментира на първите си страници вестник Изданието пояснява, че по време на конгреса на водената от Мартин Шулц формация, присъстващите делегати са гласували с 362 на 279 гласа „ЗА“ започване на официални преговори за формиране на правителство със Съюза (ХДС/ХСС). Но има още едно, последно главоболие за канцлера, отбелязва изданието – членовете на ГСДП ще трябва да одобрят финалния вариант за коалиционно управление. Авторитетният американски вестник припомня, че имаше немалък дебат относно това дали е правилно социалдемократите да участват в ново правителство заедно със Съюза(ХДС/ХСС), като той бе предизвикан от слабите резултати на ГСДП по време на парламентарните избори през септември, дошли мандат на съвместно управление. През 2005 г., когато ГСДП за първи път влиза в коалиция с Меркел, партията имаше подкрепа от 34%, която се стопи до 20% през септември, което е най-слабият резултат на формация от 1933 г. насам. Най-голяма опозиция за влизането в нови преговори за правителство оказаха от младежкото крило на партията, отбелязва още изданието.", "date": "2018.01.21", "title": "Меркел на крачка от съставяне на правителство"}
{"url": "http://pik.bg/%D1%88%D0%B0%D1%88-%D0%BA%D1%80%D1%8A%D1%89%D0%B0%D0%B2%D0%B0%D1%82-%D0%B1%D1%8A%D0%BB%D0%B3%D0%B0%D1%80%D1%87%D0%B5%D1%82%D0%B0-%D0%BD%D0%B0-%D0%B7%D0%B2%D0%B5%D0%B7%D0%B4%D0%B8-%D0%BE%D1%82-%D1%82%D1%83%D1%80%D1%81%D0%BA%D0%B8-%D1%81%D0%B5%D1%80%D0%B8%D0%B0%D0%BB%D0%B8-news721203.html", "text": "Все по-често бебетата у нас се кръщават на герои от турски сериали. Явлението най-често се наблюдава сред жителите на ромските махали, но не липсват и други примери. В кюстендилския квартал „Изток“ сред най-популярните имена на новородени са Джансу, Илария, Дилара, Джихан, Харун и много други. В ромските махали на Сливен и Стара Загора пък има тенденция новородените момченца да се кръщават Исус, а момиченцата да носят имената на някои от светиците, почитани основно от евангелските църкви, които имат силно влияние в тези райони.", "date": "2018.01.21", "title": "ШАШ! Кръщават българчета на звезди от турски сериали"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%85%D0%B8%D1%82%D1%80%D0%B0-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B0-%D0%BE%D0%B1%D0%B8%D1%80%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D0%B2-%D0%B4%D0%BE%D0%BC%D0%BE%D0%B2%D0%B5%D1%82%D0%B5-%D0%B8%D0%BC-news721201.html", "text": "57-годишна жена от Габрово, осъждана за кражби, е заподозряна в извършването на 5 кражби от жилища в града. Това съобщиха от пресцентъра на МВР. Според първоначалните данни тя влизала в домовете на възрастни хора, под претекст че може да им осигури на достъпни цени дърва за огрев по социална програма. Докато разговаряла с домакините, оглеждала жилищата, използвала невниманието им, намирала и отнемала спестяванията им. По този начин за времето от 19 декември м.г. до 9 януари т.г. е извършила кражба на общо 1000 лева и лични документи. По случаите са заведени преписки, които ще бъдат изпратени на Районна прокуратура-Габрово.", "date": "2018.01.21", "title": "ВНИМАНИЕ! Хитра измамница обира възрастни в домовете им  "}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B7%D0%B8-98-%D0%B4%D0%BD%D0%B8-%D0%BD%D0%B8-%D0%BD%D0%BE%D1%81%D1%8F%D1%82-%D0%BD%D0%B5%D1%89%D0%B0%D1%81%D1%82%D0%B8%D0%B5-%D0%BF%D1%80%D0%B5%D0%B7-%D0%BD%D0%BE%D0%B2%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0---%D0%B5%D1%82%D0%BE-%D0%BA%D0%BE%D0%B8-%D1%81%D0%B0-news721204.html", "text": "Астролозите са готови с прогнозите за месеците през новата година. Мненията им съвпадат, че неблагоприятните дни на Годината на жълтото куче, което според китайския календар ще започне едва на 16 февруари, са извънредно много. Въпреки това специалистите вярват, че 2018-а ще бъде по-скопойка и стабилна в сравнение с миналата година. Позицията на планетите говори за увеличените икономически възможности, успехите в бизнеса и стабилността в личния живот на хората. Същевременно конкуренцията, борбата за идеи и материален ресурс могат да се увеличат. Не най-силните и най-непробиваемите ще спечелят, а най-умните и проницаеми. Най-опасните, най-рисковите дни през 2018 г., в които трябва да се погрижим да се пазим и да бъдем внимателни, са: Януари - 13, 14, 16, 17, 23, 26, 30, 31. Февруари - 8, 11, 15, 16, 17, 18, 23. Март - 1, 2, 3, 4, 10, 17, 23, 24, 29, 30, 31. Април - 10, 11, 15, 16, 26, 27, 30. Май - 7, 12, 13, 15, 16, 20, 26, 29, 30. Юни -  6, 13, 15, 21, 27, 28, 29, 30. Юли - 6, 9, 12, 13, 23, 24, 25, 26, 27. Август - 1, 2, 9, 10, 11, 23, 24, 26, 29, 30. Септември - 6, 9, 12, 18, 21, 23, 24, 25, 26. Окомври - 9, 10, 16, 17, 24, 31. Ноември - 1, 5, 7, 20, 22, 23, 26. Декември - 3, 6, 7, 21, 22, 24, 28. Най-лош период е първата половина на април 2018 г. Ретроградният Меркурий тогава ще ни принуди да обърнем внимание на вече отложените случаи, за да поправим грешките от миналото. В любовната история и бъдещите намерения - неизбежен застой. В икономиката - стагнация. Едва от средата на месеца ситуацията ще се промени, ще има нови предложения и нови обещаващи договори. В края на месеца в обществения живот можете да се сблъскате с конфронтация и интриги. Този месец е подходящ единствено за вдъхновение в творчеството - литература, музика, изкуство. В средата на юни може да се стигне до конфликт на интереси и възможност за провал. Не е желателно да се инициират съдебни производства, да се решават въпроси на имуществото и наследството. И краят на месеца отново е неспокоен. Злополука, лош късмет и разочарование могат да развалят настроението на всеки. Юли ще бъде месец на слънчеви и лунни затъмнения - затова ще се появят противоречията и проблемите от началото на годината, изострени през февруари, при предишни затъмнения. Възможно е да има здравословни проблеми, кризисни ситуации, неочаквани промени. В средата на месеца не трябва да се подписват важни договори и да се инициира съдебен процес. Те ще доведат до отрицателни резултати и загуби. В края на месеца специално се подчертава необходимостта от предотвратяване на здравни проблеми, избягване на риска и стреса. Август ще бъде белязан от рецесия в икономиката. През първите дни на август е необходимо да се избягват крайности - това е време на конфликт и неспокойствие. Първите две десетденвки на месеца, особено в средата на периода (11.08 - слънчево затъмнение), се характеризират главно с напрегнати аспекти. Възможно е да има проблеми поради невнимание, нещата ще се движат бавно. Началото на октомври е неблагоприятно за икономиката. Не са изключени финансови проблеми, проблеми, свързани с данъци, застраховки, съвместно имущество. Избягвайте приключения, ранни решения и некомпетентни съвети.", "date": "2018.01.21", "title": "Астролози: 98 дни ни носят нещастие през новата година - ето кои са"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BD%D0%B0%D0%BD%D0%B5%D1%81%D0%B5-%D0%B6%D0%B5%D1%81%D1%82%D0%BE%D0%BA%D0%B8-%D1%83%D0%B4%D0%B0%D1%80%D0%B8-%D0%B2-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D1%80%D0%B0%D0%B9%D0%BE%D0%BD-%D0%B0%D1%84%D1%80%D0%B8%D0%BD-news721262.html", "text": "Anadolu Agency. Турски бомбардировачи са унищожили 45 или повече цели на сирийските кюрдски „Отряди за народна самоотбрана“ и партията „Демократически съюз“ в хода на операция „Маслинена клонка“ в неделя, съобщиха от Генералния щаб на ВС на Турция, предава В съобщението се казва, че сред унищожените цели са скривалища, складове за муниции и оръжейни позиции, принадлежащи на кюрдските групи. Общо 32 самолета са взели участие в бомбардировките и са се завърнали успешно в базите си, добавят още от турския Генерален щаб. От там съобщиха още, че в събота, в резултат от въздушните удари, са унищожени 108 цели на сирийските кюрди на 7 различни локации в района Африн.", "date": "2018.01.21", "title": "Турция нанесе жестоки удари в сирийския район Африн "}
{"url": "http://pik.bg/%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BE%D0%BF%D0%BB%D1%8E%D1%85%D0%B0-%D0%B3%D0%BE%D1%80%D0%B5%D1%86%D0%BA%D0%B0-%D1%81-%D0%B2%D1%81%D0%B8%D1%87%D0%BA%D0%B8-%D1%81%D0%B8%D0%BB%D0%B8-%D0%B8-%D0%BC%D0%B0%D1%87%D1%8A%D1%82-%D0%BE%D1%81%D1%82%D0%B0%D0%BD%D0%B0-%D0%BD%D0%B0-%D0%B7%D0%B0%D0%B4%D0%B5%D0%BD-%D0%BF%D0%BB%D0%B0%D0%BD-news721298.html", "text": "Феновете на Шалке 04 показаха колко са ядосани на Леон Горецка за решението му да премине в Байерн (Мюнхен) като свободен агент. По време на двубоя с Хановер 96 те не спряха да го освиркват, като самият мач като че ли остана на заден план. Крайният резултат е 1:1, с което “миньорите” се изравниха по точки с още три състава, което пък е най-добрата новина за баварците, които след този 19-и кръг са напред с 16 пункта аванс. Горецка започна като титуляр и трябваше да чуе доста нецензурни скандирания. По трибуните бяха опънати плакати, в които се казваше, че той не струва нищо и че е предал приятелите си от Шалке, предава Спортал. Името му беше освирквано още при обявяването на съставите, а после това продължи и при всяко негово докосване на топката.", "date": "2018.01.21", "title": "Феновете оплюха Горецка с всички сили и мачът остана на заден план"}
{"url": "http://pik.bg/%D1%88%D1%83%D0%BB%D1%86-%D0%B3%D0%BE%D1%82%D0%BE%D0%B2-%D0%B4%D0%B0-%D0%BF%D0%BE%D0%B4%D0%B0%D0%B4%D0%B5-%D1%80%D1%8A%D0%BA%D0%B0-%D0%BD%D0%B0-%D0%BC%D0%B5%D1%80%D0%BA%D0%B5%D0%BB-news721249.html", "text": "Reuters, цитирани от \"Фокус\". Лидерът на Германската социалдемократическа партия (ГСДП) отправи емоционален апел към делегатите на партийния конгрес да гласуват за започване на официални коалиционни преговори със Съюза (ХДС/ХСС) на Ангела Меркел, предава Шулц среща сериозна съпротива от лявото крило на ГСДП, както и от младежките организации на партията, които искат социалдемократите да останат в опозиция, за да се преструктурират след провала на последните парламентарни избори през септември, когато партията записа най-слабия си резултат в историята на Федералната република, след 1949 година. По време на изказването си в Бон, където знаковите канцлери на ГСДП Вили Брандт и Хелмут Шмит спечелиха репутациите си на световноизвестни държавници, докато управляваха Западна Германия, Шулц призова делегатите да се съгласят ГСДП да изкара още един мандат като младши партньор в коалиция с Блока на Ангела Меркел. „ГСДП трябва и ще бъде видима, гласовита и разпознаваема“, заяви Шулц, предизвиквайки бурни аплодисменти в препълнения Световен конферентен център в бившия столичен град. „Искаме одобрението ви да започнем коалиционни преговори“. Около 600 делегати се събраха на специален партиен конгрес в Бон, за да обсъдят и гласуват, дали техните лидери трябва да продължат усилията си за подновяване на съюза с Блока на Меркел за още четири години. ГСДП и Съюза (ХДС/ХСС), които загубиха голяма част от подкрепата си за сметка на крайно-десните на 24 септември, постигнаха предварително споразумение по-рано този месец след завършека на сондиращите разговори, но критиците, включително лидерът на младежката организация на ГСДП Кевин Кюнерт, са категорични, че споразумението не отразява исканията на гласоподавателите на социалдемократите.", "date": "2018.01.21", "title": "Шулц готов да подаде ръка на Меркел"}
{"url": "http://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D0%BD%D0%B0%D0%B4-25-%D1%85%D0%B8%D0%BB%D1%8F%D0%B4%D0%B8-%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%B1%D0%BE%D0%B9%D1%86%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%82%D1%83%D1%80%D1%86%D0%B8%D1%8F-%D1%87%D0%B0%D0%BA%D0%B0%D1%82-%D0%BF%D0%BE%D0%BC%D0%BE%D1%89-%D0%BE%D1%82-%D1%80%D1%83%D1%81%D0%B8%D1%8F-news721279.html", "text": "Около 25 хиляди бойци от „Свободната сирийска армия“ взимат участие в турската военна операция „Маслинена клонка“ в сирийския район Африн, чиято цел е освобождаването на арабските градове и села, завладени от клона на Работническата партия на Кюрдистан (ПКК) – сирийските кюрдски „Отряди за народна самоотбрана“, заяви командир от ССА в неделя, пише турското издание Daily Sabah, цитирани от \"Фокус\".. Майор Ясер Абдул Рахим, командващ на „Файлак ал Шам“, една от основните групи в ССА, е заявил пред Reuters, че бойците от групировката целят да изгонят ОНС от района на град Африн. „Нямаме интерес да окупираме града, а само към военните цели вътре в града и в селата около него. Целта е да обсадим града и да унищожим терористите. Няма да водим боеве в жилищните райони, тъй като нямаме проблем с местното население“, подчерта Рахим. „Задачата на ССА е първо да освободи 16 арабски градове и села, окупирани от чуждестранните милиции (ОНС), с помощта на руските ВВС“, добави още той. Арабските елементи в района обвиняват терористите от ОНС, че насилствено изселват арабите от техните местообиталища и ги заменят с кюрди, което, според тях, е преднамерена политика на етническо прочистване. Турски сухоземни части настъпват в северната сирийска провинция Африн в хода на операция „Маслинена клонка“ в неделя, след като преди това Турция осъществи артилерийски и въздушни удари по цели на сирийските кюрди в района, в опит да ги изтласка от южната си граница. Турските агенции съобщават, че ръководителят на Червеният полумесец на Турция Керем Киник, че сирийските кюрди от „Отрядите за народна самоотбрана“ и части на правителствените сирийски войски блокират пътищата в североизточния сирийски район Африн, за да предотвратят напускането на мирните жители. „ОНС и сирийския режим блокират пътищата на юг, по които мирните жители искат да напуснат района на Африн. Тези пътища в момента са затворени. Това е нарушение на хуманитарните закони“, заяви Киник пред репортерите, събрали се около ГКПП Онкупинар в южната турска провинция Килис. „ОНС и сирийската правителствена армия трябва да прекратят своята блокада за цивилни, искащи да напуснат района“, добави ръководителят на турския Червен полумесец. Той разкри, че има информация за около 50 хиляди души, които са изразили желание да напуснат региона. „Установяваме центрове, където тези хора могат да се подслонят“.", "date": "2018.01.21", "title": "Войната се разраства! Над 25 хиляди сирийски бойци подкрепят Турция, чакат помощ от Русия "}
{"url": "http://pik.bg/%D1%80%D1%83%D1%81%D0%B8%D1%8F-%D1%81-%D1%88%D0%B0%D0%BD%D1%81-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B8-%D0%B4%D0%BE%D0%B1%D0%B8%D0%B2%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB-news721272.html", "text": "РИА Новости Русия, за разлика от другите участници в сделката на ОПЕК+, при необходимост може излезе от нея и да увеличи постепенно добивите на петрол, заяви в интервю пред министърът на енергетиката на Русия Александър Новак. „Ако се появи такава ситуация, когато ще трябва да излезем постепенно от споразумението, от гледна точка на това, че пазарът вече ще бъде балансиран и ще можем да увеличим добивите, разбира се не рязко, а изхождайки от някакъв определен график... Не всички страни могат това... а ето, че Русия може“, заяви Новак.", "date": "2018.01.21", "title": "Русия с шанс да увеличи добива на петрол"}
{"url": "http://pik.bg/%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BF%D0%B8%D1%81%D0%B0-%D0%BF%D0%B5%D1%82%D0%B8%D1%86%D0%B0-%D0%BF%D1%80%D0%B8-%D0%B3%D0%BE%D1%81%D1%82%D1%83%D0%B2%D0%B0%D0%BD%D0%B5%D1%82%D0%BE-%D1%81%D0%B8-%D0%B2-%D1%81%D0%B5%D0%B2%D0%B8%D0%BB%D1%8F-%D0%BE%D1%82%D0%B1%D1%80%D0%BE%D1%8F%D0%B2%D0%B0-%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%B4%D0%BE-%D1%82%D0%B8%D1%82%D0%BB%D0%B0%D1%82%D0%B0-news721299.html", "text": "Лидерът в Примера Барселона записа шумна победа с 5:0 при гостуването си на Бетис в среща от 20-ия кръг. След трудно първо полувреме каталунският тим не остави съмнение в превъзходството си и наниза попадения чрез Иван Ракитич (59), Лионел Меси (64 и 80) и Луис Суарес (69 и 90), предава Спортал. Барса вече води с цели 11 точки пред втория Атлетико Мадрид и с 19 пред шампиона Реал Мадрид, който е с мач по-малко.", "date": "2018.01.21", "title": "Барселона писа петица при гостуването си в Севиля, отброява мачовете до титлата "}
{"url": "http://pik.bg/%D1%86%D0%B8%D0%BF%D1%80%D0%B0%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%84%D0%B8%D0%B3%D1%83%D1%80%D0%B8%D1%80%D0%B0-%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D0%BD%D0%B0%D1%88%D0%B8%D1%82%D0%B5-%D1%81%D1%8A%D1%81%D0%B5%D0%B4%D0%B8-news721242.html", "text": "Повече от 25 години нашите съседи са признати под името „Република Македония“ от много държави по света. Не е абсурдно името „Македония“ да се включи в едно сложно име на страната. Това заяви гръцкият премиер Алексис Ципрас, цитиран от БГНЕС. Гръцкият премиер заяви, че уважава загрижеността и чувствата на своите сънародници от Северна Гърция, които днес са излезли на протест във връзка със спора за името. Ципрас дори заявява, че е „наполовина македонец“. Призовавам нашите съграждани да бъдат трезви и да разграничават това, което е добре за националния интерес и това, което не е. Липсата на решение по спора за името го подкопава, заяви Ципрас и добави: „В продължение на 25 години нашите съседи са признати под името „Република Македония“ от редица страни по света, докато ние се борим навсякъде, да ги наричат БЮРМ“. \"И не е абсурдно да се включи наименованието „Македония“ в едно съставно име – географско, но така че за всички да е ясно, че то няма да съдържа претенции към историята и териториалната цялост на други народи\", подчерта Ципрас. По отношение на различните позиции по въпроса в гръцкото правителство Ципрас каза, че „Панос Каменос е наясно с проблема, но той е честен политик и патриот. Той има резерви и ги изрази пред правителството, но също така изрази увереност в усилията на външния министър и желанието му да постигне широк консенсус между политическите сили по въпроса, разбира се, ако се постигне задоволително споразумение“. Припомняме, че първата страна в света, която призна Република Македония под нейното конституционно име е България. Това стана на 15 януари 1992 г. България изигра и ключова роля за признаването на Република Македония под нейното конституционно име и от Великите сили. Така по време на срещата на президента Желю Желев с президента Борис Елцин от лятото на 1992 г. Москва последва София и също призна суверенитета на Република Македония. На 15 януари 2018 г. тази година македонският парламент ратифицира Договора за добросъседство и приятелство с България, който се дава от международната общност – НАТО и ЕС – за пример как да се решават спорните въпроси между балканските страни. Значението на договора, подписан от премиерите на България и Република Македония Бойко Борисов и Зоран Заев на 1 август, беше подчертано особено от генералния секретар на НАТО Йенс Столтенберг, който посети Скопие в сряда и четвъртък.", "date": "2018.01.21", "title": "Ципрас: Македония трябва да фигурира в името на нашите съседи"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D1%8A%D0%B2%D1%81%D0%B5%D0%BC-%D1%81%D0%BA%D0%BE%D1%80%D0%BE-%D1%89%D0%B5-%D0%B7%D0%B0%D0%B2%D1%8A%D1%80%D1%88%D0%B8%D0%BC-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%B2-%D0%B0%D1%84%D1%80%D0%B8%D0%BD-news721251.html", "text": "Anadolu Agency, цитирани от \"Фокус\". Президентът на Турция Реджеп Таийп Ердоган в неделя следобед заяви, че провежданата операция „Маслинена клонка“ в сирийския район Африн ще бъде завършена в „много кратки срокове“, предава В изказване пред огромно множество, събрало се в западния турски град Бурса преди началото на конгреса на женската организация на управляващата в Турция „Партия на справедливостта и развитието“, Ердоган заяви, че се надява, че турските ВС „ще завършат операцията в най-кратки срокове“.", "date": "2018.01.21", "title": "Ердоган: Съвсем скоро ще завършим операцията в Африн"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2%D0%BE-%D1%81%D0%BB%D0%B5%D0%B4-%D0%B5%D0%BF%D0%B8%D1%87%D0%BD%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D0%BB%D0%BE%D1%88%D0%BE%D1%82%D0%BE-%D0%BC%D0%BE%D0%BC%D1%87%D0%B5-%D0%BA%D0%B8%D1%80%D1%8C%D0%BE%D1%81-%D0%B8%D0%B7%D1%80%D0%B8%D0%B3%D0%BD%D0%B0-%D0%B3%D1%80%D0%B8%D0%B3%D0%BE%D1%80-news721265.html", "text": "Ник Кирьос загуби от Григор Димитров в четирисетов двубой с три тайбрека. Австралиецът, който бе последният представител на домакините в турнира, показа игра от висока класа, но съперникът му стори същото. След двубоя Кирьос се изказа много ласкаво за световния номер 3, акцентира \"Тенис кафе\". Когато бе попитан какво са си казали двамата на мрежата след мача, Ник отговори: \" . Понякога си мисля, че му липсва вяра. Но мнението ми е, че той притежава играта и е доказал на всички, че може да спечели един от тези турнири от Големия шлем. Затова просто му казах да вярва в себе си и се надявам, че ще стигне до края.\" Австралиецът коментира и представянето си днес: \"Беше тежък мач. Знаех, че ще е такъв. Той играе страхотно. Мисля, че . Веднъж щом набере достатъчно увереност, . Всичко се реши в няколко точки. Не е като да съм бил унищожен или нещо подобно. Имах много шансове да спечеля мача, но малко не ми достигна. Очевидно това е неприятно, но положението е такова.\" Той обърна внамание и специално на последния тайбрек: \"Няколко точки бяха разликата. Направи няколко трудни ретура, накара ме да играя още веднъж с топката. В точката при 3-3 ударих невероятен форхенд и той стигна до него, след което следващия срещна мрежата. Мисля, че Григор сервираше добре в тайбреците и ме караше да правя по още един удар.\" \"Играх добре днес. Мисля, че беше така. Мисля, че имах солиден месец. Чувствах се малко стегнат в някои етапи от срещата, адреналинът ме удари, но мисля, че играх добре днес\". Гришо надделя след 7:6 (3), 7:6 (4), 4:6, 7:6 (4) в отделните части. На 1/4-финалите Димитров ще спори с Кайл Едмънд. Другият четвъртфинал в потока е Рафаел Надал - Марин Чилич.", "date": "2018.01.21", "title": "Ключово! След епичната битка! \"Лошото\" момче Кирьос изригна: Григор..."}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B3%D1%8A%D1%80%D1%86%D0%B8%D1%82%D0%B5-%D1%81%D0%B0-%D0%BE%D0%BA%D1%83%D0%BF%D0%B0%D1%82%D0%BE%D1%80%D0%B8-%D1%81-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BE%D1%82%D0%BA%D0%BB-news721274.html", "text": "Гърците са окупатори в Македония от 1913 г., когато ние губим Междусъюзническата война, каза европейският депутат Ангел Джамбазки по Би Ти Ви. \"В района на Северна Гърция и досега се говори нашенски език. На мен не ми харесва името Македония, но Република Македония е факт\", каза още зам.-лидерът на ВМРО. Според Джамбазки протестите в Солун целят отклоняване на вниманието от вътрешните проблеми. Хиляди души се сърбаха днес във втория по големина гръцки град, за да изразят недоволството си от предложенията на северната им съседка да носи в името си названието на едноименната гръцка провинция. Темата за Македония бе коментирана и от евродепутатът от ГЕРБ  Емил Радев. \"Няма спекулации в предложенията и те са приемливи и за Атина, и за Скопие. Какво да предложим ли Македония да се казва Долна България, както се казвала при княз Борис и цар Симеон?\", попита реторично депутатът. \"Ако я кръстим Долна България или Горна Гърция доникъде няма да стигнем. Според мен в Европа в ХХI век не може да има такива спорове\", каза парламентаристът от Партията на европейските социалисти Петър Курумбашев", "date": "2018.01.21", "title": "ГОРЕЩА ТЕМА! Ангел Джамбазки с коментар за Македония: Гърците са окупатори, с протестите отклоняват вниманието"}
{"url": "http://pik.bg/%D0%BB%D1%8E%D0%B1%D0%BE-%D0%BF%D0%B5%D0%BD%D0%B5%D0%B2-%D1%81-%D0%BC%D0%BE%D1%89%D0%B5%D0%BD-%D1%88%D0%B0%D0%BC%D0%B0%D1%80-%D0%BF%D0%BE-%D0%B1%D1%84%D1%81-news721281.html", "text": "Българският футбол е ръждясал и е на дъното на блатото. Затова искаме промяна. Това заяви кандидатът за президент на БФС Любослав Пенев на среща в Монтана. Легендарният голмайстор обяви своята програма пред представители на футболните клубове и фенове от Северозапада. Преди срещата, която продължи точно колкото един футболен мач 90 минути, Пенев бе посрещнат от малки футболисти от ДФК Прециз (Монтана), които му се оплакаха, че отборът им не бил допуснат до участие на турнир в Дряново, защото треньорът им Делян Кирилов стои зад неговата кандидатура, пише \"Спортал\". \"Това е тъжно, но е самата реалност от цялостната картина в БФС\", заяви Любослав Пенев и разкри, че ако бъде избран за президент ще премахне таксите, които се плащат от аматьорските \"А\" и \"Б\" ОФГ. \"Поставили сме си амбициозната цел, ако спечелим изборите, в следващите няколко години децата, които тренират в ДЮШ да станат 150 000\", пък каза Николай Илиев и зададе въпроса защо прокуратурата не се е самосезирала след думите на сегашния шеф на БФС Борислав Михайлов, че трима президенти на клубове оказват натиск над съдиите?", "date": "2018.01.21", "title": "Любо Пенев с мощен шамар по БФС!"}
{"url": "http://pik.bg/%D1%87%D0%B8%D1%81%D1%82%D0%BA%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%BD%D0%B0%D1%81%D1%82%D0%BE%D1%8F-%D1%82%D1%83%D1%80%D1%86%D0%B8%D1%8F-%D0%B4%D0%B0-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%BE%D1%84%D0%B0%D0%BD%D0%B7%D0%B8%D0%B2%D0%B0%D1%82%D0%B0-%D1%81%D0%B8-%D1%81%D1%80%D0%B5%D1%89%D1%83-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BA%D1%8E%D1%80%D0%B4%D0%B8-news721239.html", "text": "Френският министър на отбраната Флоранс Парли призова Турция да прекрати офанзивата си срещу кюрдските въоръжени сили в Сирия, заявявайки, че те са ключов съюзник в борбата срещу тероризма, съобщи Франс Прес, цитирана от Фокус „Този бой трябва да спре“, котегорична бе Парли пред френски медии. Тя допълни, че турската операция „може да спре кюрдските сили, които са на наша страна“ в борбата срещу „Ислямска държава“ в Сирия. Кюрдите отвоюваха ключови битки съвсем сами срещу ИДИЛ и на практика бяха единствените сухопътни бойци в жестоката война с терористите.", "date": "2018.01.21", "title": "ЧИСТКА! Франция настоя Турция да прекрати офанзивата си срещу сирийските кюрди"}
{"url": "http://pik.bg/400-000-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B0-%D1%81%D1%8A%D0%B4-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%BF%D0%BB%D0%B0%D1%82%D0%B5%D0%BD%D0%B8-%D0%B7%D0%B0%D0%B4%D1%8A%D0%BB%D0%B6%D0%B5%D0%BD%D0%B8%D1%8F-%D0%B7%D0%B0-%D0%BF%D0%B0%D1%80%D0%BD%D0%BE-news721197.html", "text": "Парното през изминалия декември е било с 23,1% по-скъпо спрямо същия месец на предходната година, става ясно от обявените данни на Националния статистически институт. Поскъпването на парното с 23% и на газообразните горива със 17,3% са сред основните причини за инфлацията, която през изминалата година нарасна с рекордните близо 3%. Все по-чести са и случаите на активна гражданска позиция. През ноември цял блок в София даде на прокурор изравнителните сметки за парно и топла вода. Според сигнала някой умишлено е променил фактурите им. През последните три години са подадени над 12 000 жалби, показват данните на Федерацията на потребителите. Огромната част от тях – над 11 000, са срещу „Топлофикация-София”. Най-често потребителите се оплакват от надписани сметки за парно и топла вода, проблеми с такса „Сградна инсталация” и качеството на топлоснабдяването. В същото време срещу абонати на топлофикациите всяка година се завеждат между 10 и 15 000 дела. В резултат на това дружествата съдят повече от 400 000 потребители. Скокът на цените е доста по-бърз от този на лихвите по депозитите, които вече са под 5% за година. В резултат на това инфлацията поглъща спестяванията на хората и на фирмите, депозирани в банките. За да избегнат загубите, все повече клиенти търсят алтернативни възможности, като инвестират в купуване на имоти, злато или акции във фирми.", "date": "2018.01.21", "title": "400 000 българи на съд заради неплатени задължения за парно"}
{"url": "http://pik.bg/%D0%BE%D0%BF%D0%B0%D1%81%D0%B5%D0%BD-%D1%82%D0%B5%D1%80%D0%BE%D1%80-%D0%B0%D1%81%D0%B0%D0%B4-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%B5%D1%80%D0%B4%D0%BE%D0%B3%D0%B0%D0%BD-%D0%B8-%D0%B8%D0%B7%D0%B1%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%8E%D1%80%D0%B4%D0%B8%D1%82%D0%B5---%D0%BE%D0%B1%D0%B2%D0%B8%D0%BD%D0%B8-%D1%82%D1%83%D1%80%D1%86%D0%B8%D1%8F-%D1%87%D0%B5-%D0%BF%D0%BE%D0%B4%D0%BF-news721252.html", "text": "AFP, цитирани от \"Фокус\". Кюрдите отвоюваха ключови битки съвсем сами срещу ИДИЛ и на практика бяха единствените сухопътни бойци в жестоката война с терористите, докато чуждите сили само пускаха бомби срещу терористите. Кюрдските милиции и военни доброволчески сили се биеха денонощно на място и освободиха половин Сирия от терористите и ИДИЛ. Президентът на Сирия Башар Асад заяви в неделя, че офанзивата на Турция в северозападния сирийски район Африн е част от подкрепата на Анкара за екстремистките групировки, предава „Бруталната турска агресия в сирийския град Африн не може да бъде отделена от политиката на турския режим, провеждана от първите дни на сирийската криза. Тя е основана на подкрепа за тероризма и терористичните организации, независимо от техните имена“, заяви Асад, като думите му бяха цитирани от сирийската държавна агенция САНА.", "date": "2018.01.21", "title": "ОПАСЕН ТЕРОР! Асад с тежки думи към Ердоган и избиването на кюрдите - обвини Турция, че подпомага екстремистите"}
{"url": "http://pik.bg/%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80---%D0%B4%D0%B0-%D0%BC%D0%B5%D0%B6%D0%B4%D1%83-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-%D0%B8-%D0%B0%D1%80%D1%81%D0%B5%D0%BD%D0%B0%D0%BB-news721270.html", "text": "Нападателят на Арсенал - Алексис Санчес, е пристигнал на базата на Манчестър Юнайтед и минава медицински прегледи, пише \"Новспорт\", позовавайки се на информация от Острова. Чилийският национал е излетял от Лондон с частен самолет и вече е в Манчестър, за да финализира трансфера си при \"червените дяволи\". Очаква се в обратна посока да поеме Хенрих Мхитарян, който е част от сделката за Санчес. Алексис записа 19 мача за Арсенал през този сезон, като има 7 гола и 5 асистенции във Висшата лига.", "date": "2018.01.21", "title": "На трансферния пазар - \"ДА\" между Ман Юнайтед и Арсенал..."}
{"url": "http://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D0%B8%D1%81%D0%BA%D0%B0-%D0%BE%D1%82-%D0%B4%D0%B0%D0%BD%D0%B8%D1%8F-%D0%B4%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D1%82-%D0%BF%D1%83%D1%87%D0%B4%D0%B5%D0%BC%D0%BE%D0%BD-news721256.html", "text": "AFP Испания иска ареста на бившия каталунски лидер Карлес Пучдемон, ако той предприеме пътуване до Дания, за да участва в дебат в местен университет по темата за неговото изгнаничество, предава , като се позовава на информация от испанското следствие, излязла в неделя. Следствието предупреди, че „моментално“ ще получи заповед за арест на бившия каталунски лидер от Върховния съд на Испания и призова Дания да го предаде на испанските власти.", "date": "2018.01.21", "title": "Испания иска от Дания да арестуват Пучдемон"}
{"url": "http://pik.bg/%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8-%D1%81%D0%B5-%D0%BC%D0%BE%D0%BB%D1%8F%D1%82-%D0%B7%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B2-%D0%B0%D1%84%D1%80%D0%B8%D0%BD-news721254.html", "text": "Anadolu Agency, цитирани от \"Фокус\". Мюсюлманите от целия свят се помолиха за успех на Турция в операцията в сирийския район Африн по време на неделното си поклонение в Мека, предава Кадри, показващи молитвите на поклонниците в Мека обиколиха социалните медии. Освен това, молитви се проведоха и в Турция. Населението се събра в повече от 90 хиляди джамии из цялата страна и се помолиха за успешна развръзка на операция „Маслинена клонка“.", "date": "2018.01.21", "title": "Мюсюлмани се молят за победа на Турция в Африн"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%80%D1%83%D1%81%D0%B8%D1%8F-%D1%81%D0%B5-%D0%B8%D0%B7%D0%BA%D1%8A%D0%BF%D0%B0-%D0%B2-%D0%BA%D1%83%D0%BF%D0%B5%D0%BB%D0%B0-%D0%BD%D0%B0-%D0%BD%D0%BE%D0%B2%D0%BE%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC%D1%81%D0%BA%D0%B8%D1%8F-%D0%BC%D1%8A%D0%B6%D0%BA%D0%B8-%D0%BC%D0%B0%D0%BD%D0%B0%D1%81%D1%82%D0%B8%D1%80-news721258.html", "text": ", съобщи РИА Новости. След къпането в ледените води той заяви пред журналистите, че . Заедно с него в купела се изкъпаха и няколко сътрудници на посолството, в това число и две жени. По-рано бе съобщено, че на дипломатическата мисия са се потопили на Богоявление, което в Русия се чества на 19 януари (по стар стил - б.р.). Американският посланик в Русия Джон Хантсман се изкъпа в купела на Новойерусалимския мъжки манастир в Подмосковието подобно познаване на традициите на страната, в която пребивава, подобрява отношенията генералният консул на САЩ във Владивосток Майкъл Кийс и други сътрудници", "date": "2018.01.21", "title": "Американският посланик в Русия се изкъпа в купела на Новойерусалимския мъжки манастир"}
{"url": "http://pik.bg/%D0%BB%D0%B0%D0%B2%D0%B8%D0%BD%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B8-%D0%BA%D1%83%D1%80%D0%BE%D1%80%D1%82-news721285.html", "text": "Швейцарските власти заявиха, че курортното селище Цермат, намиращо се близо до връх Матерхорн, отново е отрязано от света поради възобновила се лавинна опасност вследствие на новите снеговалежи, предадоха БТА и Асошиейтед прес. Всички шосейни и жп връзки с курорта са блокирани. Железопътната компания \"Матерхорн Готард\", обслужваща едноименната железница, която стига и до Цермат, заяви на страницата си в интернет, че достъпът до курортното селище остава блокиран поне до утре по обяд. Все още обаче хеликоптери превозват хора от и към Цермат по въздух. Управата на алпийския курорт публикува в интернет препоръка към всички, които са се отправили натам, да потърсят варианти да отседнат в по-големи градове като Цюрих, Базел и Берн, докато обстановката се нормализира. По-рано този месец Цермат вече бе отрязан от света, за два дни, при което временно бяха блокирани около 13 000 туристи.", "date": "2018.01.21", "title": "Лавина блокира швейцарски курорт"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news721257.html", "text": "\"Софийска вода” временно ще прекъсне водоснабдяването в някои части на столицата на 22 януари 2018 г. (понеделник), съобщиха от пресцентъра на дружеството. Във връзка с изграждане на сградно водопроводно отклонение на ул. „Одрин“ , жк. „Зона Б-5“, се налага спиране на водоподаването от 10:00 до 18:00 часа на клиентите на „Софийска вода”, живеещи в района на ул. „Одрин “ от бул. „Александър Стамболийски“ до бул. „Тодор Александров“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Одрин“ ъгъла с бул. „Тодор Александров“. Във връзка с подмяна на спирателен кран на ул. „Орлица“, с. Мало Бучино, се налага спиране на водоподаването от 9:00 до 21:00 часа на клиентите на „Софийска вода”, живеещи в района на ул. „Бански път“, ул. „Орлица“, ул. „Колю Фичето“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Бански път“ ъгъла с ул. „Колю Фичето“. Във връзка с подмяна на спирателен кран на ул. „Ехо“ , кв. „Горна баня“, се налага спиране на водоподаването от 9:00 до 21:00 часа на клиентите на „Софийска вода”, живеещи в района на ул. „Пладнище“, ул. „Ехо“ и ул. „Каменист път“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Пладнище“ ъгъла с ул. „Войнишка песен“. Във връзка с подмяна на сградно водопроводно отклонение на ул. „Багра“ , кв. „Княжево“, се налага спиране на водоподаването от 10:00 до 16:00 часа на клиентите на „Софийска вода”, живеещи в района на ул. „Багра“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Багра“№2. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.", "date": "2018.01.21", "title": "Ето къде спират водата в София "}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%B7%D0%B0-%D0%BA%D1%80%D0%B0%D0%BB%D0%B5%D1%82%D0%B5-7-%D0%B7%D0%B2%D0%B5%D0%B7%D0%B4%D0%B5%D0%BD-%D1%80%D0%B5%D0%B0%D0%BB-news721278.html", "text": "Реал Мадрид разгроми Депортиво Ла Коруня със 7:1 в двубой от 20-ия кръг на испанската Ла Лига. Срещата се игра на стадион \"Сантяго Бернабеу\". Футболистите на треньора Зинедин Зидан прекъснаха серията от 3 мача без победа в първенството. Кристиано Роналдо, Гарет Бейл и Начо отбелязаха по два гола, а Лука Модрич се разписа веднъж, акцентира \"Гол\". След тази среща Реал продължава да е на 4-ото място в класирането с актив от 35 точки. Домакините започнаха да атакуват безмилостно още от първия съдийски сигнал. В 4-ата минута Гарет Бейл осъществи добро центриране към Кристиано Роналдо. Португалецът се извиси над всички, и отправи удар с глава. Топката обаче мина над вратата. В 6-ата минута Борха Майорал Моя получи прецизно подаване и отправи добър удар от обещаваща позиция. Вратарят Рубен обаче имаше видимост и успя да се намеси решаващо. Все пак гостите бяха тези, които откриха резултата. В 23-ата минута Адриан отбеляза след великолепна асистенция на Лукас Перес, която му позволи да прати топката в опразнената врата. Това не уплаши футболистите на \"белия балет\" и те продължиха да атакуват. В 28-ата минута Роналдо опита да се възползва от центриране, след като скочи високо и насочи топката с глава под напречната греда. Рубен демонстрира брилянтен рефлекс и изби кълбото в ъглов удар. В 31-ата минута Марсело завърши прекрасното си индивидуално действие с удар от наказателното поле. За негово съжаление Рубен направи невероятно спасяване и отклони кълбото в страничната греда. Топката се удари в стълба и попадна в ръцете на стража. Секунди след това Начо се разписа за Реал. Защитникът получи великолепен пас от Марсело и демонстрира хладнокръвие в наказателното поле, стреляйки в долния десен ъгъл - 1:1. В 42-ата минута Гарет Бейл направи резултата 2:1. Уелсецът получи подаване от Марсело в наказателното поле и с техничен удар прати топката във вратата на Рубен. Така първото полувреме завърши без повече голове. През втората част футболистите на Реал продължиха да доминират на терена. В 57-ата минута Каземиро се вдигна над съперниковата защита и отклони с глава прецизно центриране към вратата. Опитът му, обаче беше спрян от страхотно спасяване на Рубен. В 58-ата минута \"белия балет\" поведе с 3:1. Гарет Бейл се извиси над всички в наказателното поле и засече центриране на Тони Кроос от ъглов удар. Добре насоченият удар на уелсеца завърши под напречната греда. В 63-ата минута Бейл изпрати чудесно прехвърлящо подаване, което прелетя над защитата и попадна на главата на Борха Майорал Моя, но той не успя да насочи удара и кълбото премина много встрани от лявата греда. Две минути по-късно Роналдо демонстрира техниката си, пробивайки до границата на наказателното поле. Португалецът шутира, но топката мина на сантиметри встрани от дясната греда. В 68-ата минута страхотна контраатака завърши с пас на Роналдо към Лука Модрич. Хърватинът шутира от дъгата на пеналтерията и отбеляза в долния десен ъгъл - 4:1. В 72-ата минута Роналдо засече опасно центриране в малкото наказателно поле, но прати топката малко встрани от дясната греда. В 78-ата минута Каземиро насочи кълбото в наказателното поле, а Кристиано засече топката и я прати в горната вътрешна страна на мрежата - 5:1. В 84-ата минута португалецът направи резултата 6:1. Добро центриране отдясно стигна до нападателя, който с плонж прати топката във вратата. При изпълнението си обаче Роналдо получи неприятна аркада на лицето. В 89-ата минута Начо оформи крайния резултат. Центрирана топка от ъглов удар стигна до защитника и той я промуши в долния десен ъгъл, не оставяйки шанс на вратаря. Реал Мадрид - Депортиво Ла Коруня 7:1 Навас, Карвахал, Варан, Начо, Марсело, Каземиро, Кроос, Модрич (Ковачич 76'), Бейл (Лукас 82'), Роналдо, Моя (Бензема 64') Треньор: Зинедин Зидан Рубен, Хуанфран, Естев, Шер, Луисиньо, Гилерме, Москера (Експозито 48'), Борхес (Чолак 54'), Перес, Адриан, Андоне (Хил 79') Треньор: Кристобал Парало Мадрид, стадион \"Сантяго Бернабеу\" Съдия: Давид Фернандес Борбалан Жълти картони: (Реал Мадрид); Андоне, Перес (Депортиво)", "date": "2018.01.21", "title": "Радост за \"кралете\"! 7-звезден Реал!"}
{"url": "http://pik.bg/%D0%BF%D0%BB%D0%B0%D1%88%D0%B5%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%B1%D0%B5%D0%B1%D0%B5%D1%82%D0%B0-%D1%81%D0%B0-%D0%B7%D0%B0%D1%87%D0%B5%D0%BD%D0%B0%D1%82%D0%B8-%D0%B8%D0%BD-%D0%B2%D0%B8%D1%82%D1%80%D0%BE-news721259.html", "text": "Увеличава се броят на жените, които са заченали чрез ин витро процедури. Това коментира началникът на АГ-комплекса в Русе д-р Георги Хубчев след тържеството по повод на Деня на родилната помощ - Бабинден. По думите му една от причините е, че част от българките решават да имат деца на по-голяма възраст от стремеж за професионално израстване. \"Така закъсняват, а след 35 години яйчниковият резерв рязко намалява и се налага асистирана репродукция\", каза Хубчев. По повод на идеята в Русе да бъде създаден Ин витро център, той каза, че за целта са нужни около 350 000 лева. Ако парите бъдат предоставени, след три месеца в центъра ще може да се извършва инсеминация, а след пет месеца - ин витро процедури. През миналата година в АГ-комплекса са се родили 1418 бебета, като от тях 709 са чрез секцио. Ражданията са със 139 по-малко от предходната година. Д-р Хубчев заяви, че през 2017 г. в страната ни са се родили най-малко бебета от Освобождението на България насам. В АГ-комплекса в Русе са проплакали 32 двойки близнаци. Бебето с най-високо тегло е 5 кг, а с най-ниско - 490 грама. Регистрирани са и 14 непълнолетни родилки. Хубчев каза още, че в АГ-комплеска няма недостиг на персонал, радостен е и фактът, че повече от 50 процента в екипа са млади хора.", "date": "2018.01.21", "title": "Плашеща статистика: Все повече бебета са заченати ин витро"}
{"url": "http://pik.bg/%D1%89%D0%B0%D1%82%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%80%D1%83%D1%81%D0%B8%D1%8F-%D1%81%D0%B5-%D0%BF%D0%BE%D1%82%D0%BE%D0%BF%D0%B8-%D0%B2-%D0%BB%D0%B5%D0%B4%D0%B5%D0%BD%D0%B8-%D0%B2%D0%BE%D0%B4%D0%B8-%D0%B8-%D0%BE%D0%B1%D1%83-%D0%B2%D0%B0%D1%82%D0%B5%D0%BD%D0%BA%D0%B8-news721235.html", "text": "Американският посланик в Русия Джон Хънтсман участва днес в традиционните къпания за Кръщение Господне, съобщи ТАСС. Американският дипломат се появи пред камерите в син хавлиен халат и традиционни руски валенки. Студеното време не го уплаши и Хънтсман, останал по шорти, се потопи три пъти в ледените води, каквато е руската традиция на Богоявление. Примера му последваха и други американски дипломати, съобщава БТА. Пред журналисти Хънтсман каза, че това е \"незабравим опит\", \"велика руска традиция\". \"Изключено е да стана експерт по руските традиции\", заяви с усмивка той, но добави, че познаването на традициите помага за връзките между хората.", "date": "2018.01.21", "title": "Щатският посланик в Русия се потопи в ледени води и обу ватенки"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B8-%D0%BC%D0%B5%D0%BA%D0%B5%D0%B4%D0%BE%D0%BD%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B8-%D0%BF%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-%D0%BA%D0%BE%D0%BD%D1%81%D0%B5%D0%BD%D1%81%D1%83%D1%81-%D0%B7%D0%B0-%D0%B1%D1%8A%D0%B4%D0%B5%D1%89%D0%BE%D1%82%D0%BE-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5-news721223.html", "text": "Българската и Македонската църква са постигнали консенсус по въпросите на бъдещото обединение. Това стана ясно от думите на патриарх Неофит. Българският патриарх заяви: \"Предстоят усилени срещи и разговори. Стараем се да се изслушваме с внимание, да поддържаме добрия тон, да се срещаме с архиереите и с хората, от които зависи предвижването на този въпрос. Слава Богу, че имаме консенсус по главните въпроси на бъдещото единство“ Коментарът му дойде по време на благодарствен молебен и света литургия, които се отслужиха в храм Света Неделя. Те бяха по повод имения ден на патриарха.", "date": "2018.01.21", "title": "Българската и мекедонската църкви постигнаха консенсус за бъдещото обединение"}
{"url": "http://pik.bg/%D0%BE%D0%BE%D0%BD-%D0%BD%D0%B0-%D1%81%D0%BF%D0%B5%D1%88%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B7%D0%B0-%D1%81%D0%B8%D1%80%D0%B8%D1%8F-news721286.html", "text": "Reuters, цитирани от \"Фокус\" Френският външен министър Жан-Ив льо Дриан заяви в неделя, че на 22 януари Съветът за сигурност на ООН ще проведе консултации засягащи ситуацията в Сирия, предава . Дриан е разкрил информацията чрез съобщение от официалната си страница в социалната мрежа „Туитър“. Съгласно съобщението, „Съветът за сигурност на ООН ще проведе консултации относно ситуацията в Сирия.“ Според първия дипломат на Париж, \"Франция ще подчертае нуждата да се осигури достъп до хуманитарна помощ“. По-рано в неделя Дриан призова за извънредна среща на Съвета за сигурност, която да заседава по въпроса за започната от Турция военна операция в сирийската провинция Африн.", "date": "2018.01.21", "title": "ООН на спешно заседание за Сирия"}
{"url": "http://pik.bg/%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D1%88%D0%B8%D0%B1%D0%BD%D0%B0-%D0%BA%D0%BE%D0%BB%D0%B0-%D0%B2-%D0%B4%D1%8A%D1%80%D0%B2%D0%BE-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D1%8A%D1%82-%D0%B8%D0%B7%D0%B3%D0%BE%D1%80%D1%8F-news721224.html", "text": "Това съобщиха от полицията в Разград. Автомобил се запали и изгоря след катастрофа до мандрата на исперихското село Голям Извор. Колата бе подкарана от тийнейджър, който обаче се блъснал. Около 15,30 часа на 20 януари непълнолетното момче от село Богданци управлявало „Опел Корса“. Колата е нерегистрирана по надлежния ред. 17-годишният тийнейджър изгубил контрол над возилото и се блъснал в крайпътно дърво. При произшествието автомобилът изгорял напълно, а Х.Х. е без наранявания. Образувана е проверка по случая.", "date": "2018.01.21", "title": "Тийнейджър шибна кола в дърво, автомобилът изгоря"}
{"url": "http://pik.bg/%D1%81%D0%B2%D0%B0%D0%BB%D0%B8%D1%85%D0%B0-%D0%BD%D0%BE%D0%BC%D0%B5%D1%80%D0%B0%D1%82%D0%B0-%D0%BE%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%BD%D0%B0-%D0%BF%D0%B8%D1%8F%D0%BD-%D0%B2%D1%80%D0%B0%D1%87%D0%B0%D0%BD%D0%B8%D0%BD-news721225.html", "text": "Свалиха номерата на „Рено 19“, управлявано от пиян врачанин, съобщава Конкурент, като се позовава на информация на ОД на МВР във Враца.. Автопатрул спрял за проверка автомобила на второкласния път през Искърското дефиле. При тест с дрегер на водача В.А.П. от Враца, уредът отчел 0.51 промила. Почерпеният шофьор е дал и кръв за лабораторен анализ. От полицията отбелязват, че водачът се е сдобил и с акт.", "date": "2018.01.21", "title": "Свалиха номерата от автомобила на пиян врачанин"}
{"url": "http://pik.bg/%D0%B6%D0%B5%D0%BD%D1%81%D0%BA%D0%B8-%D1%82%D0%B0%D0%B9%D0%BD%D0%B8-%D0%B4%D0%BE%D0%BC%D0%B0%D1%88%D0%BD%D0%B8-%D1%82%D1%80%D0%B8%D0%BA%D0%BE%D0%B2%D0%B5-%D1%81%D1%80%D0%B5%D1%89%D1%83-%D0%BF%D0%BE%D0%B4%D0%BF%D1%83%D1%85%D0%BD%D0%B0%D0%BB%D0%B8-%D0%BE%D1%87%D0%B8-news721207.html", "text": "В борбата с торбичките под очите фризерът е пръв ваш приятел. Замразете си кубчета лед и с тях обтривайте сутрин зоната около очите. Ефектът от процедурата е още по-добър, ако използвате не обикновена вода, а отвара от лайка, която допълнително успокоява. Използваните пакетчета от чай също можете да използвате за намаляване на отока. Подходящи са лайката, черният и зеленият чай. Изчакайте ги добре да изстинат и си направете компреси с тях за около 10 мин. Обелките от картоф са изпитано средство за премахване на торбичките под очите. Изрежете подходяща форма и я наложете за няколко минути под очите. Друг вариант е да си направите маска с настъргани картофи. Затворете очи и я оставете да действа поне 20 мин. Магданозът също може да направи чудеса. Нарежете го на ситно и го сложете на леко влажна кожа, след 10 мин го изплакнете. За по-голямо удобство можете да използвате марля.", "date": "2018.01.21", "title": "ЖЕНСКИ ТАЙНИ! Домашни трикове срещу подпухнали очи"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B2%D1%80%D0%B5%D0%BC%D0%B5%D1%82%D0%BE-%D1%81%D0%B5-%D1%80%D0%B0%D0%B7%D0%B2%D0%B0%D0%BB%D1%8F-%D0%B2%D1%80%D1%8A%D1%85%D0%BB%D0%B8%D1%82%D0%B0-%D0%BD%D0%B8-%D1%86%D0%B8%D0%BA%D0%BB%D0%BE%D0%BD%D1%8A%D1%82-%D0%B0%D0%BB%D0%B1%D0%B5%D0%BD%D0%B0-news721283.html", "text": "Очакват се значителни валежи, образуване на снежна покривка, а по планинските проходи ще има и навявания. С умерен и силен вятър отначало от североизток, а по-късно от север-северозапад ще нахлува студен въздух и температурите бързо ще се понижават. Минималните температури ще бъдат между минус 3° и 2°. Такава е прогнозата за времето на Националния институт по метеорология и хидрология (НИМХ), съобщи пред \"Фокус\" дежурният синоптик Красимир Стоев. Атмосферното налягане е значително по-ниско от средното за януари – от запад ще започне да се повишава. Утре, в по-голямата част от страната, валежите ще продължат, като около обяд и по Черноморието дъждът ще премине в сняг. Значителни ще бъдат валежите в Северна и Източна България. Още преди обяд в югозападните райони валежите ще спрат и облачността ще се разкъса. Ще остане ветровито със силен, в Дунавската равнина и Източна България временно и бурен северозападен вятър, който ще е причина за снежни виелици и образуване на преспи и навявания. Максимални температури – между минус 2° и 3°, по Черноморието до 6-8°. През нощта срещу вторник в цялата страна снеговалежите ще спрат и над много райони облачността ще се разкъса. Над Черноморието ще е облачно с валежи от дъжд, на много места значителни. Около обяд почти навсякъде дъждът ще премине в сняг. Ще бъде ветровито със силен и бурен северозападен вятър. Максимални температури на въздуха: 5-8°. Температурата на морската вода е 7-8°. Вълнението на морето ще бъде 3 бала, с тенденция на усилване. Над планините ще бъде облачно с валежи от сняг. По-късно през деня в масивите от Югозападна България валежите ще спрат. Ще духа силен и бурен северозападен вятър и ще има снежни виелици и по проходите ще се образуват преспи. Максимална температура на височина 1200 метра около минус 3°, на 2000 метра - около минус 8°. През следващите дни ще бъде студено, но вече без валежи. Снежната покривка в Северна България и по високите полета на Западна ще се задържи и минималните температури там ще са близки и дори по-ниски от минус 10°. Още във вторник вятърът чувствително ще отслабне, на места в Западна България и ще стихне. През втората половина на седмицата ще започне бавно затопляне. Ще има и слънчеви часове, повече в планините, а към четвъртък в повече райони. На места в низините и затворените котловини, както и в Източна България, ще има условия за мъгли или ниска облачност. През следващото денонощие под влиянието на средиземноморския циклон „Албена“, който ще преминава през Гърция, Егейско към Черно море метеорологичната обстановка ще се усложни. През нощта валежите ще обхванат цялата страна и ще се усилят. В северозападната половина ще превалява сняг, а в югоизточната – дъжд.", "date": "2018.01.21", "title": "ВНИМАНИЕ! Времето се разваля, връхлита ни циклонът \"Албена\""}
{"url": "http://pik.bg/%D0%B2%D1%80%D0%B0%D1%87%D0%B0%D0%BD%D0%BA%D0%B0-%D0%BE%D1%82%D0%BD%D0%B5%D1%81%D0%B5-%D0%B0%D0%BA%D1%82-%D0%B7%D0%B0-%D1%88%D0%BE%D1%84%D0%B8%D1%80%D0%B0%D0%BD%D0%B5-%D1%81%D0%BB%D0%B5%D0%B4-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BD%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%B2-%D0%B3%D1%80%D0%B0%D0%B4%D0%B0-news721189.html", "text": "Врачански полицейски автопатрул е съставил акт на жена от града, която е била хваната да управлява автомобила си след употреба на алкохол, съобщава Конкурент. Според информацията, М.М.К от Враца била спряна от автопатрул около 06:00 часа сутринта на 20 януари (събота), докато рулирала с „Пежо“-то си по улиците на областния град. Направената проба за алкохол отчела 1.03 промила. Водачката обаче не е дала кръв за лабораторно изследване,  уточняват от полицията. Съставен й е акт по закона за движение по пътищата.", "date": "2018.01.21", "title": "Врачанка отнесе акт за шофиране след употреба на алкохол в града"}
{"url": "http://pik.bg/%D0%BC%D1%8A%D0%B6-%D1%81-%D0%BC%D0%BE%D1%82%D0%BE%D1%80%D0%BD%D0%B0-%D1%80%D0%B5%D0%B7%D0%B0%D1%87%D0%BA%D0%B0-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B1%D1%8F%D0%BB%D0%B0-%D1%81%D0%BB%D0%B0%D1%82%D0%B8%D0%BD%D0%B0-news721195.html", "text": "Полицията в Бяла Слатина е образувала досъдебно производство срещу мъж на 57 години от същия град, съобщиха от ОД на МВР, цитирани от Конкурент. Органите на реда изясняват какво е предизвикало гнева на Х.Е.Ж., за да извади в събота моторна резачка и да унищожи входната врата, водеща към пристройка за дома на живущата на адреса Ц.З.Р. Според информацията, преди екшъна с триона е имало скандал между двамата, който прераснал в дивата разправия и влизането в употреба на резачката. Мъжът е бил арестуван и е прекарал нощта в ареста на РУ в Бяла Слатина.", "date": "2018.01.21", "title": "Мъж с моторна резачка вдигна на крак полицията в Бяла Слатина"}
{"url": "http://pik.bg/%D0%BF%D1%80%D0%B8-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D0%BE%D1%84%D0%B5%D1%80%D1%82%D0%B0---%D1%82%D0%BE%D1%82%D0%BD%D1%8A%D0%BC-%D1%81-%D0%BD%D0%B5-%D0%BA%D1%8A%D0%BC-%D1%80%D0%B5%D0%B0%D0%BB-news721282.html", "text": "На Острова твърдят, че от Реал Мадрид са готови да предложат 226 милиона евро за подписа на звездата на Тотнъм Хари Кейн. Въпреки колосалната оферта, обаче очакванията са англичанинът Кейн да продължи да носи фланелката на \"шпорите\". Към момента 24-годишният Хари е лидер в голмайсгторската листа на Висшата лига.", "date": "2018.01.21", "title": "При колосална оферта - Тотнъм с \"НЕ\" към Реал?"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2%D1%8A%D0%B2-%D1%84%D0%B8%D1%82%D0%BD%D0%B5%D1%81-%D0%B7%D0%B0%D0%BB%D0%B0%D1%82%D0%B0-%D0%BC%D1%8A%D0%B6-%D0%B8%D0%B7%D0%B4%D1%8A%D1%85%D0%BD%D0%B0-%D0%BD%D0%B0-%D0%B1%D1%8F%D0%B3%D0%B0%D1%89%D0%B0%D1%82%D0%B0-%D0%BF%D1%8A%D1%82%D0%B5%D1%87%D0%BA%D0%B0-news721199.html", "text": "Мъж издъхна внезапно по време на тренировка на бягаща пътечка във фитнес зала в Санкт Петербург, съобщава \"Фонтанка\". На 54-годишния мъж изведнъж му прилошало. Той паднал на земята и издъхнал, преди да дойдат спешните медици. При проверка в шкафчето му за дрехи сред личните му вещи бил намерен и газов пистолет. Изясняват се причините за внезапната смърт на мъжа.", "date": "2018.01.21", "title": "ТРАГЕДИЯ ВЪВ ФИТНЕС ЗАЛАТА! Мъж издъхна на бягащата пътечка"}
{"url": "http://pik.bg/%D1%81%D0%BB%D0%B5%D0%B4-%D0%B6%D0%B5%D1%81%D1%82%D0%BE%D0%BA%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D0%B3%D1%80%D0%B8%D1%88%D0%BE-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D1%84%D1%80%D0%B0%D0%B7%D0%B0-%D0%BD%D0%B0%D1%88%D0%B8%D1%8F%D1%82-%D0%BF%D0%BE%D0%B3%D0%BB%D0%B5%D0%B4%D0%BD%D0%B0-%D1%80%D0%BE%D0%B4%D0%BD%D0%B8%D1%82%D0%B5-%D0%B7%D0%BD%D0%B0%D0%BC%D0%B5%D0%BD%D0%B0-%D0%B8-news721245.html", "text": "Гришо Димитров постигна страхотна победа на Аустрелиън Оупън. В изключително драматичен 1/8-финал Григор надделя с 3:1 сета над представителя на домакините Ник Кирьос. \" \", обърна се Гришо към феновете след срещата. Димитров получи френетична подкрепа от родна агитка в мача, а австралийската публика и неутралните привърженици на спорта също дълго аплодираха Григор след епичната битка. \"Да играеш срещу Кирьос винаги е много трудно. Той сервира, представя се невероятно. С екипа ми се опитваме да надграждаме всеки един ден представянето ми. Винаги съм бил перфекционист. Стъпка по стъпка се движим напред. С всеки един мач играя по-добре и се надявам в следващия това да продължи\", заяви още Гришо, който на 1/4-финалите ще спори с великобританеца Кайл Едмънд.", "date": "2018.01.21", "title": "След жестоката битка! Гришо с разтърсваща фраза! Нашият погледна родните знамена и..."}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D0%BF%D1%80%D0%BE%D0%B1%D0%BB%D0%B5%D0%BC%D1%8A%D1%82-%D1%81-%D0%BA%D0%B0%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B2%D1%8A%D0%B7%D0%B4%D1%83%D1%85%D0%B0-%D0%BD%D0%B5-%D1%81%D0%B5-%D1%80%D0%B5%D1%88%D0%B0%D0%B2%D0%B0-%D1%81-%D0%BC%D0%B5%D1%80%D0%BA%D0%B8-%D0%BE%D1%82-%D0%B4%D0%BD%D0%B5%D1%81-%D0%B7%D0%B0-%D1%83%D1%82%D1%80%D0%B5-news721214.html", "text": "Общинският съвет в София ще гласува на 25 януари предложените спешни мерки за борба с мръсния възух. Четни и нечетни номера на колите, забрана за влизане на автомобили в определени зони, евтин градски транспорт в дните на замърсяване – са част от предложените мерки. Пред Нова телевизия темата коментираха експертът по устойчиво развитие Боян Рашев и Стефан Димитров, който е един от създателите и ръководител на Гражданска мрежа за измерване на чистотата на въздух. По данни на европейската агенция по околна среда България е най-замърсената столица в ЕС, така бе през 2016 година, ситуацията не се промени и през 2017 година. „В момента трябва да се взимат мерки за справяне с  една катастрофа”, коментира Стефан Димитров. „Проблемът с качеството на въздуха, не се решава с мерки”, категоричен бе експертът по устойчиво развитие Боян Рашев. Той подчерта, че това не става „от днес за утре”. Въпреки, че София е най-мръсната столица в Европа, качеството на въздуха се подобрява, добави той, цитирайки данни на европейските агенции. Стефан Димитров подчерта, че проблемът не е само политически, а и на обществото. Той каза, че гражданите са длъжни да съблюдават тези въпроси и да се отнасят отговорно към тях. Предложението за четни и нечетни номера на автомобилите е неефективно, пък смята Боян Рашев. Той каза, че във всеки град, в който е била предприета тази мярка, резултатът е бил повече от незадоволителен. Главните мерки са насочени към транспорта и отоплението,  уточни той .", "date": "2018.01.21", "title": "Експерт: Проблемът с качеството на въздуха, не се решава с мерки от днес за утре"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%BF%D0%B8-%D1%81-%D0%B2%D0%B0%D0%B6%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BA%D1%8A%D0%BC-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B7%D0%B0-%D1%82%D0%B0%D0%B7%D0%B8-%D0%BD%D0%BE%D1%89-news721250.html", "text": "През нощта се очаква снеговалеж и понижение на температурите. Прогнозата на синоптиците е, че през нощта валежите ще обхванат цялата страна и ще се усилват, напомнят от Агенция пътна инфраструктура (АПИ). Най-много валежи и силен вятър, което е предпоставка за снегонавявания, се очакват в Североизточна и Югоизточна България. Всички областни пътни управления и снегопочистващите фирми работят на 24-часов режим, уведомяват от агенцията. Около 3000 машини са готови за поддържане на републиканските пътища. АПИ апелира към шофьорите, на които не им се налага спешно да пътуват през нощта, да отложат тръгването за утре сутрин. Необходимо е автомобилите да са с подходящи гуми, да имат на разположение вериги, които да използват при необходимост, да карат със съобразена скорост и повишено внимание, спазвайки указанията на \"Пътна полиция\". Блокирането на движението от автомобили, които не са подготвени за пътуване при зимни условия, затруднява работата на снегопочистващата техника и възпрепятства пътуването на всички останали шофьори, подчертават от ведомството. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, lima.api.bg, интернет страницата на АПИ - www.api.bg, и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища.", "date": "2018.01.21", "title": "ИЗВЪНРЕДНО! АПИ с важно предупреждение към шофьорите за тази нощ"}
{"url": "http://pik.bg/%D1%81%D0%BB%D0%B5%D0%B4-%D0%BA%D0%BE%D1%88%D0%BC%D0%B0%D1%80%D0%BD%D0%B8%D1%8F-%D1%80%D0%B0%D0%B7%D0%B2%D0%BE%D0%B4-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B0%D1%80%D0%BC%D0%B5%D0%BD-%D0%B4%D0%B6%D0%B8%D0%B3%D0%B0%D1%80%D1%85%D0%B0%D0%BD%D1%8F%D0%BD-%D0%BB%D0%B5%D0%B6%D0%B8-%D0%B2-%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3%D0%B8%D1%8F%D1%82%D0%B0-news721212.html", "text": "Армен Джигарханян отново е приет в болница. Артистът е приет в кардиологично отделение. Медиците искат да проверят в какво състояние е сърцето му, съобщава РЕН.тв. Припомняме, че Джигарханян преживя редица несполуки в семейния си живот, след като се разведе със значително по-младата си съпруга. След като добре си поигра с нервите и търпението на Армен Джигарханян, хитрата Виталина Цимбалюк-Романовская се разведе с артиста на 27 ноември 2017 г. Цялото имущество на Джигарханян бе записано на името на вече бившата му 38-годишна съпруга. \"Съвместно придобито имущество съпрузите не притежават, всичко е записано на нея\", заяви тогава адвокат Евгений Парфьонов, и напомни, че официално бракът е бил сключен на 25 февруари 2016 г. Големият руски и съветски актьор и режисьор", "date": "2018.01.21", "title": "СЛЕД КОШМАРНИЯ РАЗВОД! Големият Армен Джигарханян лежи в кардиологията"}
{"url": "http://pik.bg/5-%D0%BD%D0%B5%D1%89%D0%B0-%D0%B2-%D0%BA%D0%BE%D0%B8%D1%82%D0%BE-%D0%BC%D1%8A%D0%B6%D0%B5%D1%82%D0%B5-%D0%BC%D0%B5%D1%87%D1%82%D0%B0%D1%8F%D1%82-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%BA%D0%B8%D1%82%D0%B5-%D0%B8%D0%BC-%D0%B4%D0%B0-%D1%81%D0%B0-%D0%BF%D0%BE-%D0%B4%D0%BE%D0%B1%D1%80%D0%B8-news721142.html", "text": "Всеки мъж мечтае за перфектната половинка, но тя едва ли съществува. Човек не може да бъде идеален във всичко и все пак господата имат своя таен списък, в който са описали на кои женски качества държат. Изследване на сайта joyoffix.com разкри в какво точно представителите на силния пол искат техните половинки да бъдат по-добри. Мъжката фантазия е огромна и макар господата да получават своя оргазъм, те често си мечтаят креватните им изпълнения да протекат по друг начин. Това може да се поправи, стига да има комуникация в тази посока. Да, жените обичат да харчат и то невинаги разумно. Ако това ви притеснява, правете всеки месец списък с необходимите неща и си заделяйте по час от заплатата за собствени нужди, така че да не се оплаквате от нейните харчове. Любовта на мъжа минава през стомаха, но дамите невинаги разполагат с часове наред, за да ви глезят с разнообразни и вкусни ястия. Някои просто не се справят добре в кухнята – примирете се! Ако толкова ви се яде нещо конкретно, слагайте престилката или го поръчайте от някое заведение. Чудите се защо тя не иска да прекарва всяка вечер с вашите приятели и бързо я обявявате за асоциална. Всъщност тя обича да комуникира с различни хора, но не е задължително те да са вашите аверчета. Може би трябва да излезете няколко пъти с нея и приятелките ѝ на шопинг и клюки и ще ви питаме тогава, доколко сте взели участие в разговорите! Нека сме наясно с нещо – и вие, господа, правите грешки зад волана. Само че после удряте една псувня и виновен е другият. Вярно е, че жените по-трудно усещат разстоянията и се бавят с паркирането, но половинката ви със сигурност има по-малко актове за превишена скорост и не би се качила пила зад волана, така че по-полека с упреците.", "date": "2018.01.21", "title": "5 неща, в които мъжете мечтаят партньорките им да са по-добри"}
{"url": "http://pik.bg/%D1%83%D0%B4%D0%B0%D1%80-%D1%89%D0%B5%D1%82%D0%B8-%D0%B7%D0%B0-%D0%BD%D0%B0%D0%B4-7-000-%D0%BB%D0%B2-%D1%81%D0%B0-%D0%BD%D0%B0%D0%BD%D0%B5%D1%81%D0%B5%D0%BD%D0%B8-%D0%BF%D1%80%D0%B8-%D0%BE%D0%B1%D0%B8%D1%80-%D0%BD%D0%B0-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B2-%D1%80%D0%B0%D0%B7%D0%B3%D1%80%D0%B0%D0%B4-news721205.html", "text": "Апартамент в ж. к. „Орел“ в Разград е бил разбит и обран за времето между 08:30 и 18:30 часа на 19 януари (петък),  съобщиха от ОДМВР-Разград, цитирани от Фокус. След като увредили патрона на секретната външна врата, крадците задигнали телевизор, лаптоп, два мобилни телефона, 1 300 лв, 20 евро, 11 златни пръстена, 5 чифта златни обеци, три златни ланеца и златна монета с човешки лик. Нанесената щета е за над 7 000 лв. По случая се води разследване за престъпление по чл.195 от НК.", "date": "2018.01.21", "title": "Удар! Щети за над 7 000 лв са нанесени при обир на апартамент в Разград"}
{"url": "http://pik.bg/%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-%D0%BF%D0%BE%D0%B5%D1%85%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D1%81%D1%80%D0%B5%D1%89%D1%83-%D1%85%D0%BE%D1%82%D0%B5%D0%BB%D0%B0-%D0%B2-%D0%BA%D0%B0%D0%B1%D1%83%D0%BB-news721209.html", "text": "Талибаните поеха отговорност за нападението срещу луксозния хотел в Кабул, при което загинаха шестима души по време на продължила 12 часа обсада, съобщава Франс Прес, цитирана от Фокус. „При нападението над хотел „Интерконтинентал“ в Кабул загинаха десетки чуждестранни нападатели и техни марионетки“, заявява говорителят на талибаните Забиула Муджахид. Официалните власти на Афганистан съобщават за шестима загинали, сред които само един чужденец.", "date": "2018.01.21", "title": "Талибаните поеха отговорността за нападението срещу хотела в Кабул"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%87%D0%B8%D1%80%D0%BF%D0%B0%D0%BD-%D1%88%D0%B5%D1%81%D1%82%D0%B8%D0%BC%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-%D0%BC%D1%8A%D0%B6-news721215.html", "text": "Шестима мъже са арестувани в Чирпан заради побой и грабеж. Два часа след полунощ на 20 януари е получен сигнал в полицията за хора, които проникнали в къщата на 57-годишен мъж в село Черна гора . Те нанесли побой на собственика и откраднали мобилен телефон, DVR, захранване за видео камери, монитор, флаш памет и рутер. Установени и задържани са извършителите на престъплението - шестима мъже от същото село на възраст от 22 до 36 години . Те са били задържани за срок до 24 часа.", "date": "2018.01.21", "title": "ЕКШЪН В ЧИРПАН! Шестима нападнаха и ограбиха мъж"}
{"url": "http://pik.bg/%D0%BD%D0%B0-%D1%81%D1%83%D1%85%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D1%83%D1%82%D1%80%D0%B5-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news721217.html", "text": "На 22 януари 2018 г. (понеделник), във връзка с изграждане на сградно водопроводно отклонение на ул. „Одрин“ , жк. „Зона Б-5“, се налага спиране на водоподаването от 10:00  до 18:00 часа на клиентите на „Софийска вода”, живеещи в района на: по ул. „Одрин “ от бул. „Александър Стамболийски“ до бул. „Тодор Александров“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Одрин“ ъгъла с бул. „Тодор Александров“. На 22 януари 2018 г. (понеделник), във връзка с подмяна на спирателен кран на ул. „Орлица“ , с. Мало Бучино, се налага спиране на водоподаването от 9:00  до 21:00 часа на клиентите на „Софийска вода”, живеещи в района на: ул. „Бански път“, ул. „Орлица“, ул. „Колю Фичето“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Бански път“ ъгъла с ул. „Колю Фичето“. На 22 януари 2018 г. (понеделник), във връзка с подмяна на спирателен кран на ул. „Ехо“ , кв. „Горна баня“, се налага спиране на водоподаването от 9:00  до 21:00 часа на клиентите на „Софийска вода”, живеещи в района на: ул. „Пладнище“, ул. „Ехо“, ул. „Каменист път“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Пладнище“ ъгъла с ул. „Войнишка песен“. На 22 януари 2018 г. (понеделник), във връзка с подмяна на сградно водопроводно отклонение на ул. „Багра“ , кв. „Княжево“, се налага спиране на водоподаването от 10:00  до 16:00 часа на клиентите на „Софийска вода”, живеещи в района на: ул. „Багра“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Багра“№2. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.", "date": "2018.01.21", "title": "НА СУХО! Къде спират утре водата в София"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BE%D0%B3%D0%BD%D0%B5%D0%BD%D0%B8%D1%8F%D1%82-%D0%B0%D0%B4-%D0%B2-%D0%BF%D1%80%D0%B0%D0%B3%D0%B0-%D0%B2%D0%B7%D0%B5-%D0%BE%D1%89%D0%B5-%D0%B6%D0%B5%D1%80%D1%82%D0%B2%D0%B8-%D0%B2-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D1%85%D0%BE%D1%82%D0%B5%D0%BB-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news721253.html", "text": "Броят на загиналите от разразилия се вчера пожар в четиризвезден хотел в Прага достигна трима души , след като един от тежко пострадалите почина в болница, съобщи говорителят на лечебното заведение Михал Шнайдер, цитиран от ЧТК. Снощи двама души загинаха в пожара, още преди пристигането на противопожарните служби. Деветима пострадали, петима от които в критично състояние, са били откарани в няколко пражки болници. На брифинг пред сградата на хотел \"Евростарс Давид\" говорител на полицията съобщи днес, ч е починалите на място са 21-годишен гражданин на Германия и 20-годишна жена от Южна Корея , писа \"Лидове новини\". Според вестник а 40 човека са били успешно евакуирани. Засега няма данни за националността на третия починал. Сред ранените са трима холандци, турчин, французин, както и двама пожарникари, казаха още от полицията. Не са известни причините за пожара, обхванал два етажа от сградата. Агенция ПИК получи ексклузивни кадри от мястото на инцидента от свидетели на пожара. Пред медията ни шокирани те разказаха, че дошлите линейки на място са оказвали първа помощ на пострадалите и дори е имало импровизирани операционни, за да се реагира възможно най-бързо и да спасят хората.", "date": "2018.01.21", "title": "ИЗВЪНРЕДНО В ПИК! Огненият ад в Прага взе още жертви в известен хотел (ВИДЕО/СНИМКИ)"}
{"url": "http://pik.bg/%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D1%8A%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D1%81%D1%8A%D1%89%D0%BD%D0%BE%D1%81%D1%82-%D0%B1%D0%B5-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%BA%D0%B0%D0%BF%D0%B8%D1%82%D0%B0%D0%BB%D0%B8%D0%B7%D1%8A%D0%BC-news721173.html", "text": "Правилният термин за така наречения период на комунизъм в България е държавен капитализъм. Това заяви в сутрешния блок на Би Ти Ви доскорошният директор на Националния исторически музей професор Божидар Димитров. Той и Пейо Колев от сайта \"Изгубената България\" коментираха разразилата се напоследък дискусия какво да пише в учебниците на гимназистите за този период.  Учениците вече ще учат цялата история на България в X клас – като се започне от неолита и се стигне до Бойко Борисов По думите на проф. Димитров комунистите сами са свалили режима, защото са искали да минат на чиста капиталистическа власт. „Преди това имаха повече от останалите, но пак имаха право само на три ключа и една кола“, коментира професорът. Пейо Колев събира факти от историята на България и ги публикува на сайта „Изгубената България”. И той е на мнение, че властимащите са били истински капиталисти и най-малко са вярвали в комунизма. „Комунизмът не се състоя, но с този термин отличаваме тоталитарния период“, уточни Колев. Според него на децата трябва да се разказва за този период с примери.", "date": "2018.01.21", "title": "Божидар Димитров: Комунизмът в България всъщност бе държавен капитализъм"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%BC%D1%80%D0%BE-%D1%81-%D0%BE%D1%81%D1%82%D1%80%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B3%D1%8A%D1%80%D1%86%D0%B8%D1%8F-%D0%BD%D0%B5-%D1%81%D1%82%D0%B5-%D0%BF%D1%80%D0%B0%D0%B2%D0%B8-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news721255.html", "text": "Гръцкия премиер запали фитила на съседните ни братя македонци само с една реплика. В интервю пред вестник \"Етнос\" Ципрас заяви, че македонската нация никога не е съществувала. Думите му предизвикаха протести в Македония и острата реакция на партията на Красимир Каракачанов ВМРО, които реагираха мигновенно на думите на Ципрас.", "date": "2018.01.21", "title": "ПЪРВО В ПИК! ВМРО с остра декларация срещу Гърция: Не сте прави за Македония"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%BD%D0%B5%D0%BB%D0%B5%D0%BF%D0%BE-%D0%BF%D0%BE%D1%87%D0%B8%D0%BD%D0%B0-%D0%B1%D0%B0%D1%81%D0%B8%D1%81%D1%82%D1%8A%D1%82-%D0%BD%D0%B0-%D0%BA%D0%B8%D0%BD%D0%BA%D1%81-%D0%B8-%D0%B7%D0%BE%D0%BC%D0%B1%D0%B8%D1%81-%D0%BF%D0%B0%D0%B4%D0%BD%D0%B0%D0%BB-%D0%BE%D1%82-%D1%81%D1%82%D1%8A%D0%BB%D0%B1%D0%B0-news721226.html", "text": "Бившият басист на групата \"Кинкс\" Джим Родфорд умря на 76-годишна възра ст вследствие на травми, които получил, след като паднал от стълба, съобщиха ТАСС и Асошиейтед прес, цитирани от БТА. Групата \"З омбис\", в която Родфорд свиреше от 1999 г., потвърди смъртта му на страницата си във Фейсбук. Съоснователят на \"Зомбис\" и изпълнител на клавишни Род Арджънт заяви, че братовчед му и дългогодишен член на бандата Джим Родфорд бе чудесен басист. \"С дълбока скръб съобщавам, че Джим си отиде от този свят - каза той. - Точната причина за смъртта му засега е неясна.\" Родфорд се присъедини към \"Кинкс\" през 1978 г. , взе участие в нейни турнета и в записите на много от албумите й . Той бе неин член до 1996 г. Съоснователят на \"Кинкс\" Рей Дейвис написа в Туитър, че Родфорд бе неразделна част от групата. Арджънт отбеляза, че Джим бе посветил живота си на музиката.", "date": "2018.01.21", "title": "СТРАШНО НЕЛЕПО! Почина басистът на \"Кинкс\" и \"Зомбис\", паднал от стълба"}
{"url": "http://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D0%B8-%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D1%81%D0%B8%D1%80%D0%B8%D1%8F-news721170.html", "text": "Външният министър на Русия Сергей Лавров и държавният секретар на САЩ Рекс Тилърсън са обсъдили в телефонен разговор Сирийския конфликт, съобщава Ройтерс, цитирана от Фокус. Двамата са обърнали специално внимание на начините, по които стабилността ще може да бъде въдворена в северната част на страната. По данни на руското Министерство на външните работи Тилърсън и Лавров са обсъдили начините за справянето със сирийската криза под егидата на ООН, както и възможния дневен ред на сирийските преговори, които скоро трябва да започнат в руския черноморски град Сочи.", "date": "2018.01.21", "title": "По жицата! Рекс Тилърсън и Сергей Лавров са обсъдили конфликта в Северна Сирия"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%81%D1%82%D0%B0%D1%80%D0%B0-%D0%BC%D0%B5%D0%B6%D0%B4%D1%83%D1%81%D1%8A%D1%81%D0%B5%D0%B4%D1%81%D0%BA%D0%B0-%D0%B2%D1%80%D0%B0%D0%B6%D0%B4%D0%B0-%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D0%BF%D0%BE%D0%BB%D0%B8%D1%86%D0%B0%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news721221.html", "text": "Двама пловдивчани, които имали старт междусъседски скандал, се спречкали в първите часове на 2018 година, съобщава Трафикнюз. Наложило се да бъде повикана полиция, заради опасения, че може да стигнат и до физическа разправа. Неприятната случка се разиграла в пловдивския комплекс „Тракия“. Минути след 18:00 часа на 1 януари, вече бившият жител на входа, започнал да рита и блъска вратата на свой екссъсед. Агресивният мъж отправял и заплахи за бой. Комшии, станали свидетели на сцената повикали органите на реда. При пристигането, си униформените заварили мъжете във входа. По-агресивният бил предупреден да напусне, но това още повече ядосало мъжа. Той започнал да вика, заплашва и да псува полицаите: „Ще правя каквото си поискам”, последвано от нецензурни епитети, касаещи сексуалната ориентация на полицаите, били виковете на мъжа. Униформените от своя стана обаче му щракнали белезниците и го отвели в близкото районно, където му бил съставен акт за хулиганство. Две седмици след екшъна, пловдивчанинът бе изправен на съд. Той направил пълни самопризнания. Магистратите решиха да наложат административно наказание на пловдивчанина изразяващо се в глоба в размер на 300 лева.", "date": "2018.01.21", "title": "ЕКШЪН! Стара междусъседска вражда стигна до нападение срещу полицаи в Пловдив"}
{"url": "http://pik.bg/%D1%81%D0%BA%D1%80%D1%8A%D0%B1%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B4%D1%81-%D0%BF%D0%BB%D0%BE%D0%B2%D0%B4%D0%B8%D0%B2-news721220.html", "text": "Тази нощ е починал бившият секретар на СДС - Пловдив Божидар Божилов – Божо. Роднини и приятели ще изпратят Божо утре в последния му път, съобщава \"Трафик Нюз\". Поклонението ще бъде от 14:00 в католическите гробища (до централни гробища).Ето и какво ни изпратиха негови близки: „Добър, почтен човек, много години работи всеотдайно и с много емоция за Пловдив”", "date": "2018.01.21", "title": "СКРЪБНА ВЕСТ! Почина бившият секретар на СДС-Пловдив "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B3%D1%80%D0%B8%D0%BF%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%B1%D0%B5-%D0%BE%D0%B1%D1%8F%D0%B2%D0%B5%D0%BD%D0%B0-%D0%B2-%D0%B1%D1%80%D0%B5%D0%B7%D0%BE%D0%B2%D0%BE-news721222.html", "text": "Учениците в град Брезово излизат в тридневна грипна ваканция, считано от 22 януари (понеделник). Това съобщи за радио Фокус-Пловдив кметът на Община Брезово инж. Радньо Манолов. Причината за заповедта му за прекратяване на учебните занятия са докладни от директорите на училищата, че 40 процента от учениците отсъстват. „В детската градина ситуацията е идентична – от 100 деца, записани в детското заведение, само 20 присъстват. Затова и в детската градина няма да се провеждат занимания и ще остане затворена за три дни“, уточни инж. Манолов. Грипната ваканция в Брезово ще продължи до 24 януари, включително. „По-добре да си стоят вкъщи и да се лекуват, отколкото всеки ден да има повече болни“, коментира Манолов.", "date": "2018.01.21", "title": "Важно! Грипна ваканция бе обявена в Брезово"}
{"url": "http://pik.bg/%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%81%D0%B5%D0%BB%D0%BE-news721155.html", "text": "Велосипедист е загинал при катастрофа, съобщиха от МВР, цитирани от Булнюз.. Сигналът за инцидента е получен в полицията около 18:30 часа снощи. Сблъсъкът е станал на изхода на село Стряма към град Раковски, Пловдивско. По първоначални данни „Форд“ e блъснал 62-годишен велосипедист, който се движел по средата на пътя. Мъжът е загинал на място. Шофьорът на колата е 32-годишен. Причините за инцидента се изясняват от полицията.", "date": "2018.01.21", "title": "Велосипедист загина при катастрофа край пловдивско село"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B7%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D1%8F-%D1%81%D1%82%D0%B0%D1%82%D1%83%D1%8F%D1%82%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-news721146.html", "text": "Статуята на свободата в Ню Йорк и остров Елис са затворени временно за посещения заради спирането на работата на правителството, съобщава електронното издание RT, позовавайки се на съобщение в профила в „Туитър“ на музейния комплекс. Отбелязва се, че работата е временно спряна заради „прекъсване на финансирането“. По-рано стана ясно, че федералните ведомства на САЩ са принудени да спрат работа във връзка с липсата на финансиране, след като в Сената демократите не позволиха на Републиканската партия приемането на закона за федералния бюджет.", "date": "2018.01.21", "title": "Затвориха временно за посещения Статуята на свободата"}
{"url": "http://pik.bg/%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D0%B8%D0%B7%D0%BB%D0%B5%D0%B6%D0%B0%D0%B2%D0%B0%D0%BD%D0%B5%D1%82%D0%BE-%D0%B4%D0%BE-%D0%BE%D0%B1%D1%8F%D0%B4-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-%D0%B5-%D0%BF%D0%BE%D0%BB%D0%B5%D0%B7%D0%BD%D0%BE-news721136.html", "text": "След тестове с 43 000 доброволци, шведски учени стигнали до извода, че дългото излежаване през уикенда е полезно за здравето, съобщава \"Метро\". Таблоидът цитира проучване на екипа от университета в Стокхолм. Резултатите от него показват, че хората, които спят по-малко от 5 часа и повече от 8, са с по-голям риск от ранна смърт. Но екипът констатирал също, че ако спим до по-късно през уикендите, това може да компенсира недоспиването ни през останалите дни от седмицата и да подобри здравословния ни статус. Според ръководителя на изследването Торбьорн Акерстед, винаги е по-добре да увеличаваме часовете сън през уикендите, отколкото да не правим нищо Предишни изследвания доказаха колко е важно да имаме редовен сън. При недоспиване на другия ден организмът чувства умора, нивата на стрес се увеличават и способността за концентрация намалява", "date": "2018.01.21", "title": "ДОКАЗАНО! Излежаването до обяд през уикенда е полезно"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-%D0%BD%D0%B0-%D0%BF%D1%8A%D1%82%D1%8F-%D1%82%D0%B8%D1%80-%D0%B8%D0%B7%D0%BB%D0%B5%D1%82%D1%8F-%D0%BE%D1%82-%D0%BC%D0%BE%D1%81%D1%82-%D0%B8-%D0%BF%D0%B0%D0%B4%D0%BD%D0%B0-%D0%B2-%D1%80%D0%B5%D0%BA%D0%B0-news721210.html", "text": "Тир е излетял от пътя и е паднал от мост. Едното платно от Харманли към Капитан Андреево е затворено. Инцидентът е станал малко преди 6,00 тази сутрин. Машината се е озовала директно в близката река. Пътят ще остане затворен още няколко часа, съобщава Нова телевизия. Причините за инцидента все още се изясняват. Предполага се, че по това време е имало поледица по пътя Възможно е шофьорът да е заспал. С трудности той е бил изваден от кабината, но е оцелял и в момента е в болница.", "date": "2018.01.21", "title": "КОШМАР НА ПЪТЯ! Тир излетя от мост и падна в река "}
{"url": "http://pik.bg/%D1%85%D0%B0%D0%BA%D0%BD%D0%B0%D1%85%D0%B0-%D0%BF%D1%80%D0%BE%D1%84%D0%B8%D0%BB%D0%B0-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news721177.html", "text": "Днес сутринта е извършена нерегламентирана публикация в профила на президента Румен Радев в социалната мрежа \"Фейсбук\". Това съобщиха от прессекретариата на държавния глава. За случая са информирани компетентните служби и се извършва проверка. В ранните часове на деня, около 3 ч., на страницата на Румен Радев във Фейсбук се появи ето това: Препратката е към турски сайт за бързи кредити. След като престоя няколко часа, хакерската публикация бе отстранена и страницата на президента Радев вече функционира нормално.", "date": "2018.01.21", "title": "Хакнаха профила на Румен Радев във Фейсбук "}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D0%B5%D0%BC%D0%B0-%D1%87%D0%B5%D1%88%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-%D0%BD%D0%B0-22-%D1%8F%D0%BD%D1%83%D0%B0%D1%80%D0%B8-news721163.html", "text": "Премиерът Бойко Борисов ще проведе работна среща с чешкия си колега Андрей Бабиш на 22 януари (понеделник) в Министерския съвет, съобщиха от правителствената информационна служба, цитирани от Фокус. Двамата лидери ще разговарят по теми от взаимен интерес за двете страни, сред които са задълбочаването на икономическото сътрудничество и увеличаването на стокообмена. На срещата ще бъдат обсъдени и въпроси от европейския дневен ред – бъдещето на Европейския съюз (ЕС), подготовката на Многогодишната финансова рамка, както и приоритетите на Българското председателство на Съвета на ЕС.", "date": "2018.01.21", "title": "Премиерът Бойко Борисов приема чешкия си колега на 22 януари"}
{"url": "http://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%BA%D0%B0%D0%BA%D0%B2%D0%BE-%D0%BE%D1%87%D0%B0%D0%BA%D0%B2%D0%B0-%D0%B7%D0%BE%D0%B4%D0%B8%D0%B8%D1%82%D0%B5-%D0%BF%D1%80%D0%B5%D0%B7-%D0%B4%D0%BD%D0%B5%D1%88%D0%BD%D0%B8%D1%8F-%D0%B4%D0%B5%D0%BD-news721130.html", "text": "Днес сте в изгодна позиция. Промените са във ваша полза, независимо, че някои завистници се опитват да ви попречат да ги предприемете. Звездите ви подкрепят в желанието да постигнете целите си. Очаквайте информация за финансови постъпления. Денят е подходящ за взимане на важни решения. Смело се захванете със служебните си задачи и успехът няма да закъснее. Ще проведете дискусии и задълбочени разговори. Не забравяйте да сте практични. Очертават се проблеми на работното място. Предстои ви ден на спокойна работа, без напрежение и в разбирателство с вашите колеги. Вечерта предлага възможност за стабилизиране на деловите и личните отношения. Ако сте инатливи и заядливи сте в състояние да съсипете настроението на колегите си и да провалите деня си. Денят е неблагоприятен за вас. Не се правете на компетентни при липса на знания, а приемете мнението на околните, за да не предизвикате агресия в деловите си партньори и да не се злепоставите. Срещите и разговорите са успешни. Не ги отлагайте, ако са уговорени предварително, защото ще създадете неприятно впечатление. Сложете в ред документацията на фирмата си. Добра новина и изгодно предложение ще ви донесат приходи. Имате шанс за неочакван успех и благоприятно разрешаване на лични проблеми. Деловите разговори са успешни. Предложенията за доходи са примамливи, но ги обмислете добре. Днес сте притеснени, но ще се представите блестящо в поредната си изява на работното място. Предстои ви успешен ден, свързан с  вашите професионални цели. Завършете започнатата работа и без колебание се заемете с новите си задачи. Справяте се без усилия, но ядовете в дома ви са причина да работите по-бавно от обичайното. Проведете разговор с финансист, който да ви даде насоки за личната ви стабилност. Очаквайте предложение за допълнителна работа по впечатляващ проект, който е добре да приемете. На работното място със спокойствие сте в състояние да отхвърлите много работа. Днес сте изпълнени с енергия, но не работете прекалено активно. И без това ви липсва желание за работа. В състояние сте сами да си създадете проблеми, особено в личния живот. Възможни са грешки, ако се занимавате с преподавателска дейност. Ще се издигнете на важна професионална позиция и може да поставите ново начало в работата си. Не бъдете прибързани. Няма да успеете да разрешите лесно проблеми свързани с финансите. Не търсете потвърждение на правилността в своите действия. Колкото и да ви иска да си кажете мнението, бъдете тактични, мълчаливи и отговорни по отношение на служебните си задачи. Не очаквайте бързо и лесно разрешаване на финансови проблеми. Спорни отношения с ваш бивш делови партньор изискват намесата на правосъдието, за да си върнете вложените пари. Радвате се на успех на работното място, постигате целите си, завършвате служебните си задачи и будите възхитата на вашите колеги. В материално отношение не очаквайте промени. При необходимост проведете делови разговор, който е успешен. Вечерта са възможни проблеми с близък човек. Ще се появят внезапни препятствия, породени от странични фактори, които не трябва да ви притесняват. Имате възможност да се справите с всичко. Работете търпеливо и съсредоточено.  Не разчитайте на помощ отстрани и не се включвайте в конфликти.", "date": "2018.01.21", "title": "ХОРОСКОПЪТ НА АЛЕНА! Какво очаква зодиите през днешния ден "}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%B4%D0%B5%D1%86%D0%B0-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF-%D0%BD%D0%B0-%D0%BC%D1%8A%D0%B6-%D0%B2-%D0%BF%D0%B0%D1%80%D0%BA-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news721172.html", "text": "Труп на разложен мъж е намерен в парк &bdquo;Простор&ldquo; в събота към 19.00 часа, разкриха за\"Родопи 24\" отлично осведомени източници. На зловещата находка са се натъкнали деца на 13-14 години. Сигнализирали са веднага на спешен телефон 112. Тялото било открито в яма близо до прочутия преди години ресторант &bdquo;Робинзон&ldquo;.Тепърва ще се установява самоличността на мъжа. Предполага се, че това е тялото на изчезнал възрастен човек, който бе обявен за издирване от октомври м.г. Тогава имало сведения че обикаля в района на гробищата и парка. Документи за самоличност не са били открити. ", "date": "2018.01.21", "title": "ЗЛОВЕЩО! Деца откриха труп на мъж в парк в Кърджали "}
{"url": "http://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BD%D0%B0%D0%B9-%D0%B2%D0%B5%D0%BB%D0%B8%D0%BA%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D1%81-%D0%BC%D0%BE%D1%89%D0%BD%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-news721149.html", "text": "Външният министър на Великобритания Борис Джонсън призова да бъде подсигурена организацията на визита на американския президент Доналд Тръмп в Лондон, съобщава Известия, като се позовава на медиите на Острова. Според информацията, Джонсън е разкритикувал остро критиките срещу евентуалното посещение на Тръмп. Той е подчертал, че подобно отношение би могло сериозно да навреди на националните интереси на Великобритания. Борис Джонсън е отбелязал, че Доналд Тръмп е „избраният за президент на най-великата страна с мощна демокрация, страна, която в момента се явява най-близкият партньор на Великобритания в момента“.", "date": "2018.01.21", "title": "Борис Джонсън: Доналд Тръмп е президентът на най-великата страна с мощна демокрация"}
{"url": "http://pik.bg/%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%B5-%D0%BD%D0%B0%D0%B9-%D0%B2%D1%81%D0%B5%D0%BE%D0%B1%D1%85%D0%B2%D0%B0%D1%82%D0%BD%D0%B8%D1%8F%D1%82-%D0%B4%D0%BE%D0%BA%D1%83%D0%BC%D0%B5%D0%BD%D1%82-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%BE%D1%82-%D0%B3-news721161.html", "text": "Правосъдният министър Цецка Цацева коментира пред сутрешния блок на Би Ти Ви споровете около ратифицирането на Истанбулската конвенция. „Това е най-всеобхватният документ на Съвета на Европа от години насам – заяви министър Цачева. – Нека първо внимателно да се чете, а после да се правят коментари. Само ще кажа, че има над 75 страници бележки за това какво точно се влага в различните формулировки. Идният вторник в Софийския университет ще има обществено обсъждане, където се надявам всички въпроси да бъдат разяснени. Трябва да се знае, че няма да бъдат правени промени в Конституцията във връзка с конвенцията, няма да се въвежда трети пол, да се включва в учебните програми. Няма да признаваме еднополовите бракова, тъй като Конституцията не го позволява“.", "date": "2018.01.21", "title": "Цецка Цачева: Истанбулската конвенция е най-всеобхватният документ на Съвета на Европа от години насам"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B8%D0%B7%D1%82%D0%BE%D1%87%D0%B8%D0%BB%D0%B0-%D0%BB%D0%B8-%D0%B5-%D1%81%D0%B0%D0%BC%D0%BE-%D0%BF%D1%80%D0%B5%D0%B7-1999-%D0%B3-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0--news721174.html", "text": "Сагата с приватизацията на ВТД „Техноимпекс“ е като сериал – винаги има и още, и още. Тази приватизация е и като ръководство по безсрамие, крайна алчност и недостижимо двуличие. Сделката е определена от самата БСП през юни 2001 г. като една от знаковите съмнителни и сиви сделки, извършени от правителството на Иван Костов. Днешният лидер на същата БСП твърди, че атаката срещу тази сделка представлява атака срещу БСП и нейното ръководство. Това коментира на страницата си във Фейсбук бившият депутат от ГЕРБ Антон Тодоров. Ето какво пише още той: Излиза, че БСП атакува сама себе си, случва се нещо като автоимунно заболяване - имунната система, която защитава организма от болести, разпознава клетки на тялото като чужди. В резултат на това имунната система ги атакува. В отговор възниква т.нар. автоимунен отговор - отговор, насочен към самия организъм. Казано иначе, опитите на Корнелия Нинова да се тефлонизира с мантията на БСП води до значителни преки щети върху самата партия. Не знам докога ще я изтърпят да издевателства – все пак в тази партия има много хора, които нито са приватизирали по Костово време, нито са получавала милиони наготово по сметките на приватизираното предприятие, нито пък са прогонвани от социал-либерално правителство заради съмнения в корупция. А мушенгиите на Нинова нямат край – можете да бъдете уверени в това. Нито преди 20 години, нито сега. Да видим какво се случва веднага след приватизацията на външнотърговското дружество „Техноимпекс“. Скандалният договор между РМД-то на Корнелия Нинова и държавното дружество е сключен на 13 януари 1999 г. Защо е скандален ли? Надявам се вече сте осъзнали, че когато подписваш договор за сумата 700 000 щ.долара, които уж трябва да платиш и всъщност плащаш само 10 % от тях, или 70 000 щ.долара, а получаваш всичко все едно си платил 700 000 щ.долара, това не може да се опише другояче освен като скандално. Както вече писах, по сметките и кеш в касите на задграничните бюра на дружеството в Либия, Мароко и още няколко държави има валута с левова равностойност над 1,8 млн. лева. Живи, реални пари във валута – щатски долари, либийски динари /който са по-скъпи от долара по това време/, марокански дирхами и т.н. С подписването на договора Корнелия Нинова и сие придобиват тези пари и започват да се разпореждат с тях. Нека припомня, че РМД-то „Техноимпекс-98“ АД, в което Корнелия Нинова има тавана от акции, разрешени да се притежават по това време /33 %/ е поело ангажимент за инвестиции в новопридобитото ВТД. Тук, както предполагам помните, също е играла химикалката – първоначално по договор сумата, която събудилите се за една нощ „капиталисти“ от РМД-то трябва да внесат е 700 000 щ.долара. Но с три анекса за няколко месеца задължението е сведено от 700 000 на 300 000 щ.долара, разпределени за три години. През първата, 1999 г., РМД-то на другарката, пардон новозамогналата се приватизаторка Корнелия Нинова е трубвало да „инвестира“ 100 000 щ.долара. Както се досещате, Корнелия Нинова и сие са голи като соколи по това време – та тя живее на квартира в панелка в ж.к. „Сухата река“. Откъде могат да вземат 100 000 щ.долара, които да представят като инвестиция? Бинго, ама разбира се, че от скътаните парички по сметките и касите на задграничните бюра на прясно приватизираното дружество. И гледайте сега каква врътка измислят! Потресаващ наглост, нахалство, алчност и безочие на квадрат. Още на 15 януари 1999 г., три дни след подписването на приватизационния договор Корнелия нинова като главен акционер и изпълнителен директор на „Техноимпекс“ упълномощава с Пълномощно № 1/15.01.1999 г. лицето Стайко Димов Стайков „да приема и отчита средства постъпили по касата, да имвършва разплащания с английски партньори, да разписва разходни ордери и да извършва разплащания...на територията на Либия“. Звучи Ви познато името Стайко Димов Стайков ли? Правилно, това е същото лице, което с пълномощно от 20.10.1998 г. упълномощава бедната като църковна мишка тогава изпълнителна директорка на все още държавното ВТД „Техноимпекс“ /но нарочено да бъде приватизирано от правилните наши, разбирай доверени на върха на СДС хора/, да купува от негово име и с негови средства акции в РМД-то, което ще приватизира външнотърговското дружество с милиончетата по слетки и в каса. Забележете, че най-много доларчета и динари има в касата на задграничното бюро на „Техноимпекс“ в Либия, а лицето Стайко Стайков е ръководител на това бюро. Съпругата му по това време /с която после се развеждат/ е по една случайност счетоводител-отчетник на бюрото, т.е. директно движи паричните потоци. Чаткате ли, защото аз мисля, че от тези факти дори и кучетата на село вече разбраха схемата? Но да се върнем към онези 100 000 щ.долара собствени средства на дружеството, които трябва да бъдат „усвоени“, т.е. да бъдат представени като „инвестирани“, от нашите хора. И гледайте сега каква плоска и дърварска схема измислят. В пълно нарушение на договора, те вземат тези налични пари от сметките на доскорошното държавно дружество и ги превеждат на двама адвокати – един в Либия и един в Мароко. Калимерата е следната – още на 10.02.1999 г. сключват с либийския адвокат Емхемед Хамруни договор за адвокатски и правни консултации, както и за информационни услуги относно регистрацията на вече частното дружество „Техноимпекс“ в Либия. Срещу това „Техноимпекс“ се задължава да изплати на Емхемед Хамруни сумата от 40 000 либийски динара. Според заключението на вещото лице по дело, което Агенцията за следприватизационен контрол води след няколко години срещу РМД „Техноимпекс-98“ за неизпълнение на договора за инвестиции, доларовата равностойност на тези 40 000 либийски динари по това време е 94 117, 65 щ.долара. Половината от тази сума, или 20 000 либийски динара са преведени скорострелно още в деня на подписването на договора – 1002.1999 г. Ето, виждате разходния касов ордер за това. За 1999 г. либийският адвокат Емхемед Хамруни не е свършил за пет пари работа, както се вижда от документите, с които разполагам. Чак година по-късно, на 15.03.2000 г. той изпръаща едно уведомително писмо до Корнелия нинова, че съществува законодателна забрана във връзка с откриването на клон на дружеството „Техноимпекс“ в Либия и е предложил същото да се регистрира в Либийската компания за желязо и стомана. Едва 2002 г. видно от писмо на Либийската компания за желязо и стомана, забележете, от 13.01.2002 г., е регистриран клон на „Техноимпекс“ в Либия. И за всичко това Емхемед Хамруни е получил 94 117, 65 щ.долара. Как Ви се струва тази същита с бели конци мушенгия за източване на налични средства от сметките на новопридобитоот држество? Още поече, че когато Агенцията за следприватизационен контрол започва дело срещу РМД-то „Техноимпекс-98“ на Корнелия Нинова за неизпълнение на приватизационния договор в частта му за инвестициите, на един от документите съдийския състав пише ясно и безапелационно: РМД „Техноимпекс-98“ не е предоставил доказателства по изпълнението на консултантския договор. Нещо повече, съдът на втора и трета инстанция приеима, че такива доказателства не са представени не само от либийския адвокат Емхемед Хамруни, но и от мароканския адвокат Абделазис Седах, с когоот е подписан идентичен договор през 1999 г. за сумата 6100 щ. долара. Но пък общата сума надвишава с малко задължението на Корнелия Нинова и нейното РМД „Техноимпекс-98“ АД по инвестиционната програма, която са поели като ангажимент по приватизационния договор за 1999 г. – 100 000 щ.долара. Какво разбираме от всичко дотук? По сметките на държавното дружество е имало първоначално валута в левова равностойност над 1,8 млн. След няколко месеца тази сума от реални, живи, кеш пари се увеличава с приблизително нови 350 000 лв., защото по сметките на вече приватизираноот дружество внезапно постъпват забавени плащания от контрагенти, които се разплащат за услуги, извършени от държавното все още тогава ВТД „Техноимпекс“, т.е. Корнелия Нинова и сие разполагат с над 2,1 млн. лв. във различни валути, които чакат да бъдат „усвоени“. Един от каналите за източването на тези суми е сключването на фиктивни договори. Както ще напишат от Агенцията за следприватизационен контрол на единия разходен касов ордер, с който се превеждат 20 000 либийски динара, или около 47 000 щ.долара на Емхемед Хамруни „това не е доказателство, че сумата действително е платена на либийския адвокат“. Това е заключението, което е вписано в решенията и мотивите по присъдите /с които РМД-то на К. Нинова „Техноимпекс-98“ е осъдено да плати 50 000 щ.долара неустойка заради неизпълнението на приватизационния договор в частта за инвестиционната програма/ и на Софийски градски съд, и на Софийски апелативен съд, и на Върховния касационен съд. И наистина, всичко е толкова прозрачно и дилетантски изпълнено, че би било смешно, ако не беше толкова гнусно. Вижте дори само „разписката“ от едно изречение, с която Емхемед Хамруни „удостоверява“, че е получил два пъти по 20 000 либийски динара, или 94 117, 65 щ.долара. Както ще напише един от съдиите осъдил РМД-то – липсват всякакви атрибути, които поне да съдържат аурата на достоверност в тези документи, които трябва да докажат, че над 100 000 щ. долара са действително платени за някаква дейност. Друг е въпросът за какво са платени и дали изобщо са платени. Защо мисля така ли? Спомнете си, че същата 1999 г., на 5 октомври Корнелия Нинова купува огромен апартамент от 125 кв. м. с гараж от над 23 кв. м. Същата Корнелия Нинова, която до този момент живее в панелка в ж.к. „Сухата река“ изведнъж рязко се замогва, за да може да извади няколко десетки хиляди долара и да плати на строителната фирма „Аспекти плюс“ за апартамента и гаража. Същите апартамент и гараж, за които днес категорично отказва да си спомни, че е купила и дори е вписала собственоръчно в своята декларация пред Сметната палата десет години по-късно. Сделката по покупката на този апартамент и гаража присъства и в Имотния регистър, факсимилета от който виждате. Моята работа беше да задам въпросите и да намеря и публикувам документите. Отговорите и изводите оставям на Вас, аз своите за себе си съм ги направил.", "date": "2018.01.21", "title": "ПЪРВО В ПИК! Антон Тодоров с нови разкрития: Източила ли е само през 1999 г. Корнелия Нинова 100 000 долара от „Техноимпекс“ (ДОКУМЕНТИ)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B8%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%82%D1%83%D1%80%D0%B8%D0%B7%D0%BC%D0%B0-%D0%B8-%D0%B2%D1%82%D0%BE%D1%80%D0%B8%D1%8F-%D0%BB%D0%B8%D1%84%D1%82-%D0%BD%D0%B0-%D0%B1%D0%B0%D0%BD%D1%81%D0%BA%D0%BE-news721165.html", "text": "България има изключително богат туристически потенциал, но за да го развиваме, трябва да имаме достъп до планината, а това става чрез ски лифтове. Това каза министърът на туризма Николина Ангелкова в интервю за предаването „Денят започва с Георги Любенов“ по БНТ. По думите ѝ туризмът губи oт това, че няма повече лифтови съоръжения не само в Банско и в Пирин, но и в други региони, тъй като те водят до повече туристи и инвестиции. „Важно е всички наши курорти да бъдат развивани, a ски пистите биха помогнали да развиваме целогодишен туризъм. Правителството взе конкретно решение за Банско и там никъде не казано, че ще се строят къщи и хотели - няма как да се появи и един забит пирон без да са минали всички необходими процедури. Искаме да дадем възможност, ако се спазват всички изисквания на закона, строителството на втори лифт да бъде реализирано. Но има още - трябва да се даде екологична и още множество други оценки, които да гарантират че ще бъдат спазени изискванията на европейскотозаконодателство“, каза още министър Ангелкова и уточни, че е поет ангажимент да бъдат засадени двойно повече дървета от тези, които ще бъдат отсечени при изграждането на втори лифт в Банско. „Важното е, че се дава възможност на един регион да се развива и така и трябва да бъде. Трябва да бъдат приети и плановете за управление на Рила, на Витоша, спазвайки националното и европейското законодателство. А всяко едно инвестиционно намерение минава през тях, заради което има висш експертен екологичен съвет“, каза още тя и уточни, че правителството винаги се е опитвало да намери решение чрез диалог, но трябва да се правят и компромиси. На въпрос дали вицепремиерът Валери Симеонов ще прави акции в дискотеките по морето и през лятото на тази година тя отговори, че това зависи единствено от него. „Продължаваме със засиления контрол целогодишно по всички курорти и максимално ще работим за облекчаване на административните изисквания, така че това да доведе до повишаване на качеството на туристическия продукт, който предлагаме“, каза министър Ангелкова.", "date": "2018.01.21", "title": "Министър Николина Ангелкова с горещ коментар за туризма и втория лифт на Банско "}
{"url": "http://pik.bg/%D0%B0%D0%B2%D0%B0%D1%80%D0%B8%D1%80%D0%B0%D0%BB-%D0%BA%D0%B0%D0%BC%D0%B8%D0%BE%D0%BD-%D0%B7%D0%B0%D1%82%D0%B2%D0%BE%D1%80%D0%B8-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B5%D0%B4%D0%BD%D0%B0-%D0%BE%D1%82-%D0%BB%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D0%BF%D1%8A%D1%82%D1%8F-%D0%B7%D0%BB%D0%B0%D1%82%D0%B8%D1%80%D1%8A%D1%82-%E2%80%93-%D0%BF%D1%87%D0%B5%D0%BB%D0%B8%D0%BD%D0%BE%D0%B2%D0%BE-news721176.html", "text": "Временно движението през Прохода на Републиката в участъка Златирът – Пчелиново се осъществява двупосочно в една лента поради аварирал камион, съобщават от пресцентъра на Агенция \"Пътна инфраструктура\" (АПИ), цитиарни от Фокус. Движението се регулира от \"Пътна полиция\". Уточнява се, че става дума за  движението по път II-55 Велико Търново – Гурково през Прохода на Републиката, в участъка Златирът – Пчелиново.", "date": "2018.01.21", "title": "Аварирал камион затвори временно една от лентите на пътя Златирът – Пчелиново"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-24-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D1%81-%D0%BB%D0%B5%D0%BA%D0%B8-%D0%BD%D0%B0%D1%80%D0%B0%D0%BD%D1%8F%D0%B2%D0%B0%D0%BD%D0%B8%D1%8F-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B2%D1%80%D0%B0%D1%86%D0%B0-%D1%81%D0%BD%D0%B8%D0%BC%D0%BA%D0%B8-news721164.html", "text": "Жена на 24 години е ранена леко при катастрофата на входа на Враца, съобщава Конкурент. Инцидентът е станал в следобедните часове на 20 януари (събота). От полицията потвърдиха, че сблъсъкът между два автомобила с марката „Опел“ е предизвикан от водача на „ Опел Вектра“, който е излизал на главен път и не е спазил предимството. Виновният водач – М.Т.В. на 46 г. от Козлодуй, както и шофьорът на ударения „Опел Астра“ – А.Б.П., на 48 г. от Бели извор, са дали отрицателни проби за алкохол. Щетите от катастрофата се оценяват на около 400 лв. Снимки: Конкурент.бг", "date": "2018.01.21", "title": "Инцидент! 24-годишна жена с леки наранявания след катастрофа край Враца (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D1%81%D0%BA%D0%B8%D1%8F%D1%82-%D1%81%D0%B8%D0%BD-%D1%85%D1%80%D0%B8%D1%81%D1%82%D0%B8%D1%8F%D0%BD-%D0%B3%D1%83%D1%89%D0%B5%D1%80%D0%BE%D0%B2-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D1%81%D0%BB%D0%B5%D0%B4-%D0%BD%D0%BE%D1%89%D0%BD%D0%BE-%D0%BC%D0%B5%D0%BB%D0%B5---%D0%BE%D1%89%D0%B5-%D0%B3%D0%BE-%D0%B4%D1%8A%D1%80-news721213.html", "text": "Милионерският син Християн Гущеров е арестуван и от няколко часа е в столичното 6-то РПУ, потвърдиха от там пред ПИК. Бившият съпруг на фолк певицата Мария и настоящ годеник на плеймейтката Светлана Василева е участвал в среднощно меле в заведение, след което се е озовал в ареста. Причината да бъде задържан е, че се е държал непристойно с униформени. Полицаите били извикани в заведението по сигнал за бой. По всяка вероятност Гущеров е участвал и в мелето, но все още това се изяснява. Задържани са и други клиенти на заведението, съобщиха от полицията.", "date": "2018.01.21", "title": "ИЗВЪНРЕДНО В ПИК! Милионерският син Християн Гущеров арестуван след нощно меле - още го държат в столично РПУ"}
{"url": "http://pik.bg/%D0%BA%D0%B0%D0%BC%D0%B8%D0%BE%D0%BD-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B2-%D1%83%D0%BD%D0%B3%D0%B0%D1%80%D0%B8%D1%8F-news721218.html", "text": "Лек автомобил и камион с българска регистрация са се сблъскали на главен път 55 в унгарския южен комитат Бач-Кишкун, предава Del Magyarorszag, цитиран от Фокус. Шофьорът на камиона е тежко ранен и е откаран в болницата на град Бая. При сблъсъка автомобилът се е преобърнал на покрив. На място са пристигнали полицейски и пожарни коли. Засегнатият участък на пътя е временно затворен.", "date": "2018.01.21", "title": "Камион с българска регистрация катастрофира в Унгария!"}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D1%82%D0%B0%D0%BD%D0%BA%D0%BE%D0%B2%D0%B5-%D0%BF%D0%BE%D0%B4%D0%B4%D1%8A%D1%80%D0%B6%D0%B0%D1%82-%D0%BD%D0%B0%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%B2-%D0%B0%D1%84%D1%80%D0%B8%D0%BD-news721166.html", "text": "Танкове на въоръжените сили на Турция подкрепят настъплението на формированията на опозиционната „Сирийска свободна армия“ в района на Африн, предава ТАСС, цитирана от Фокус. Агенцията се позовава на местни медии. Не се уточнява, дали танковете са навлезли в Африн или водят огън от турска територия. По-рано турските медии съобщиха, че ССА е пристъпила към широкомащабна операция в района на Африн против кюрдските „Отряди за народна самоотбрана“ и партия „Демократически съюз“. Ог Генералният щаб на турската армия обявиха вчера началото на операция „Маслинова клонка“ срещу кюрдските сили в района на Африн, обитаван от близо 1,5 млн. сирийски кюрди. Анкара смята „Отрядите за народна самоотбрана“ за сирийско разклонение на ПКК, призната в Турция за терористична организация.", "date": "2018.01.21", "title": "Турски танкове поддържат настъплението на сирийската опозиция в Африн"}
{"url": "http://pik.bg/%D1%81%D1%82%D0%BE%D1%82%D0%B8%D1%86%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%B0%D0%BD%D1%82%D0%B8-%D1%82%D1%80%D1%8A%D0%BC%D0%BF-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D1%81%D0%B0%D1%89-news721153.html", "text": "Година след като Доналд Тръмп положи клетва като президент, огромни протести се проведоха в редица американски градове, сред които Ню Йорк, Лос Анджелис или Чикаго, съобщи Би Ти Ви. Демонстрации се проведоха в над 200 американски града и протестиращите са стотици хиляди. Само в трите мегаполиса Ню Йорк, Чикаго и Лос Анджелис организаторите на демонстрациите твърдят, че участниците в тях са 400 000. В тях се включиха звезди на шоубизнеса като Упи Голбърг, Натали Портман, Виола Дейвис, Ева Лонгория, Скарлет Йохансон, Роб Райнър и Джейн Фонда. Протестиращите изразяват недоволството си от политиката на Тръмп по различни въпроси, сред които имиграцията, абортите, правата на жените, на хомосексуалистите, бисексуалните и транссексуалните и др. И докато протестите се провеждаха, Тръмп се опита да ги обърне в своя полза с публикация в „Туитър”. В него той каза, че днешният ден е отличен и насърчи хората да организират шествия, за да отпразнуват безпрецедентните исторически постижения и икономическите успехи в САЩ през последните 12 месеца. „Безработицата при жените е най-ниската от 18 години”, написа още в Тръмп. Много от плакатите, които носеха демонстрантите, показваха, че те имат различни поводи да са недоволни от Тръмп. Някои изразяваха недоволство от предполагаемата некомпетентност на неговата администрация, а други от отношението му към жените и срещу неравенството между мъже и жени. В много от градовете в демонстрациите се включиха членове на движението срещу сексуални посегателства и сексуалния тормоз „Аз също” (#metoo). На много места протестиращите припомняха, че тази година е важна и ще има избори за Конгрес в САЩ. „Властта е в урните”, казаха някои от участниците в демонстрациите. Бившият американски държавен секретар и кандидат за президент на демократите Хилари Клинтън приветства походите на жените. Клинтън нарече в „Туитър” походите „завет за силата и издръжливостта на жените навсякъде”. Протести имаше и в Палм Бийч във Флорида, където няколкостотин демонстрантите решиха да отидат до имението на Тръмп Мар-а-Лаго. За днес и утре на много места освен в САЩ, но и на други места по света, сред които Пекин, Буенос Айрес и Найроби, са планирани стотици митинги в подкрепа на предоставянето на повече права на жените. Утре ще има голяма демонстрация и в Лос Анджелис.", "date": "2018.01.21", "title": "Стотици се включиха в анти-Тръмп протестите в САЩ"}
{"url": "http://pik.bg/%D1%83%D0%B4%D0%B0%D1%80-%D0%B2-%D1%82%D1%83%D0%BD%D0%B8%D1%81-%D0%B1%D0%B5-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%B5%D0%BD-%D0%BB%D0%B8%D0%B4%D0%B5%D1%80-%D0%BD%D0%B0-%E2%80%9E%D0%B0%D0%BB-%D0%BA%D0%B0%D0%B9%D0%B4%D0%B0%E2%80%9C-news721148.html", "text": "Силите за сигурност в Тунис са ликвидирали един от регионалните лидери на терористичната организация „Ал Кайда“, съобщава БГНЕС, позовавайке се на информация на агенция ТАП. Агенцията цитира официален представител в Тунис. Той уточнява, че на границата с Алжир при засада е убит Биел Коби, който е отговарял и ръководил терористичната организация в Магреб. Коби се смятан за дясната ръка на лидера на „Ал Кайда“ за Магреб Аким Абуа Вадуд. Агенция ТАП уточнява, че при сблъсъците \"с терористичната група в Касерин има и двама ранени\". Нова телевизия", "date": "2018.01.21", "title": "Удар! В Тунис бе ликвидиран регионален лидер на „Ал Кайда“"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D0%B0%D0%BC%D0%BE-%D1%81%D0%B5%D0%BB%D1%8F%D0%BD%D0%B4%D1%83%D1%80%D0%B8-%D0%BA%D0%BE%D0%BC%D1%83%D0%BD%D1%8F%D0%B3%D0%B8-%D0%B8-%D0%BF%D1%83%D1%82%D0%B8%D0%BD-news721178.html", "text": "Много обичам, когато свръхморалистичната, богоизбраната, богатата и хиперактивната българска виртуална общност, обречена доживот да стои парламентарно непредставена, защото никой не може да се огледа в небесносините ѝ очи както трябва, започне да дивее, да пали огньове и да търси виртуални жертвоприношения, за да засити глада си. Тази общност постоянно се нуждае от обект за колективна омраза, защото тя съществува като вампир, който смуче кръв и няма как да си самодоказва, че е избраница на небесата, ако не тъпче нечии кости. И така, тези дни на мушката се оказаха всички селяни, идиоти, простаци, кретени, балканци и животни, които не искали да приемат Истанбулската конвенция, и каква пошлост, господи, подозирали, че чрез нея в България се промъква законова възможност за признаването на \"третия пол\". Носителите на последната и окончателна истина обичат да фучат иронично и да пишат дълги статуси за дивотията на селяндурите. Не си истински градски десен, ако поне два пъти на ден не напишеш текст, в който да подчертаеш, че още в детската градина си чел Джудит Бътлър, а понятието \"джендър\" ти е близо до сърцето като луксозния стриптийз клуб, който посещаваш, когато трябва да си починеш от ужаса на това да живееш в България, заобиколен от комуняги, путинисти и хейтъри на третия пол. Започваме така шеговито, за да подчертаем един много важен факт. Щом описаните по-горе се вдигнат като един да громят народа и да защитават нещо, то значи човек е задължително да почне да се оглежда подозрително. Щом дори черният богослов Калин Янакиев се включи в защитата на Истанбулската конвенция, то значи в нея със сигурност има заложена бомба, която чака да избухне в лицата ни. Нивата на истерия достигнаха забележителни нива, което е ясен знак, че ни се поднася юридически троянски кон, който трябва да бъде огледан внимателно. Свръхинтелектуалците, небесните разуми така и не разбраха, че вече не са в състояние да задават дневния ред на страната по начина, по който го разбират. \"Селяните\" просто схванаха механизмите, по които ги работят, и именно те задават дневния ред на страната. Видях, че мнозина се горещят: \"Ама третият пол ли е най-важната тема за страната?\". Ами щом хората кипят, щом ги вълнува, щом не искат да се примирят, то това със сигурност означава, че в темата има заряд и не е маловажна. Нека точно тук да кажа няколко думи от себе си. Нямам нищо против това всеки да се чувства добре в собствената си кожа и да има правото да го изрази. Както и никога не бих приел някой да бъде тормозен заради сексуалната си ориентация. Но въвеждането на \"третия пол\" не е опит за защита, а насаждането на определен вид идеология. И тази идеология е абсолютно чужда на българската душа, както и на българските ценности. Някой някъде е решил, че в блестящия нов свят всички трябва да бъдем уеднаквени, стъпкани, превърната в консуматори, третополови създания единствено с икономически страсти в душата си, но това среща и ще среща все повече съпротива. Ясно е, че разговорът за сексуалната ориентация ще бъде воден у нас, но ако някой иска той да има успешен край, то дискусията не бива да се води под дулото на конвенции и всякакви други текстове, които се опитват да взривят нормите на местното право и конституция. Появи се и интелектуална версия за защита на темата. В Истанбулската конвенция, казват защитниците, понятие \"трети пол\" няма. В българския превод се появява странното словосъчетание \"социален пол\", което всъщност било лош превод на термина \"джендър\". А джендърът, казват те, е идеологически разказ за ролята на пола и поведението на мъжа и жената и поради тази причина нямало никаква опасност това да вкара през задната врата (ох, съзнавам двусмислието, но ще го оставя умишлено) третия пол у нас. Винаги съм знаел, че интелектуалната патетика може да бъде опияняваща и да даде на човек усещането, че държи ключа към обяснението на целия свят. Но поради строго специфични причини \"третият пол\" е основно идеологически разказ и нищо друго. Той не съществува в естествен вид в природата и следователно отварянето на възможност за всякакъв разказ, пък бил той идеологически, поетически или поетичен, всъщност го узаконява. Третият пол е идеология. И то идеология, която голяма част от Европа отказва да приеме, защото противоречи на изконни ценности и разбирания. Тази идеология обаче се насажда с огън и меч. Наскоро от Великобритания дойде новината, че вече няма да се казва \"бременна жена\", а \"бременен човек\", все едно някой друг пол може да ражда. Това е доста иронично, защото при проверка се оказа, че Великобритания е една от страните, която е подписала, но не е ратифицирала Истанбулската конвенция и едва ли скоро ще го направи. Между другото аз имам тежък опит с един от идеолозите на идеята за пол отвъд мъжа и жената - Джудит Бътлър. Преди много години в ръцете ми попадна книгата \"Безпокойства около родовия пол\" и още заглавието ме накара да подозирам, че аз и авторката няма да станем първи приятели. След това няколко дни правих напразни опити да я чета, а най-накрая рухнах от безсилие и се отказах. Доста време живях с усещането, че съм тъп, но после видях, че дори и на родната си американска земя Бътлър не е оценява докрай - през 1998 г. ѝ дават награда за лошо писане, защото само който не се е опитал да я чете, само той може да стои без ужас на мястото си, като говори за нея. Другият мотив в защита на конвенцията е по-изразителен и смислен. Той гласи, че това е текст, който се противопоставя на насилието над жените и заради това трябва да бъде приветстван. В аргумента има логика и е факт, че насилието над жени е нещо отвратително, което трябва да бъде изкоренено по всякакъв начин. Проблемът е, че България и сега има законодателство, което предвижда такава защита. Но то буксува отвратително. Много жени в страната могат да ви разкажат истории за това как полицаите на практика не реагират на сигнали за домашно насилие. Появяват се на място, предупреждават, а след това отново отлитат в нощта, без да предприемат реални мерки. Малко след Нова година Софийският градски съд осъди 65-годишния Венцислав Василев на 13 години и 4 месеца затвор за убийството на неговата 22 години по-млада съпруга Елена. Случаят е поразителен, защото след убийството стана ясно, че жената няколко пъти е алармирала полицията за тормоз от страна на съпруга си, за това, че той я преследва, но никой не бе предприел никакво действия. И сега някой сериозно твърди, че като приемем Истанбулската конвенция, това ще се промени с магическа пръчка, така ли? А и тези, които смятат, че правата на жените не са докрай защитени, спокойно могат да поискат някои текстове от конвенцията да отпаднат, нали така? Само че никой не го прави. Защото целта не са правата на жените. Целта е да бъде спуснато отгоре и узаконено различното от мъжа и жената разбиране за пола, което се нарича \"трети пол\". Всъщност цялата тази дискусия за третия пол целѝ да ни отклони от най-важното. Бруталният начин, по който се опитват да насадят у нас тотално чужди на разбирането ни ценности, и то без какъвто и да е опит за елементарна дискусия. Както всяка нередност в живота ни, и тази става с бързо заседание на правителството, неясни мотиви за придвижване на текста, пускане по пързалката на целия народ и поредната порция от безродници, които се опитват да ни представят външни умотворения като някакво небесно послание. А всъщност българите искат толкова малко - те настояват правителството да не стреля в гърба им за пореден път. Народът прие с мълчание това, че го ограбиха, това, че посегнаха на бъдещето му, това, че го лъгаха толкова много години, и откри своето упование в кротката идея, че един ден тази буря ще свърши. Само че когато посегнат на ценностите му, тогава става страшно. Опитаха се да пренапишат историята и изведнъж Шипка се оказа най-посещаваното място за 3 март. Сега се опитват да посегнат на някои вечни неща и след това ще се чудят защо тези тъпи българи, които по план отдавна вече не трябваше да мърдат и да шават, не само се съпротивляват, но и гледат лошо и псуват под мустак. Ами защото така се прави, когато ти отнемат всичко друго. И се опитат да го заместят с третия пол. Много обичам, когато свръхморалистичната, богоизбраната, богатата и хиперактивната българска виртуална общност, обречена доживот да стои парламентарно непредставена, защото никой не може да се огледа в небесносините ѝ очи както трябва, започне да дивее, да пали огньове и да търси виртуални жертвоприношения, за да засити глада си. Тази общност постоянно се нуждае от обект за колективна омраза, защото тя съществува като вампир, който смуче кръв и няма как да си самодоказва, че е избраница на небесата, ако не тъпче нечии кости. И така, тези дни на мушката се оказаха всички селяни, идиоти, простаци, кретени, балканци и животни, които не искали да приемат Истанбулската конвенция, и каква пошлост, господи, подозирали, че чрез нея в България се промъква законова възможност за признаването на \"третия пол\". Носителите на последната и окончателна истина обичат да фучат иронично и да пишат дълги статуси за дивотията на селяндурите. Не си истински градски десен, ако поне два пъти на ден не напишеш текст, в който да подчертаеш, че още в детската градина си чел Джудит Бътлър, а понятието \"джендър\" ти е близо до сърцето като луксозния стриптийз клуб, който посещаваш, когато трябва да си починеш от ужаса на това да живееш в България, заобиколен от комуняги, путинисти и хейтъри на третия пол. Започваме така шеговито, за да подчертаем един много важен факт. Щом описаните по-горе се вдигнат като един да громят народа и да защитават нещо, то значи човек е задължително да почне да се оглежда подозрително. Щом дори черният богослов Калин Янакиев се включи в защитата на Истанбулската конвенция, то значи в нея със сигурност има заложена бомба, която чака да избухне в лицата ни. Нивата на истерия достигнаха забележителни нива, което е ясен знак, че ни се поднася юридически троянски кон, който трябва да бъде огледан внимателно. Свръхинтелектуалците, небесните разуми така и не разбраха, че вече не са в състояние да задават дневния ред на страната по начина, по който го разбират. \"Селяните\" просто схванаха механизмите, по които ги работят, и именно те задават дневния ред на страната. Видях, че мнозина се горещят: \"Ама третият пол ли е най-важната тема за страната?\". Ами щом хората кипят, щом ги вълнува, щом не искат да се примирят, то това със сигурност означава, че в темата има заряд и не е маловажна. Нека точно тук да кажа няколко думи от себе си. Нямам нищо против това всеки да се чувства добре в собствената си кожа и да има правото да го изрази. Както и никога не бих приел някой да бъде тормозен заради сексуалната си ориентация. Но въвеждането на \"третия пол\" не е опит за защита, а насаждането на определен вид идеология. И тази идеология е абсолютно чужда на българската душа, както и на българските ценности. Някой някъде е решил, че в блестящия нов свят всички трябва да бъдем уеднаквени, стъпкани, превърната в консуматори, третополови създания единствено с икономически страсти в душата си, но това среща и ще среща все повече съпротива. Ясно е, че разговорът за сексуалната ориентация ще бъде воден у нас, но ако някой иска той да има успешен край, то дискусията не бива да се води под дулото на конвенции и всякакви други текстове, които се опитват да взривят нормите на местното право и конституция. Появи се и интелектуална версия за защита на темата. В Истанбулската конвенция, казват защитниците, понятие \"трети пол\" няма. В българския превод се появява странното словосъчетание \"социален пол\", което всъщност било лош превод на термина \"джендър\". А джендърът, казват те, е идеологически разказ за ролята на пола и поведението на мъжа и жената и поради тази причина нямало никаква опасност това да вкара през задната врата (ох, съзнавам двусмислието, но ще го оставя умишлено) третия пол у нас. Винаги съм знаел, че интелектуалната патетика може да бъде опияняваща и да даде на човек усещането, че държи ключа към обяснението на целия свят. Но поради строго специфични причини \"третият пол\" е основно идеологически разказ и нищо друго. Той не съществува в естествен вид в природата и следователно отварянето на възможност за всякакъв разказ, пък бил той идеологически, поетически или поетичен, всъщност го узаконява. Третият пол е идеология. И то идеология, която голяма част от Европа отказва да приеме, защото противоречи на изконни ценности и разбирания. Тази идеология обаче се насажда с огън и меч. Наскоро от Великобритания дойде новината, че вече няма да се казва \"бременна жена\", а \"бременен човек\", все едно някой друг пол може да ражда. Това е доста иронично, защото при проверка се оказа, че Великобритания е една от страните, която е подписала, но не е ратифицирала Истанбулската конвенция и едва ли скоро ще го направи. Между другото аз имам тежък опит с един от идеолозите на идеята за пол отвъд мъжа и жената - Джудит Бътлър. Преди много години в ръцете ми попадна книгата \"Безпокойства около родовия пол\" и още заглавието ме накара да подозирам, че аз и авторката няма да станем първи приятели. След това няколко дни правих напразни опити да я чета, а най-накрая рухнах от безсилие и се отказах. Доста време живях с усещането, че съм тъп, но после видях, че дори и на родната си американска земя Бътлър не е оценява докрай - през 1998 г. ѝ дават награда за лошо писане, защото само който не се е опитал да я чете, само той може да стои без ужас на мястото си, като говори за нея. Другият мотив в защита на конвенцията е по-изразителен и смислен. Той гласи, че това е текст, който се противопоставя на насилието над жените и заради това трябва да бъде приветстван. В аргумента има логика и е факт, че насилието над жени е нещо отвратително, което трябва да бъде изкоренено по всякакъв начин. Проблемът е, че България и сега има законодателство, което предвижда такава защита. Но то буксува отвратително. Много жени в страната могат да ви разкажат истории за това как полицаите на практика не реагират на сигнали за домашно насилие. Появяват се на място, предупреждават, а след това отново отлитат в нощта, без да предприемат реални мерки. Малко след Нова година Софийският градски съд осъди 65-годишния Венцислав Василев на 13 години и 4 месеца затвор за убийството на неговата 22 години по-млада съпруга Елена. Случаят е поразителен, защото след убийството стана ясно, че жената няколко пъти е алармирала полицията за тормоз от страна на съпруга си, за това, че той я преследва, но никой не бе предприел никакво действия. И сега някой сериозно твърди, че като приемем Истанбулската конвенция, това ще се промени с магическа пръчка, така ли? А и тези, които смятат, че правата на жените не са докрай защитени, спокойно могат да поискат някои текстове от конвенцията да отпаднат, нали така? Само че никой не го прави. Защото целта не са правата на жените. Целта е да бъде спуснато отгоре и узаконено различното от мъжа и жената разбиране за пола, което се нарича \"трети пол\". Всъщност цялата тази дискусия за третия пол целѝ да ни отклони от най-важното. Бруталният начин, по който се опитват да насадят у нас тотално чужди на разбирането ни ценности, и то без какъвто и да е опит за елементарна дискусия. Както всяка нередност в живота ни, и тази става с бързо заседание на правителството, неясни мотиви за придвижване на текста, пускане по пързалката на целия народ и поредната порция от безродници, които се опитват да ни представят външни умотворения като някакво небесно послание. А всъщност българите искат толкова малко - те настояват правителството да не стреля в гърба им за пореден път. Народът прие с мълчание това, че го ограбиха, това, че посегнаха на бъдещето му, това, че го лъгаха толкова много години, и откри своето упование в кротката идея, че един ден тази буря ще свърши. Само че когато посегнат на ценностите му, тогава става страшно. Опитаха се да пренапишат историята и изведнъж Шипка се оказа най-посещаваното място за 3 март. Сега се опитват да посегнат на някои вечни неща и след това ще се чудят защо тези тъпи българи, които по план отдавна вече не трябваше да мърдат и да шават, не само се съпротивляват, но и гледат лошо и псуват под мустак. Ами защото така се прави, когато ти отнемат всичко друго. И се опитат да го заместят с третия пол.", "date": "2018.01.21", "title": "САМО В ПИК И \"РЕТРО\"! Александър Симов с ексклузивен коментар: Само селяндури, комуняги и путинисти не искат „третия пол”? На мушката на градските десни са всички „кретени” и „балканци”, които скачат срещу Истанбулската конвенция"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-12-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%BD%D0%B0-%D0%B1%D0%BE%D0%BC%D0%B1%D0%B0-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news721175.html", "text": "Представители на афганистанските сили за сигурност съобщават, че поставена край път бомба е отнела живота на най-малко 12 цивилни в западната провинция Херат, съобщи  ABC News, цитирана от Фокус. Говорителят на местното полицейско управления Абдул Ахад Вализада съобщи, че 13-ти човек е ранен при експлозията, избухнала тази сутрин, ударила превозно средство в района Гулран. Все още никоя терористична групировка не е поела отговорност за нападениет. Според Вализада, зад него стоят талибаните, които често поставят експлозиви по пътищата.", "date": "2018.01.21", "title": "Най-малко 12 убити при взрив на бомба в Афганистан"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%82%D0%B0%D0%BA%D1%81%D0%B8-%D1%81-%D0%BA%D0%BB%D0%B8%D0%B5%D0%BD%D1%82%D0%B8-%D0%BE%D1%82%D0%BD%D0%B5%D1%81%D0%B5-%D0%B0%D1%83%D0%B4%D0%B8-news721219.html", "text": "Тежка катастрофа е станала рано тази сутрин на светофара до „Билковата аптека“. За това съобщиха читатели на \"Флагман\", които са станали свидетели на мелето. Те изпратиха снимки на тежкия сблъсък, след който двете коли буквално са смлени. Свидетели твърдят, че колите са се ударили два пъти. Засичат се точно на светофара, след което се завъртат и се сблъскват за втори път. Цялата предница на черното Ауди комби е потрошена. Щетите по таксито също са сериозни. В момента на удара в жълтата кола имало клиенти. Като по чудо пътниците се отървали невредими след катастрофата. Не са пострадали сериозно и шофьорите на двата автомобила. „Аудито се движеше на път с предимство по „Сан Стефано“ в посока ул. „Гладстон“. Таксито караше по „Христо Ботев“ към „Трапезица“. По това време светофарът на кръстовището не работи и таксиджията си мина директно, без дори да се огледа. Ударите бяха доста силни, особено този, след като колите се завъртяха. Слава Богу, че няма пострадали“, разказа за Флагман.бг очевидец на катастрофата. Той добави, че след удара по мократа настилка се разхвърчали стъкла от потрошените коли, а хората били спасени от еърбеците в автомобилите.", "date": "2018.01.21", "title": "Зверска катастрофа в Бургас! Такси с клиенти отнесе Ауди"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D0%B1%D0%BE%D0%BC%D0%B1%D0%B0-%D1%81%D0%BB%D0%B5%D0%B4-%D0%BE%D1%81%D1%82%D1%8A%D1%80-%D1%81%D0%BA%D0%B0%D0%BD%D0%B4%D0%B0%D0%BB---%D1%80%D0%BE%D0%BD%D0%B0%D0%BB%D0%B4%D0%BE-%D0%B0%D1%83%D1%82-%D0%BE%D1%82-%D0%B1%D0%B5%D1%80%D0%BD%D0%B0%D0%B1%D0%B5%D1%83-news721168.html", "text": "От Реал (Мадрид) са информирали Кристиано Роналдо, че спокойно може да преговаря с други клубове за негов летен трансфер, пише \"Гол\", позовавайки се на информация на Yahoo Sports. Твърди се, че лично босът на \"кралете\" Флорентино Перес ясно осъзнава, че в момента португалеца явно повече тежи на отбора, отколкото да помага, и е склонен да се раздели с него. Интерес към ибериеца има от ПСЖ и Манчестър Юнайтед, като тепърва ще се види кой ще бъде по-настоятелен. На \"Бернабеу\" пък ясно осъзнават, че през идното лято ще бъде и последната възможност отборът да изкара сериозна сума от своя футболист. Разбира се, тя ще бъде може би една десета от клаузата за откупуване, която е 1 милиард евро. Смята се, че отношенията между Роналдо и Перес рязко са се влошили напоследък и това също ще допринесе за неговата продажба.", "date": "2018.01.21", "title": "Трансферна бомба! След остър скандал - Роналдо аут от \"Бернабеу\"?"}
{"url": "http://pik.bg/%D0%B4%D0%BE%D0%B1%D1%80%D0%B8%D1%87-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D0%BE%D0%B1%D0%BB%D0%B0%D1%81%D1%82%D1%82%D0%B0-news721151.html", "text": "Граждани излязоха на нов протест срещу предложението за поскъпване на водата в област Добрич, съобщава радио Фокус-Варна. Протестиращитесе събраха малко преди 11:00 часа пред сградата на Областна администрация Добрич, като ще преминат по част от централната пешеходна зона и за кратко ще бъде блокирано движението на автомобили в района на „Стара къща“. Миналата неделя се проведе протест под мотото: „И една стотинка е много“, а днес то е: „Извинявайте за неудобството, ние се опитваме да променим Добрич“. Протестът е организиран от Гражданска инициатива, която чрез социалните мрежи заявява: „Ние организирахме гражданския протест миналата неделя, на който стартирахме подписка в подкрепа на исканията на гражданите на град Добрич да не се увеличава цената на ВиК-услугите за област Добрич, за оставка на директора на ВиК-Добрич и борда на директорите“. Настоява се също така проблемите на дружеството да бъдат подложени на широко обществено обсъждане с участието на жителите на града. Само за 5 дни подписката са подкрепили повече от 1100 души от Добрич и областта. „Търпението на народа е на ръба на чашата, добре че пак няма вода, иначе щеше да прелее!“, заявяват от Гражданската инициатива.", "date": "2018.01.21", "title": "Добрич на протест срещу предложението за поскъпване на водата в областта"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D1%81%D0%BF-%D0%BD%D0%B0%D0%B7%D0%BE%D0%B2%D0%B0-%D0%BF%D0%B5%D1%82-%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8-%D0%BF%D1%80%D0%B8%D1%87%D0%B8%D0%BD%D0%B8-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BA%D1%8A%D0%BC-%D0%BA%D0%B0%D0%B1%D0%B8%D0%BD%D0%B5%D1%82%D0%B0-news721229.html", "text": "От доклада на ДАНС и прокуратурата е видно, че ако едно лице има парола за достъп в БАЦИС, може да изтрие три тира с цигари и да излезе милионер. Това се случва към днешна дата и на това нещо не е противодействано по никакъв начин. Това заяви на специална пресконференция на БСП депутатът Иван Иванов. Според социалиста липсващият прецизен контрол на системата на митниците БАЦИС е предпоставка за корупция и лично облагодетелстване. \"Ние ще искаме още утре да бъде разсекретен протоколът по заседанието за приходните агенции, в който са изнесени много сериозни данни за контрабанда. Ще искаме и разсекретяването на доклад на МВР, в който също има данни във връзка с корупцията. Ние питаме също - защо не е представено писмото на народните представители на министър Горанов от януари 2018 г. Ние ще поискаме освен министър Горанов и шефът на Агенция \"Митници\" утре да докладват представители на МВР и ДАНС\", заяви Иванов. От своя страна колегата му Атанас Зафиров попита колко ли още доклади има, потулили корупцията. \"Корупцията и паралелната държава са се вкоренили трайно в нашето общество! БСП ежедневно се натъква на подобни безобразия и корупционни схеми. Пет от тях внасяме в прокуратурата\", посочи Зафиров и изброи: - На първо място - сигнал, свързан с действия на един от знаковите кметове на ГЕРБ - на община Стамболийски Георги Мараджийски. Това е човекът, който  бе персонално споменат в изказването на Бойко Борисов на последния конгрес на ГЕРБ като един от кметовете за пример. Една от първите работи на въпросния кмет е била да уволни 42-ма служители. Според получения сигнал са назначени лица, близки персонално до кмета Мараджийски. Говорим за модел \"Хасково - 2\", \"Кумгейт - 2\". - Следващият кмет - кметът на Тетевен. Там също се касае за безпринципни назначения, съмнения за нарушени процедури по назначаване и правни норми, въвеждане на конкурси за назначаване на \"свои\" хора. - Третият сигнал - състоянието на охранителната фирма на МО \"Моба\". Ние внасяме сигнал и без конкретика ще спомена само две от основните неща, които будят голямо притеснение: Първото е, че те продават оръжието, което част от уставния капитал на тази фирма, което те продават в съвсем не малко количество, без да имат необходимия лиценз за извършване на такава търговия. Те нямат и право за съхранение на това оръжие. - Четвъртият сигнал е за наличие за съмнение за злоупотреба в община Дулово за нарушаване на обществените поръчки и сключване на договор с фирма \"Партнер Консулт\", на която са изплатени близо 120 хиляди лева за услуга, която никога не е била извършвана. Въпросната фирма освен в община Дулово е печелила поръчки за стотици хиляди левове в община Варна. Регистрацията на фирмата съвпада с адреса на фирмата на бащата на действащ евродепутат от ГЕРБ. - Петият сигнал: В медийното пространство беше разпространена информация за приноса на Цветан Цветанов за залавянето на групата на \"Наглите\". \"Цветанов ме запозна с един човек, вътрешен за \"Наглите\", който ме запозна с един друг човек\", казва тогава бившият главен секретар Калин Георгиев. Ние питаме - къде, как, кога и при какви обстоятелства Цветан Цветанов, който тогава е зам.-министър председател и вътрешен министър познава лице, което е \"вътрешно\" за \"Наглите\".", "date": "2018.01.21", "title": "ЕКСКЛУЗИВНО В ПИК! БСП назова пет корупционни причини за вота на недоверие към кабинета "}
{"url": "http://pik.bg/%D0%BE%D0%BD%D0%BA%D0%BE%D0%BB%D0%BE%D0%B3%D0%B8%D1%87%D0%BD%D0%B8%D1%8F%D1%82-%D1%86%D0%B5%D0%BD%D1%82%D1%8A%D1%80-%D0%B2-%D0%B1%D1%83%D1%80%D0%B3%D0%B0%D1%81-%D1%82%D1%8A%D1%80%D1%81%D0%B8-%D0%BD%D0%BE%D0%B2-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-news721154.html", "text": "„Комплексният онкологичен център” в Бургас е обявил конкурс за нов шеф, показа справка на Флагман. Дейността му е организиране, ръководене и контролиране на всички мероприятия за борба със злокачествените новообразувания в града. До този момент постът се заемаше от д-р Христо Дечев, който работи в Онкодиспансера от 2002 година. Той е с 26-годишен лекарски стаж и с придобити специалности по Вътрешни болести и Онкология. Конкурсът за нов управител ще се проведе на три етапа, като първият избор ще бъде извършен по документи. На втория ще бъдат допуснати само онези, които отговарят на поставените изисквания. За тази част от конкурса кандидатите ще трябва да изготвят програма за развитието и дейността на лечебното заведение за тригодишен период, като на всеки един участник ще му бъде предоставена информация със сегашното състояние, структурата, бюджет, численост и щатно разписание на персонала. В срок от 1 месец кандидатите ще разполагат с цялата им нужна документация, за да изготвят примерната си програма. До третата последна част от конкурса ще бъдат допуснати само онези претенденти, които са получили оценка не по-ниска от \"Мн.добър\" 4,50 на поставените задачи. За да се определи кой е най-подходящ за длъжността, компетентно жури ще събеседва с всеки един, стигнал до този финален етап. Разговорът ще премине под формата на защита на програмата за развитието и дейността на лечебното заведение за тригодишен период. Огромен плюс за всеки мераклия за поста ще бъде и познаването на здравното законодателство, което е важно изискване за подобна длъжност. Всички желаещи да участват в избора за нов управител на „Комплексен онкологичен център – Бургас” ЕООД могат да подадат документи в Деловодството на Община Бургас до 19 февруари. Кандидатите за длъжността трябва да са български граждани, да не са осъждани, да имат задължително образователно-квалификационна степен \"магистър\" по медицина или икономика. Ако кандидатите ще изпълняват функциите и по ръководене на лечебната дейност - следва да са и с призната специалност по онкология или медицинска онкология. Едно от най-важните условия е желаещите да е имат минимум 5-годишен лекарски опит.", "date": "2018.01.21", "title": "Онкологичният център в Бургас търси нов управител"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D0%B4%D1%83%D0%BC%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D1%81%D0%BC%D1%8A-news721156.html", "text": "Болницата е като едно семейство. Балансът е ежедневен. Не можеш да харчиш пари за неща, например за апаратура, която не струва. Това заяви пред БНТ неонатологът д-р Красимира Иванова, сестра на премиера Бойко Борисов. Тя отбеляза още: \"Ние нямаме лоша здравна система, лошо здравеопазване. Аз самата съм оперирана от изключително добър екип. Докато всеки от нас не вземе нещо, част, мъничка част в свои ръце, не можем да говорим за напредък. Не можем да говорим за монопол на Здравната каса. Не можеш да платиш 10 лева осигуровка, а след това да искаш лечение за милиони! В никоя държава не е така. Във Великобритания имам моя близка, която чака осем месеца за операция. В България това никога не може да се случи! Тя ще чака най-много три дни\". Д-р Иванова коментира, че \"слабото място\" на здравната система е управлението. С това вероятно се обяснява и честата смяна на здравни министри. \"Лекарската професия е много главозамайваща за човека. Ти се чувстваш в дадени моменти много важен в живота на хората, защото помагаш и трудно можеш да се лишиш от това удоволствие и да отидеш да администрираш. Още повече, че в това търсене на кусури, на цаката на един човек, в това да бъде очернен, например проф. Петров. Аз съм изключително възмутена, че това се случи на един почтен човек и лекар! В България има много лобита, фармацевтични компании. Не бива да си затваряме очите, след като говорим откровено за тези неща. Нещата трябва да вървят  синхрон. Не може да се натрупаш с куп апаратура, защото си обещал да я купиш и платил и в същото време да нямаш подготвени лекари\". \"Лекарите, които са добри, внимателните хора, добрите професионалисти, внимателните хора, които влизат в проблемите на пациентите, печелят достатъчно. Имам колеги, които получават средно 20 хиляди лева заплата. Но това е защото работят! Ако си мързелив, какво очакваш?!\", попита д-р Иванова. \"Защо трябва да бъдем обиждани, че носим бели престилки? Човек може с 2 и 200. Нека не съсипваме душите си с неща, които не заслужаваме! Проблемите са като една снежна топка. Някой път една непремерена дума, непремерено поведение, по-грубо отношение променя отношението на човека към цялата система. Когато е наранена душата му, започва недоволство, споделяне на негативни неща\", допълни още д-р Иванова. Тя сподели и нещо лично: \"От няколко години в личен план много се интересувам - моят баща почина преди години от хепатит С. Беше заразен при кръвопреливане и 10 месеца по-късно си отиде от тежка цироза, въпреки големите грижи на семейството.  И мен ме мъчи нещо. Вижте тези малки човечета, на тях също понякога им се налага преливане на кръвна плазма. Ние сме държава, в която така проверява кръвта, че 100% се гарантира, че кръвта и биопродуктите, които ти преливат, са абсолютно безопасни. Но у нас има тримесечен период, в който може да се редуцира вирус. Както се случи с моя баща. Това на мен е лична кауза. Много често си говоря с проф. Мартинова, шеа на кръвния център в София. И според мен това е нещо, което трябва да се случи!\". Д-р Иванова заяви, че не се бърка в работата на брат си: \"Той ми е казал - гледай си бебетата и толкоз\". Ние с него си говорим за семейството, за децата, за внуците. Той не ме пита за работата, пък аз имам принцип в живота, че непотърсена помощ не трябва да се дава. Това, което си позволих преди малко да кажа, то е защото ми дадохте възможност да говоря - защото съм загубила баща си, имам деца и внуци и работя с новородени деца. Ако нещата в кръвопреливането се оправят, може би и болните от това тежко заболяване щяха да са много по-малко\". Красимира Иванова сподели накрая, че според нея до момента брат й се представя блестящо. \"Може би ще го приемете, че го казвам като негова сестра. Но всичко, което виждам до момента - рейдовете в чужбина, представянето на европредседателството в Страсбург, ме карат да се гордея с него и много го обичам!\".", "date": "2018.01.21", "title": "ЕКСКЛУЗИВНО В ПИК! Сестрата на премиера Борисов с разтърсващи думи за здравната система, смъртта на баща си и успехите на брат си "}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D1%81-%D0%BE%D1%81%D1%82%D1%80%D0%B8-%D0%B4%D1%83%D0%BC%D0%B8-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B7%D0%B0%D0%BF%D0%B0%D0%B7%D0%B8-%D0%BF%D1%8A%D0%BB%D0%BD%D0%B8%D1%8F-%D1%81%D0%B8-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D0%B5%D0%B4%D0%B8%D0%BD%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news721103.html", "text": "Френският президент Еманюел Макрон казва в интервю пред Би Би Си, че Великобритания вероятно ще договори уникални взаимоотношения с ЕС, преди да го напусне догодина, като подчертава, че всички споразумения трябва да са съвместими с правилата на съюза, предаде Асошиейтед прес. В предварително разпространени откъси от интервюто, което трябва да се излъчи утре, Макрон посочва, че Лондон няма да запази пълния си достъп до единния пазар на ЕС, ако не приеме основни принципи на съюза, съобщава БТА. По думите му това означава, че Обединеното кралство ще трябва да продължи да допринася за бюджета на съюза и да признае четирите основни свободи в блока - свободно движение на хора, стоки, услуги и капитали, както и юрисдикцията на европейските съдилища. Думите на Макрон попарват надеждите на някои от привържениците на Брекзита, които искат запазване на достъпа до единния пазар, но при възстановен контрол върху британските граници и без подчиняване на съдилищата на ЕС. Изказването на френския президент разсейва и надеждите на някои британци, че Париж ще бъде по-гъвкав от Берлин при договарянето на сделката за Брекзита.", "date": "2018.01.21", "title": "Макрон с остри думи: Великобритания няма да запази пълния си достъп до единния пазар"}
{"url": "http://pik.bg/%D1%80%D1%83%D1%81%D0%B8%D1%8F-%D0%BD%D0%B0%D0%BF%D1%83%D1%81%D0%BD%D0%B0-%D1%81%D0%B8%D1%80%D0%B8%D0%B9%D0%BA%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B2%D0%BE%D0%B4%D0%B5%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%81-%D0%BA%D1%8E%D1%80%D0%B4%D0%B8%D1%82%D0%B5-news721102.html", "text": "Оперативната група руски военни от Центъра за помиряване на враждуващите страни и военната полиция са предислоцирани от района на Африн в Тел-Аджар в Сирия, съобщиха от руското министерство на отбраната, предава ТАСС. \"Командването на руската група войски в Сирия предприе мерки за осигуряване на безопасността на руските военнослужащи, намиращи се в района на Африн, където турските въоръжени сили започнаха операция срещу кюрдските формирования\", се казва в съобщението на руското МО. \"За предотвратяване на възможни провокации руските части са предислоцирани в района на Тел-Аджар\", уточняват оттам. В събота турският Генерален щаб обяви началото на военна операция в района на Африн. Операция \"Маслинова клонка\" е започнала в 17:00 местно време. В съобщението се отбелязва, че в рамките на операцията ще бъдат \"неутрализирани бойци от Кюрдската работническа партия, отрядите от Силите за народна самоотбрана, партия \"Демократически съюз\" и терористичната организация \"Ислямска държава\".", "date": "2018.01.21", "title": "Русия напусна сирийка територия заради водената война на Турция с кюрдите"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D0%B8%D0%B7%D0%B3%D1%80%D0%B5%D0%B5-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B8%D0%BD%D1%8F-%D0%BB%D1%83%D0%BD%D0%B0-news721110.html", "text": "Синя Луна е названието на второто пълнолуние в рамките на един календарен месец. Явлението ще е интересно с това, че докато през март 2018 година ще има две пълнолуния, през февруари няма да има нито едно. На 31 март ще бъде втората Синя Луна за годината. Това каза пред „Фокус“ Свежина Димитрова, директор на ЦПЛР-Народна астрономическа обсерватория и планетариум „Николай Коперник“ във Варна. Преди това – на 4 март, Меркурий и Венера ще бъдат на много близко разстояние една до друга, на около 1,1 градус, а на 15 март Меркурий ще бъде в своята максимална източна елонгация. Това е вторият ден в годината, когато най-близката до слънцето планета може да се види лесно и ярко на небето малко след залез. МКС на фона на Синята Луна Изображение на Международната космическа станция (МКС), която на 2 август преминава на фона на пълната Луна, е публикувала НАСА. След полунощ луната ще е залязла и няма да пречи на наблюдението на падащите звезди. Ще могат да бъдат наблюдавани около 20 метеора на час\", каза още Свежина Димитрова. На 6 и 7 май ще бъде максимумът на звездния поток Ета-Аквариди. Ще се наблюдават между 20 и 40 метеора на час, които ще се характеризират с дългите си огнени опашки. Заради сравнително ярката луна по това време вероятно ще бъдат наблюдавани само по 2-3 метеора на час. На 9 май Юпитер ще бъде най-близо до Земята и ще се вижда много ясно.", "date": "2018.01.21", "title": "Ето кога ще изгрее втората синя луна"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B7%D0%B8%D0%BC%D0%BD%D0%B8%D1%82%D0%B5-%D0%B2%D0%B8%D1%80%D1%83%D1%81%D0%B8-%D0%BD%D0%B8-%D1%83%D0%B4%D1%80%D1%8F%D1%82-%D0%B2-%D1%83%D1%88%D0%B8%D1%82%D0%B5-news721104.html", "text": "Есенно-зимните вируси удрят сериозно . За това предупреждават специалистите по УНГ болести у нас. Вирусите имат способността да увредят нервите, затова не бива да се изненадваме, ако типичните за настинка и грип симптоми са съпроводени с намален слух или шум в ушите. Когато вирусите попаднат в нерв или близо до него, или пък достигнат нервни клетки по кръвен път, може да се очаква увреждане на рецепторни клетки, включително и слухови, поясняват докторите. Оплакванията, свързани с ушите и слуха, в повечето случаи отминават, но понякога, за съжаление, остават необратими. Коварното е, че не само грипът, а всяка една вирусна инфекция може да направи такива поражения. Специалистите по УНГ първи разбирали, че идва мощна вълна от вирусни инфекции. Забелязвало се по нарасналия брой пациенти с кръвоизливи от носа. Невротропното свойство на вирусите е при увреждане на нерви. Лекарите имат пациенти, които ослепяват, оглушават или пък загубват обоняние или вкус вследствие вирусна инфекция. Ако след хремата, болното гърло и кашлицата усетите намаление или дори загуба на слуха, , непременно се обърнете към специалист. Понякога самите пациенти подценяват сериозността на такива симптоми. Ако не се вземат мерки и не започне лечение до няколко дни от началото на оплакванията, често настъпват трайни и необратими увреждания на слуха, категорични са лекарите. слуха шум в ушите", "date": "2018.01.21", "title": "ВНИМАНИЕ! Зимните вируси ни удрят в ушите"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-18-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%BF%D1%80%D0%B0%D1%82%D0%B8-%D0%BC%D0%BE%D0%BC%D0%B8%D1%87%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news721105.html", "text": "Тежка катастрофа е станала във Враца. Инцидентът е на изхода за Монтана на отбивката за врачанския затвор и квартал Бистрец. Лек автомобил „Опел Астра“ е излизал от пряката на главния път и се опитал на да прави забранен ляв завой в посока Монтана. В този момент в обратната посока идвал „Опел Вектра“, който не успял да спре на заснежения асфалт и се ударил в другата кола. И двете возила са с врачанска регистрация, като и по двете има сериозни материални щети, съобщава \"Булнюз\". По неофициална информация виновникът за катастрофата е около 40-годишен циганин, който шофирал без документи. Пред пристигналите полицаи той обяснил, че ги е забравил вкъщи. Другият автомобил идвал откъм близкото село Бели Извор. В него пътували двама мъже и една млада жена от Враца. Извиканата линейка закарала 18-годишното момиче в болницата, тъй като то не се чувствало добре след сблъсъка. Инцидентът е станал в средата на четирилентовия път и по тази причина не създава проблеми за трафика в почивния ден към Монтана.", "date": "2018.01.21", "title": "Катастрофа! 18-годишен без книжка прати момиче в болница"}
{"url": "http://pik.bg/%D0%BC%D0%BE%D0%BB%D0%B4%D0%BE%D0%B2%D0%B0-%D1%89%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D1%81%D0%BC%D0%B5%D1%82%D0%BA%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%B7%D0%B0-%E2%80%9E%D0%BE%D0%BA%D1%83%D0%BF%D0%B0%D1%86%D0%B8%D1%8F%D1%82%D0%B0%E2%80%9C-%D0%BD%D0%B0-%D0%BF%D1%80%D0%B8%D0%B4%D0%BD%D0%B5%D1%81%D1%82%D1%80%D0%BE%D0%B2%D0%B8%D0%B5%D1%82%D0%BE-news721106.html", "text": "РИА Новости Говорителят на молдовския парламент Андриан Канду обвини Русия в нарушение на нормите на международното право и обяви, че има намерение да изиска от Москва милиарди долари за „окупацията“ на Приднестровието, предава , като се позовава на думите на молдовския политик, изказани в интервю пред Latvijas Avize. Канду определи руските миротворци в региона като „окупационни“ сили. „Руските военни подразделения представляват заплаха за сигурността, защото това е незаконно военно присъствие, както и присъствието на руската армия в Абхазия, Южна Осетия и Източна Украйна“, заяви говорителят на парламента. Освен това, той изрази надежда, че въпросът за „незаконното присъствие на руските войски“ в Приднестровието ще влезе в полезрението на ООН. В тази връзка, Канду разкри, че молдовските власти имат намерение да представят сметка на Москва, която ще бъде в размер „няколко милиарда долара“. „Това е нарушение на международното право от страна на Русия. Имаме намерение да наемем международна юридическа компания да изчисли щетите от присъствието на Русия в Приднестровието през последните 25 години“, добави молдовският политик. На въпрос на журналист, дали в този случай Кишинев ще поиска парична компенсация и за „съветската окупация“, Канду отговори уклончиво. Според неговите думи, това е „по-чувствителен въпрос“ и молдовската общественост все още не е готова за него. „Не можем да виним за абсолютно всичко съветската окупация... Може би, някога ще създадем такава комисия, която да изчисли нужната компенсация“, заяви той.", "date": "2018.01.21", "title": "Молдова ще представи сметката на Русия за „окупацията“ на Приднестровието"}
{"url": "http://pik.bg/%D1%80%D1%83%D1%81%D0%B8%D1%8F-%D0%B8-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B4%D0%BE%D0%B2%D0%BE%D0%BB%D0%BD%D0%B8-%D0%BE%D1%82-%D0%BF%D0%B5%D1%82%D1%80%D0%BE%D0%BB%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news721107.html", "text": "Reuters, цитирани от \"Фокус\". Министърът на енергетиката на Русия Александър Новак се срещна със саудитския си колега Халид ал Фалих в Оман в събота, където двамата изразиха задоволството си от начина, по който се е ребалансирал пазара на петрол, съобщиха от руското енергийно ведомство, предава „Пазарът показва, че усилията ни са успешни и реагира – цените вече почти достигнаха $70 за барел“, е казал Новак на Фалих, според съобщението в сайта на енергийното ведомство. Организацията на страните износителки на петрол (ОПЕК) и други производители, включително Русия, съкратиха добивите до 1,8 млн. барела дневно, в рамките на споразумение, което ще е в сила най-малко до края на 2018 година.", "date": "2018.01.21", "title": "Русия и Саудитска Арабия доволни от петролния пазар"}
{"url": "http://pik.bg/%D1%89%D0%B5%D1%82%D0%B8%D1%82%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%BB%D0%B5%D0%B4-%D0%B1%D1%83%D1%80%D0%B8%D1%82%D0%B5-%D0%B7%D0%B0-%D0%BD%D0%B0%D0%B4-500-%D0%BC%D0%BB%D0%BD-%D0%B5%D0%B2%D1%80%D0%BE-news721113.html", "text": "Германските застрахователи изчислиха, че свирепите ветрове, които се стовариха върху Германия с бурята Фридерике, са нанесли щети за 500 млн. евро. В същото време стана известно, че броят на загиналите по време на стихията се е увеличил и достигна осем души. Една от новите жертви е 64-годишен мъж, който паднал от височина 8 м, тъй като се бил качил да укрепва покрива на къщата си в провинция Саксония-Анхалт. Друг 34-годишен мъж пък почина от получените рани, нанесени му от рухнало върху него дърво. Все пак застрахователите преценяват, че нанесените щети от 500 млн. възлизат само на една четвърт от тези, които страната претърпя през 2007 г. – 2 млрд. евро. Според застрахователите от последната буря на домове и коли са били нанесени щети за 90 млн. евро, а останалите до 500 млн. са причинени на различни предприятия, държавни сгради и на селското стопанство. И Холандия отчете щети от бурята, но те са доста по-малки – оценяват ги на 90 млн. евро  Все пак и в бурите се случват добри неща – в Кьолн в кола се роди момченце, докато родителите му били заклещени в задръстване, причинено от природната стихия.", "date": "2018.01.21", "title": "Щетите в Германия след бурите за над 500 млн. евро"}
{"url": "http://pik.bg/%D1%80%D1%83%D0%BC%D1%8A%D0%BD%D1%86%D0%B8%D1%82%D0%B5-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-news721112.html", "text": "Румънски граждани се , което според критици още повече ще затрудни наказателно преследване за съобщава АП. Много протестиращи . Те са посрещнати от хора, които развяват румънския флаг. Силният снеговалеж не попречи на недоволните Те са запланували марш до парламента. През последната година в Румъния се провеждат , след като правителството на социалдемократите се опитва да декриминализира някои корупционни практики. Парламентът одобри които според мнозина са крачка назад в борбата срещу корупцията. събират на протест срещу прокарано от правителството законодателство корупция по високите етажи на властта, идват с влак от други градове румънци да започнат да се събират на Университетския площад. най-големите демонстрации от падането на комунизма промени в законодателството през декември 2017 г.,", "date": "2018.01.21", "title": "Румънците отново на протест срещу корупцията"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B3%D0%BE-%D0%B8%D0%BC%D0%B0-%D1%81%D0%B2%D0%B0%D0%BB%D0%B8%D1%85%D0%B0-%D0%BF%D0%B8%D1%8F%D0%BD-%D0%BF%D0%B8%D0%BB%D0%BE%D1%82-%D0%BE%D1%82-%D1%81%D0%B0%D0%BC%D0%BE%D0%BB%D0%B5%D1%82-news721117.html", "text": "Пилот беше свален от самолет на летище „Гетуик“ преди полет поради сериозни страхове, че е бил пиян. Полетът на „Бритиш еъруейз“ в посока Мавриций се забавил, докато бъде сменен пилотът. Източник от авиокомпанията съобщил на в. „Сън“, че полицаи нахлули в самолета и се отправили директно към пилотската кабина. На първия пилот му сложили белезници и бил отведен. 49-годишният пилот е оставен в ареста. Той е задържан по подозрение, че е възнамерявал да изпълнява функциите си на пилот с погълнат алкохол над допустимото ниво. Говорител на „Бритиш еъруейз“ каза пред Би Би Си, че компанията приема случилото се много сериозно.", "date": "2018.01.21", "title": "И това го има! Свалиха пиян пилот от самолет"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B5%D0%B3%D0%B8%D0%BF%D0%B5%D1%82-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%B7%D0%B0-%D0%B2%D1%82%D0%BE%D1%80%D0%B8-%D0%BC%D0%B0%D0%BD%D0%B4%D0%B0%D1%82-news721109.html", "text": "Reuters, цитирани от \"Фокус\". Президентът на Египет Абдел Фатах ас Сиси заяви, че ще се кандидатира за втори мандат на поста на изборите през март, като се очаква бившия военен командир да спечели с голяма разлика, предава Управлението на Сиси донесе определена стабилност на сраната, но критиците твърдят, че популярността му е намаляла заради тежките икономически реформи, които са оставили много домове без средства за живот, както и от репресиите му срещу дисидентите. Неговите поддръжници, от друга страна, казват, че мерките са необходими, за да се запази стабилността на страната, докато тя е изправена пред предизвикателства за сигурността си, включително терористичните атаки в Северен Синай. „Днес ви казвам директно и открито, че се надявам да позволите и приемете моята кандидатура за президентския пост“, заяви Сиси пред ликуващата тълпа. Изборите ще се проведат от 26 до 28 март, а ако се наложи, вторият тур е насрочен за 24-26 април. Регистрацията на кандидатите тече от 20 до 29 януари.", "date": "2018.01.21", "title": "Президентът на Египет се кандидатира за втори мандат"}
{"url": "http://pik.bg/%D1%85%D0%B8%D1%82-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%BA%D1%80%D1%8A%D1%81%D1%82%D0%B8-%D0%B4%D1%8A%D1%89%D0%B5%D1%80%D1%8F-%D1%81%D0%B8--%D1%87%D0%B8%D0%BA%D0%B0%D0%B3%D0%BE-news721118.html", "text": "Само преди дни реалити звездата Ким Кардашиян и рапърът Кание Уест станаха родители на момиченце. За двойката това беше трето дете и единствено износено от сурогатна майка. И докато с дни в Интернет пространството фенове залагаха за името на малката принцеса, Ким отново скандализира с подбор на име. \"Чикаго Уест\", това гласеше пост в Инстаграм на реалити звездата. Световните медии като в. Дейли Мейл определиха наименованието на град в Щатите за женско име за \"странен\". Проверка обаче установи, че \"Ветровития град\", както е прякорът на Чикаго, е именно мястото, на което Кание е отраснал. Припомняме, че една от най-актуалните двойки имат син, който носи името Сейнт, в превод светец, и дъщеря Норт Уест или северозапад.", "date": "2018.01.21", "title": "ХИТ! Ким Кардашиян кръсти дъщеря си ... Чикаго"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B8%D0%B2%D0%B5%D0%BB%D0%B8%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D0%BE%D1%82-%D0%B3%D0%B5%D1%80%D0%B1-%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%BD%D0%B5-%D1%81%D0%B5-%D1%81%D1%8A%D1%80%D0%B4%D1%8F-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%87-news721211.html", "text": "Ивелина Василева е председател на Комисията по околната среда и водите в 44-тото Народно събрание. Министър е на околната среда и водите във второто правителство на Бойко Борисов. Родена е на 8 октомври 1969 г. в Бургас. Завършила е езиковата гимназия „Гео Милев“ през 1988 г. През 1993-та завършва магистратура по английска филология в Софийския университет „Св. Климент Охридски“. Има допълнителна специализация от Института за управление на проекти в Карлсберг, Швеция, от 1999 г., както и следдипломна квалификация от УНСС. До 2007 г. е директор на звеното за управление на проекти във ВиК ЕАД - Бургас, след което е мениджър в Европейски информационен център в Бургас. От 2009 г. заема заместниккметския пост по евроинтеграция и екология в община Бургас. От 2009 до 2013 г. е заместник-министър на околната среда и водите. Има дъщеря. - Помня го от времето, когато беше доста по-сив индустриален град. Беше не толкова привлекателен. През последните години се направи много. И аз много се радвам, защото духът и атмосферата на Бургас са нещо незаменимо. Много са ми скъпи. Ние, бургазлии, сме влюбени в своя град, в морето. - Още най-ранните ми спомени са свързани основно с морето, с морската градина, с хората, които са изключително топли и отзивчиви, много артистични. - И двамата ми родители не са родом от Бургас. В 60-те години на миналия век са завършили инженерство и са разпределени да работят в „Нефтохим“. Това е веднага след създаването на предприятието. Всъщност цялата им професионална реализация премина в нефтозавода. Баща ми Веселин беше изключително стойностен, честен, добър човек. Работеше в Института по нефтохимия и нефтопреработка. Занимаваше се с научна дейност. За жалост, вече не е между нас. Майка ми Христина е много енергична, много социален и контактен човек. Тя беше ангажирана в сферата на професионалното обучение. Имаха много широк кръг от приятели, млади хора в онези години, с които заедно са учили и започнаха изграждането на комбината. Поддържаха много хубави приятелски контакти. Често се събираха, правеха литературни вечери, четения. Беше много добра среда, в която израснахме с по-голямата ми сестра Даниела. Живеехме в много топла семейна среда със силни връзки между нас, които и досега са живи. Свързва ни много силна обич. - В онези години гимназиалното обучение беше много солидно и наистина беше предпоставка за получаване на качествено образование. Още от малка посещавах курсове по английски език към читалище „Просвета“. Правех го с желание. Разбира се, представях се добре и в училище. Бях с отлични оценки. Приемането ми в езиковата гимназия беше възможност да получа наистина качествено образование, да разширя кръгозора си. В онези времена живеехме в изключително затворено общество. Нямахме възможност нито да пътуваме, нито да общуваме с други нации, да изучаваме други култури. Затова чуждоезиковото обучение беше възможност за открехване на прозорец към другия свят. Имах възможността да уча с хора и приятели, с които и досега поддържаме много тесни връзки. Най-силните ми приятелства са от тези години. Не беше лесно, защото средата беше силно конкурентна. Но може би пък точно тя създаде тези силни връзки между нас. И до ден днешен съучениците от Бургас, които сме в София, правим регулярни събирания почти всеки месец. А всяко лято, също традиционно, се събираме на морето. Сега ни предстои кръгла годишнина от завършването. Имаме много силно усещане за общност. - Да, имах това желание - да се занимавам професионално с изучаването на английски език. Затова и кандидатствах в университета. Това беше точно преди промяната на системата. - Спомням си пленума на БКП, когато беше свален Тодор Живков. Два дни след това имахме лекции в университета. И понеже изучавахме английски език, бяха заявили желанието си при нас да дойдат журналисти от Би Би Си. Те тогава задаваха въпроси и като че ли насочиха вниманието ни към най-чувствителните моменти от стария социалистически строй. Но в момента, когато се случи промяната, усещането като че ли не беше толкова силно. Впоследствие – със създаването на студентските организации, на стачните комитети, участвах активно. Тогава лидер на студентската инициатива беше Емил Кошлуков. Той също учеше английска филология. Беше малко по-преден курс. Имаше революционен дух да паднат всички прегради и табута, всички ограничения, които ни бяха потискали в годините. Имахме копнежа да се отворим за света . Слушахме „Бийтълс“, „Пинк Флойд“ и „Стената“. Четяхме забранената литература – Солженицин, Оруел, тези автори, които създаваха усещане за разчупване и разкъсване на оковите. Това беше израз на желанието ни да живеем в истински демократично общество. - Винаги съм била дясноориентирана като разбирания и идеология. Има го и в семейството ми. Родителите ни са ни възпитали в съблюдаване на християнските ценности и основните човешки добродетели. Винаги са били честни и открити с нас. Животът в семейството ни не е бил лесен, защото и в двата рода има наистина травматични болки, нанесени от комунистическия режим. Единият ми дядо беше определен за враг на народа с присъда от Народния съд. Другият ми дядо е преследван като привърженик на Никола Петков. И двамата са лежали в затвора. Затова десните разбирания, свързани със свободата и демокрацията, винаги са били възпитавани у нас. Нормално беше да мина през студентските движения. Впоследствие поех своя професионален път. Минах през частния сектор и през 2007 г. стана реалното ми преминаване към политическата сфера. - Естествено, подкрепях движението ГЕРБ. Тогава се запознах с Димитър Николов, който беше избран за кмет на Бургас. Той беше един от първите представители на ГЕРБ в местната власт. Понеже се занимавах с европейски проекти, той отправи покана към мен да стана част от екипа му. Изключително съм му благодарна, че ме оцени като експерт. Той наистина е човек с визия и превърна Бургас в модерен европейски град. - Бях изкушена от политиката като разбирания за свободната инициатива и ценността на личността, но никога не съм членувала в някоя политическа сила. - Мисля, че да. Беше период на подем. Естествено, на всички ни се иска да се случват по-бързо нещата. Може би в самото начало и след непосредственото ни приемане в ЕС ни се искаше за 24 часа да се промени всичко, но това са процеси, които отнемат време и изискват много усилия, воля – и на политиците, и от всеки един човек, за да се промени системата. ЕС ни осигури подкрепа. Допускахме грешки, наказваха ни – някой път дори жестоко. Налагаха ни финансови корекции. Това обаче е процес, който има и възпитаваща, и дисциплинираща роля. - Работата ми в Бургас беше отчетена и забелязана още в първия мандат на правителството на Бойко Борисов. Така станах зам.- министър. Много ми помогна опитът от реализирането на водния цикъл на Бургас. Той беше финансиран по програма ИСПА. - Законодателната дейност изисква да се реагира на нуждите на обществото. Винаги е необходимо да се поддържа тясна връзка с хората. Големият бум в строителството в периода 2005-2008 г. доведе до доста уродливи пороци по Черноморието. Няма как това да не бъде болезнено за хората, които действително обичат морето. Приказни места бяха залети с бетон. Някои от тях просто не съществуват. Не се спазваше базисна инфраструктура – пътища, водоснабдяване, канализация, пречиствателни съоръжения. Спомняте си, че години наред се изливаха тонове отпадъчни води в морето, което причинява и екологични проблеми, а влияе и върху здравето на хората. Нямаше как тази болезнена материя да не бъде поставена в ясна рамка. - Усещането ми винаги е било за подкрепа. Премиерът винаги ни е оставял свободата да работим, следвайки програмата и целите на правителството. Винаги, когато ми е било нужно обаче, съм получавала подкрепата на премиера. Знаете, че по време на първия, а особено по време на втория мандат с интензивни темпове работихме за изграждането на екологичната инфраструктура. Само по време на правителството, в което бях министър, приключихме изграждането на 51 пречиствателни станции за отпадъчни води. Изградихме съоръжения за обработка на отпадъците, които обслужват 74 общини. Мрежата, която положихме - водоснабдителна и канализационна, беше с дължина от 2600 км. Което е над 6 магистрали, покриващи трасето Бургас-София. В скъсените времеви срокове нямаше да се справим без помощта на Борисов и горещо му благодаря за това. - Не мисля, че имам основание да се сърдя на премиера. След изборите имаше много сериозни разговори между партньорите в коалицията. Бяха обсъждани и ангажименти, и форматът на споразумение. Беше взето решение няколко ресора да бъдат управлявани от колегите от „Обединените патриоти”. - Имам изключително добра комуникация и взаимодействие с министър Димов. Чуваме се редовно. И смятам, че много добре работим. Той често присъства на заседанията на парламентарната комисия по околната среда и водите, на която съм председател. Идва и за законодателни инициативи, и за т.нар. блиц контрол. - Да, трябва да развиваме потенциала на България. Трябва да се стремим към развитието на планинския туризъм по устойчив начин, но стриктно съблюдавайки правилата и процедурите. Дебатът не трябва да се концентрира върху един отделен казус. Той трябва да е по-широк и да бъде свързан с възможността наистина да отключим потенциала на нашата ценна природа. Затова трябва да се върне конструктивният дух на разговорите. И да формираме национална стратегия. - Аз съм разведена. В този смисъл моето семейство е моята дъщеря Василена, която е студентка по право. Много обичаме заедно да приготвяме ястия. Това е едно от любимите ни занимания - да кулинарстваме. - Всички в семейството са почитатели на моята баклава. Не само, разбира се. Обичаме да готвим повече постни ястия. - Не, просто това предпочитаме. И сме майстори на питките. Това ни е фамилна черта от майка ми. Това e семейната традиция за правене на обредни хлябове. Тя прави уникални питки, а ние се учим от нея. - Не съм много по спорта. Обичам да чета, обичам хубавите филми от европейското кино. Обичам срещи с приятели, разходки сред природата. И разбира се - морето. Плувам като всеки бургазлия. Няма случай, в който да се прибера и да не отида да видя морето. Обичам да чувам шума на вълните. Обичам много да пътувам, харесва ми да шофирам. Организираме си пътешествия.", "date": "2018.01.21", "title": "САМО В ПИК И \"РЕТРО\"! Ивелина Василева от ГЕРБ в ексклузивна изповед: Не се сърдя на Борисов, че не съм министър (УНИКАЛНИ СНИМКИ)  "}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D1%82-23-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D0%BA%D0%BB%D0%B0%D0%B4%D0%B5%D0%BD%D1%86%D0%B8-news721132.html", "text": "Земен трус с магнитуд 3.2 по скалата на Рихтер е бил регистриран в района на благоевградското село Кладенци, съобщава Фокус, като се позовава на информация на Националния институт по геофизика, геодезия и география към БАН. Посочва се, че трусът е бил усетен в 03:25 часа. Към момента няма информация за нанесени щети.", "date": "2018.01.21", "title": "Земетресение с магнитут 2.3 по Рихтер бе регистрирано край благоевградското село Кладенци"}
{"url": "http://pik.bg/%D0%BE%D1%82-%D0%B1%D0%B0%D0%BD-%D0%B7%D0%B0-%D1%82%D1%80%D1%83%D1%81%D0%B0-%D0%BA%D1%80%D0%B0%D0%B9-%D0%BA%D0%BB%D0%B0%D0%B4%D0%B5%D0%BD%D1%86%D0%B8-%D1%81%D1%82%D0%B0%D0%B2%D0%B0-%D0%B4%D1%83%D0%BC%D0%B0-%D0%B7%D0%B0-%D1%81%D0%BB%D0%B0%D0%B1%D0%B0-%D0%B2%D1%82%D0%BE%D1%80%D0%B8%D1%87%D0%BD%D0%B0-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D0%BE%D1%82-%D0%B3%D1%80%D1%8A%D1%86%D0%BA%D0%BE-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8--news721137.html", "text": "Земетресението край село Кладенци е слаб вторичен трус от Гръцко-Македонски земетресения, няма данни да е било усетено. Това съобщи пред Фокус Делян Илиев, оперативен дежурен в Националния институт по геофизика, геодезия и география (НИГГГ) към БАН. „Земетресението дори е по-слабо от магнитуд 2.3 по Рихтер и малко по на юг от това, което се вижда на картата в сайта. То всъщност представлява много слаб вторичен трус от Гръцко-Македонски земетресения“, каза още Илиев и уточни, че към този момент няма данни да е било усетено.", "date": "2018.01.21", "title": "От БАН за труса край Кладенци: Става дума за слаба вторична активност от Гръцко-Македонски земетресения"}
{"url": "http://pik.bg/%D0%BC%D0%BE%D0%BB%D0%B8%D1%82%D0%B2%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0%D1%85%D0%B0-%D0%BF%D0%B0%D0%BF%D0%B0%D1%82%D0%B0-%D0%B2-%D0%BF%D0%B5%D1%80%D1%83-news721121.html", "text": "Над 500 000 души се стекоха в събота на месата на папа Франциск в Уанчаку, предградие на перуанския град Трухильо, съобщи на своя сайт в. „Комерсио“. Много от тях прекараха нощта в палатки в очакване на светия отец. Папата пристигна на мястото, където трябваше да произнесе месата, половин час по-рано от предвиденото и неговият „папамобил“ веднага беше заобиколен от вярващи. След приключване на месата папата се срещна с дошлите на молитвата в район, който се нарича както и родният град на Франциск, Буенос Айрес.Този район пострада най-много при изсипалия се миналата година над Перу порой, който доведе до многобройни свлачища и наводнения. Трухильо, разположен в северните райони на Перу на брега на Тихия океан, е четвъртият по големина град на страната. Папата пристигна в Перу на 18 януари, след като приключи визитата си в Чили.", "date": "2018.01.21", "title": "МОЛИТВА! Половин милион приветстваха папата в Перу"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BD%D0%B0%D0%B9-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F-%D1%84%D1%80%D0%B5%D0%BD%D1%81%D0%BA%D0%B8-%D0%B3%D0%BE%D1%82%D0%B2%D0%B0%D1%87-news721097.html", "text": "На 91 г. почина , обяви АП, позовавайки се на френското правителство. Пол Бокюз е най-известният френски главен готвач, както и най-знаменитият готвач в света. Почти половин век той и я сложи на масата по света. Бокюз беше неуморен пионер в областта. Първият главен готвач, който смесваше изкуството на готвенето с умели бизнес тактики, превръщайки ястията и имиджа си в империя от ресторанти по света. Пол Бокюз е починал в Collonges-au-Mont-d'or, регионът Оверн-Рона-Алпи в Източна Франция, където е роден, обяви в съобщение френският президент Еманюел Макрон. \" \", написа вътрешният министър в \"Туитър\". Папата на френската кухня определяше посоката на френската кухня Господин Пол беше Франция", "date": "2018.01.21", "title": "Почина най-известния френски готвач"}
{"url": "http://pik.bg/%D0%BB%D0%B5%D1%87%D0%B5%D0%BD%D0%B8%D0%B5-%D1%80%D0%B5%D1%86%D0%B5%D0%BF%D1%82%D0%B0-%D0%BD%D0%B0-%D0%B2%D0%B0%D0%BD%D0%B3%D0%B0-%D1%86%D0%B5%D1%80%D0%B8-%D0%B4%D0%B8%D1%81%D0%BA%D0%BE%D0%B2%D0%B0-%D1%85%D0%B5%D1%80%D0%BD%D0%B8%D1%8F-news721125.html", "text": "Надали съществува заболяване, с което пророчицата Ванга да не е успяла да се пребори. Същото се отнася и за дисковата херния. Състоянието е болезнено и трябва да се вземат нужните мерки за спасение от него. Ванга смята, че най-ефективното лекарство и в този случай се оказват билките. Не е нужно да изпивате цял чувал с лековити растения, за да почувствате ефекта, за който всъщност се борите. Баба Ванга била твърдо против използването на 5 и 10 билкови средства за лечение на една-единствена болест. В повечето случаи съветвала обърналите се към нея за помощ да използват само една билка, стига да е точната. При дискова херния чудото се крие в свойствата на тамяна. За да изпълните рецептата на пророчицата точно, смесете два белтъка, счукана стара керемида, чаена лъжица счукан бял тамян и една ракиена чаша гроздова ракия. Пригответе си вълнено парче плат и го намажете обилно със сместа. Пластирът трябва да остане върху кръста, докато падне сам. Още след първата процедура възпалението е потушено, а болките отминават. Ако все още чувствате дискомфорт, изпълнете рецептата още веднъж в рамките на една седмица.", "date": "2018.01.21", "title": "ЛЕЧЕНИЕ! Рецепта на Ванга цери дискова херния"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%82%D0%B8%D0%BB%D1%8A%D1%80%D1%81%D1%8A%D0%BD-%D0%B8-%D0%BB%D0%B0%D0%B2%D1%80%D0%BE%D0%B2-%D1%81%D1%8A%D1%81-%D1%81%D0%BF%D0%B5%D1%88%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%B2-%D1%81%D0%B8%D1%80%D0%B8%D1%8F-news721119.html", "text": "Министърът на външните работи на Русия Сергей Лавров и държавният секретар на САЩ Рекс Тилърсън са обсъдили днес по телефона гарантирането на стабилността в Северна Сирия, както и продължаването на процеса на мирното уреждане, за което трябва да допринесе Конгресът на сирийския национален диалог в Сочи. Това се посочва в комюнике на руското външно министерство публикувано след края на разговора, състоял се по инициатива на американската страна, предаде ТАСС. \"Обсъдена бе ситуацията в Сирия, включително и въпросите за гарантиране на сигурността в северната част на страната и продължаването на процеса на мирното уреждане под егидата на ООН, за което трябва да допринесе свикваният в Сочи Конгрес на сирийския национален диалог с широк спектър от участници\", се казва в изявлението. В разговора са били засегнати и някои други актуални международни теми и двустранни въпроси. Лавров и Тилърсън са се \"договорили да продължат тесните си контакти\".", "date": "2018.01.21", "title": "ГОРЕЩО! Тилърсън и Лавров със спешен разговор за войната в Сирия"}
{"url": "http://pik.bg/%D0%B7%D0%B8%D0%BC%D0%B0-%D0%BD%D0%BE%D0%B2%D0%B0-%D0%BF%D0%BE%D1%80%D1%86%D0%B8%D1%8F-%D1%81%D0%BD%D1%8F%D0%B3-%D0%B8-%D0%BE%D0%B1%D0%BB%D0%B0%D1%86%D0%B8-%D0%B4%D0%BD%D0%B5%D1%81-%D0%B0-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D1%89%D0%B5-%D0%B1%D1%8A%D0%B4%D0%B5-news721128.html", "text": "Започва бързо заоблачаване, като през деня отново се очаква да завали, в северозападните и планинските райони - сняг, в останалата част от страната – дъжд, съобщават от Националния институт по метеорология и хидрология (НИМХ), цитирани от Фокус. Вятърът ще се ориентира от югоизток, ще е до умерен. Минималните температури ще бъдат между минус 4 и 1 градус, максималните между 2 и 7 градуса. Атмосферното налягане ще бъде по-ниско от средното за месеца, ще продължи да се понижава. По Черноморието ще е облачно и дъждовно. Ще духа до умерен изток-югоизточен вятър. Максималните температури ще са между 6 и 8 градуса. Температурата на морската вода ще достигне 7 – 8 градуса. Вълнението на морето ще е 2-3 бала. В планините ще бъде облачно и ветровито, с умерен и силен югозападен вятър. Ще превалява сняг, в Източни Родопи, Странджа и Сакар – дъжд. Максималната температура на височина 1 200 метра ще е около 2 градуса, на 2 000 метра – около минус 3 градуса. Валежите ще продължат и утре, интензивни и значителни по количество ще са в Източна България. До обяд и в крайните източни райони дъждът ще премине в сняг. Вятърът ще е от северозапад, умерен и силен, на места в Източна България до бурен. Ще има снежни виелици и навявания. Температурите ще остават почти без дневен ход - от минус 2-3 градуса в северозападната до 3-4 в югоизточната част от страната. През нощта срещу вторник валежите в почти цялата страна ще спрат, а облачността ще се разкъсва. Вятърът ще отслабне, в Западна България и ще стихне. Ще бъде студено, с минимални температури в много райони близки до минус 10 градуса, в по-голямата част от страната и дневните ще са отрицателни. В сряда ще преобладава слънчево време. На отделни места в равнинната част от страната ще се образува мъгла или инверсионна облачност, там ще остава и по-студено.", "date": "2018.01.21", "title": "ЗИМА! Нова порция сняг и облаци днес, а в началото на седмицата времето ще бъде..."}
{"url": "http://pik.bg/%D0%B4%D0%B8%D0%B7%D0%B5%D0%BB-%D0%B8-%D0%B1%D0%B5%D0%BD%D0%B7%D0%B8%D0%BD-%D1%82%D1%80%D1%8A%D0%B3%D0%B2%D0%B0%D1%82-%D0%BD%D0%B0%D0%B3%D0%BE%D1%80%D0%B5-news721126.html", "text": "Цените на бензина и дизела ще поемат нагоре през 2018 г., ако тенденцията на поскъпването на петрола продължи. През изминалата година суровият петрол е тръгнал от 57 долара за барел, след това е паднал до 45 долара през лятото, а в момента цената му достигна 66 долара. Това са около 16% за една година. От 2018-а се въвежда борсов индекс, който всяка седмица Софийската стокова борса ще определя. Цената на горивата ще се смята на база сделките през седмицата. Горивата и нефтопродуктите са били най-търгуваните стоки през миналата година и са вкарали в борсата 249 млн. лева.", "date": "2018.01.21", "title": "Дизел и бензин тръгват нагоре"}
{"url": "http://pik.bg/%D0%BD%D0%BE%D0%B2%D0%BE-20-%D0%B1%D1%80%D0%B0%D0%B4-%D0%BF%D0%B8%D1%82-%D0%B4%D0%B5%D0%BB%D0%B8%D0%BB-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D1%81-%D0%B4%D1%80%D1%83%D0%B3-%D0%BC%D1%8A%D0%B6-news721133.html", "text": "Нова версия за развода на холивудската двойка Брад Пит и Анджелина Джоли! Оказва се, че в семейството неочаквано се \"промъкнал\" братът на актрисата Джеймс Хевън. Той често навестявал сестра си, а понякога оставал на гости в дома на Пит с месеци. Между съпрузите нещата и без това не вървели гладко, а външният човек наливал допълнително масло в огъня. Стигнало се до там, че децата предпочитали да прекарват свободното си време с вуйчо си, а не с татко си, който заради плътния си работен график понякога дълго отсъствал от вкъщи. И докато актьорът изкарвал пари, за да изхранва голямото си семейство, братът на Джоли застанал начело на \"клана\". Брад се вбесявал от ситуацията, но не вдигал скандали на Анджелина. Но каквото и да се случвало, тя винаги взимала страната на брат си и заплашвала съпруга си, че ще подаде молба за развод, ако Пит не промени отношението си към Хевън. В края на краищата тя изпълнила заканата си. Най-красивата двойка на Холивуд се разпаднала. Любопитно е, че по време на бракоразводния процес Джеймс се преместил в къщата на сестра си и се явил като свидетел по делото за опека над децата в съда, съобщава \"Грация\". Припомняме, че Брад Пит и Анджелина Джоли се ожениха през август 2014 г. като преди това живяха като двойка десет години. Те имат шест деца - три приемни и три биологични. Анджелина и Брад се разведоха в края на септември 2016 г. Инициатор на развода стана Анджелина, която посочи като причина за разтрогването на брака \"непримиримите противоречия\" със съпруга й.", "date": "2018.01.21", "title": "НОВО 20! Брад Пит делил Анджелина с друг мъж! "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D1%82%D0%B5%D1%84%D0%B0%D0%BD-%D0%B4%D0%B0%D0%BD%D0%B0%D0%B8%D0%BB%D0%BE%D0%B2-%D1%89%D0%B5-%D1%81%D1%82%D0%B0%D0%B2%D0%B0-%D0%B4%D1%8F%D0%B4%D0%BE-%D0%BB%D0%B0%D0%BC%D0%B1%D0%BE-news719291.html", "text": "Дали вечният секссимвол на киното Стефан Данаилов ще стане скоро дядо Ламбо, зависи от най-близките планове на сина му Владимир и американската му снаха Виктория, които сключиха брак на 9 декември във Флорида навръх рождения ден на актьора. Виктория се венчала за Влади с бижуто, което Ламбо ѝ изпрати като сватбен дар, разкри майката на младоженеца – актрисата Ирен Кривошиева. За церемонията в гръцката православна църква „Света Варвара” в Сарасота, Флорида, красивата Виктория си сложила златното колие с кръстче и скъпоценен камък, в което веднага се влюбила. На обедното тържество на 9 декември имало не повече от 60-ина души. Данаилов, който на същия ден отпразнува 75, не можа да присъства, тъй като лекарите му забраняват дълги пътувания. По време на купона Влади и Виктория се обадили на Ламбо, за да му честитят рождения ден, и получили поздравления и благопожелания от него. Данаилов бил в чудесни отношения със снаха си, която дори веднъж вече му казала „татко”. Предстои младоженците да се преместят в друг щат, където Владко ще следва медицина. Виктория, която е от заможно семейство, е завършила икономика и педагогика и работи като детска учителка.", "date": "2018.01.21", "title": "САМО В ПИК И \"РЕТРО\"! Стефан Данаилов ще става дядо Ламбо"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%BA%D0%BE%D1%87%D0%B8-%D0%BD%D0%B0-%D1%81%D0%B0%D1%89-%D0%B8-%D0%BE%D0%B1%D1%8F%D0%B2%D0%B8-%D0%B2%D0%B0%D0%B6%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news721081.html", "text": "Президентът на Турция Реджеп Ердоган обяви началото на антитерористичната операция в сирийския Африн и с остри нападки се обърна към САЩ . Той осъди остро действията на САЩ в Сирия, определи ги като измамна политика с цел лични игри и интереси, и посочи, че Анкара не вярва в смяната на името на престъпната организация ПКК. „Въобразяват си, че ни показват мускули, като сменят името на терористичната организация и играят игрички в Сирия. Както и да се нарича тази организация, в нашите очи тя е терористична. То не бяха Сирийски демократични сили, Гранична полиция, Гранична защита, вътрешна сигурност, вие кого мамите? Тази организация е ПКК, това са нейният сирийски клон PYD /Партия на демократичното единство/ и въоръжените й отряди, и новото име няма да ги откаже от тероризма. И в Америка, и в Европейския съюз ПКК фигурира в списъците на терористичните организации“, заяви държавният глава пред партийния форум. Той подчерта, че Западът е длъжен да се съобразява и да си сътрудничи с Турция в региона, тъй като тя е съюзник. Ердоган призова западните държави да преразгледат политиките си в Сирия и да прекратят сътрудничеството си кюрдските терористи от ПКК, включени в списъците на терористичните структури както в САЩ, така и в Европа. „За сътрудничеството с ПКК прекрасно са информирани на Запад, където правят всичко възможно, за да вкарат в заблуждение Турция и световната общественост. Впоследствие на онези, които подкрепят терористите, им се налага да правят противоречиви изявления. Ту говорят за сформиране на някаква армия в северната част на Сирия, ту сами се опровергават“, посочи турският лидер. Боец от кюрдските отряди в Сирия, който се е предал на турските военни на границата, е разкрил плана на ПКК, според който местното население ще бъде използвано като жив щит срещу антитерористичната операция, съобщава Анадолската агенция днес. За тази цел в населените места са прокопани тунели, като някои от тях водят пряко в жилищата. Боецът разказал, че се е присъединил към терористите в Африн преди 4 години, а преди две седмици решил да пресече сирийско-турската граница в района на провинция Килис и да се предаде на турските военни. Той разкрил, че кюрдските отряди са струпали оръжия и боеприпаси в огромни складове в квартал Махмудие в град Африн, в село Бурч и в град Тал-Рифат. Основната част от отрядите са дислоцирани в Африн, Тал-Рифат, Кастелджиндо, Бафлуни, Басуфани, Тънъп и Кеферджани, зенитна батарея и няколко танкове са установени по възвишението до крайграничното село Булбул, обяснил сирийският дезертьор. Според него местните младежи отказват да постъпят в редиците на въоръжените отряди на ПКК и поради това нови бойци се търсят в други райони на Сирия.", "date": "2018.01.21", "title": "Ердоган скочи на САЩ и обяви важна операция в Сирия"}
{"url": "http://pik.bg/%D0%BB%D0%B5%D0%B4%D0%B5%D0%BD%D0%B0-%D0%BF%D1%8A%D1%80%D0%B7%D0%B0%D0%BB%D0%BA%D0%B0-%D0%B1%D1%83%D0%BC-%D0%BD%D0%B0-%D0%BF%D0%BE%D1%82%D1%80%D0%BE%D1%88%D0%B5%D0%BD%D0%B8-%D1%85%D0%BE%D1%80%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news721083.html", "text": "Заледените улици през последните дни напълниха с пациенти травматологията на болницата в Монтана, съобщава \"Булнюз\". Само в петък в отделението са постъпили 12 души, които са получили травми след падане по заледените улици. Десет от пострадалите са счупили тазобедрената си става, един е бил със счупен глезен и един е приет със счупена китка. Хората са на различна възраст и от различни населени места на областта. На всеки един от тях му предстои операция, добавиха от лечебното заведение.", "date": "2018.01.21", "title": "Ледена пързалка: Бум на потрошени хора в Монтана"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%B5-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B5%D0%B3%D0%B8%D0%BF%D0%B5%D1%82-news721086.html", "text": "AFP. Вицепрезидентът на САЩ Майк Пенс пристигна в столицата на Египет Кайро в събота, в първата си спирка от близкоизточната си обиколка, която беше отменяна неколкократно заради създалите се настроения срещу Вашингтон от официалното признаване на Ерусалим за столица на Израел, предава Пенс трябваше да пристигне в региона още през декември, но голяма част от срещите бяха отменени заради действията на президента на САЩ Доналд Тръмп.", "date": "2018.01.21", "title": "Вицепрезидентът на САЩ е на посещение в Египет"}
{"url": "http://pik.bg/%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D1%80%D0%B0%D0%BA-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BA%D0%BE%D0%BB%D0%B5%D0%B3%D0%B0%D1%82%D0%B0-%D1%81%D0%B8-%D0%BE%D1%82-%D0%B8%D1%80%D0%B0%D0%BA%D1%81%D0%BA%D0%B8-%D0%BA%D1%8E%D1%80%D0%B4%D0%B8%D1%81%D1%82%D0%B0%D0%BD-%D0%BD%D0%B5%D1%88%D0%B8%D1%80%D0%B2%D0%B0%D0%BD-%D0%B1%D0%B0%D1%80-news721085.html", "text": "Reuters, цитирани от \"Фокус\" Министър-председателят на ирак Хайдер ал Абади се срещна в събота в Багдад с премиера на полуавтономната област Иракски Кюрдистан Неширван Барзани, предава . Това е първата среща между Абади и лидер от Кюрдистанското регионално правителство (КРП) след избухването на конфликта между Багдад и Ербил около референдума за независимост на кюрдската област, проведен на 25 септември.", "date": "2018.01.21", "title": "На високо ниво! Премиерът на Ирак се срещна с колегата си от Иракски Кюрдистан Неширван Барзани"}
{"url": "http://pik.bg/%D0%B1%D0%B8%D1%82%D0%BA%D0%B0-%D0%B7%D0%B0-%D0%B6%D0%B8%D0%B2%D0%BE%D1%82-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%BC%D0%B2%D1%80-%D0%B7%D0%B0-%D0%B1%D0%BE%D1%80%D0%B1%D0%B0%D1%82%D0%B0-%D1%81%D0%B8-%D1%81-%D1%82%D1%83%D0%BC%D0%BE%D1%80-%D0%BD%D0%B0-%D0%B3%D1%80%D1%8A%D0%B1%D0%BD%D0%B0%D1%87%D0%BD%D0%B8%D1%8F-%D0%BC%D0%BE%D0%B7%D1%8A%D0%BA-news720991.html", "text": "Преди година Борислав Ковачев се сблъсква с най-тежкото изпитание – да се бори за здравето си. Най-големият му страх е бил да не се обездвижи. Активен спортист и служител на МВР, преди три години краката на Боби започват да изтръпват. „Всички мислеха, че е дискова херния, защото започна с изтръпване на левия крак и лявата част на тялото”, разказва Борислав пред сутрешния блок на Би Ти Ви. Преди година болката става неописуема и Борислав търси второ мнение от лекари в София. „Направихме резонанса и се установи, че е тумор на гръбначния мозък, който е разположен в шията. Не бях на себе си може би два-три часа”, разказва Боби. След първоначалния шок, Борислав решава да се оперира, но интервенцията се оказва неуспешна. В продължение на година мъжът преминава през лъчетерапия, лечение със стероиди, но единственият шанс да продължи живота си намира в клиника в Швейцария. „Всичко излиза около 118 хил. лв.”, разяснява той. Сумата е непосилна за семейството на Боби, затова той започва да вярва в добротата на хората. Борислав не е отчаян, напротив – усеща в себе си сила, която не е вярвал, че притежава. Най-голямата опора Боби намира в майка си. „Вярвам, че ще оздравее и ще започне наново живота си като всички хора”, казва Петя Ковачева.", "date": "2018.01.21", "title": "Битка за живот! Служител на МВР за борбата си с тумор на гръбначния мозък"}
{"url": "http://pik.bg/%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B7%D0%B0%D1%89%D0%B8%D1%82%D0%B0%D0%B2%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-news721078.html", "text": "Смисълът на Истанбулската конвенция е защита, превенция и контрол. Това каза в седмичното обзорно предаване „Метроном“ на Радио „Фокус“ председателят на МГЕРБ и зам.-министър на външните работи Георг Георгиев по повод предстоящото обсъждане на ратификацията на документа, което ще се проведе в Народното събрание на 23 януари. Според него схващането на текста от определени политически кръгове е крайно погрешно. Георг Георгиев посочи, че в партията е постъпило писмо от Европейската комисия, разграничаващо заложените в конвенцията термини, като подчерта, че в него не присъстват понятия като \"трети\" или „социален пол“, а се говори единствено за социални схващания, свързани със стереотипите за мъжа и жената. „Тези стереотипи по никакъв начин не би трябвало и не могат да бъдат основа за насилието над жени. Ако стереотипът е жената да бъде домакиня и да стои в кухнята, а тя не желае това, никой няма право да упражнява насилие над нея, за да я принуди. Това е смисълът на конвенцията, за да се отървем от тези насадени схващания за двата образа – на мъжете и жените. В 21 век, през 2018 година, това вече не е нормално“, заяви Георг Георгиев и допълни, че борбата срещу насилието трябва да продължи, като определяща в случая ще е ролята на институциите. По думите му съзнаването, че насилието във всичките му форми е нещо укоримо и недопустимо, трябва да бъде налагано като визия пред подрастващото поколение и в противен случай няма как да бъдат постигнати по-добри резултати.", "date": "2018.01.21", "title": "Зам.-министър на Захариева защитава Истанбулската конвенция"}
{"url": "http://pik.bg/%D0%BA%D0%BE%D0%B8-%D1%81%D0%B0-%D0%B2%D0%B0%D1%88%D0%B8%D1%82%D0%B5-%D1%81%D0%BB%D0%B0%D0%B1%D0%B8-%D0%BC%D0%B5%D1%81%D1%82%D0%B0-%D0%B2-%D0%BB%D1%8E%D0%B1%D0%BE%D0%B2%D1%82%D0%B0-%D1%83%D0%B7%D0%BD%D0%B0%D0%B9%D1%82%D0%B5-%D1%81-%D1%82%D0%BE%D0%B7%D0%B8-%D1%82%D0%B5%D1%81%D1%82-news721079.html", "text": "Какво всъщност представлява личността? Според определението на психолозите, личността се формира от различията в характерните модели на мислене, чувства и поведение. Казано лаишки, личността ви е комбинация от мнението ви за нещата, как това мнение ви кара да се чувствате и как бихте реагирали в дадена ситуация, базирайки се на мнението и чувствата си. Но понякога ние сами саботираме щастието си – дали като се притесняваме да разкрием чувствата си, дали като се влюбваме в токсичен човек или пък нещо друго – начините са неизброими. Защо се получава така? На практика ни е много по-лесно да разберем мотивите на някой друг, отколкото своите собствени. По-лесно е да опознаем околните, отколкото да се гмурнем в дълбините на съзнанието и подсъзнанието си. Това е така, защото обикновено живеем с някаква идеализирана представа за себе си, която не винаги отговаря на реалността. В тези случаи на помощ ни идват психологическите тестове. Предлагаме ви един, чрез който доста точно можете да разберете кои са слабите ви места в любовта. И така, ако първо сте видели... Ако първо сте видели вързания човек между двете дървета, то личността ви е в почти постоянен конфликт. Това не означава непременно, че сте буквално в конфликт със света около себе си. По-скоро водите някаква вътрешна битка. Но ако искате да имате трайна връзка с друг човек, първо трябва да се помирите със себе си. Толкова много се борите да приемете себе си, силните и слабите си страни, че пропускате най-важното – просто да се обичате. Вътрешен мир не се постига лесно, но от време на време заслужавате почивка от бъркотията вътре във вас. Уважавайте себе си и всичко, което правите, прегърнете се и любовта няма да закъснее. Ако първо сте видели оградата, най-голямата ви слабост е склонността ви да се изолирате от останалата част на света. Това не означава непременно, че сте по-травмирани от останалите хора, но ако не поемете риск и не отворите скоро сърцето си, ще пропуснете шанса за истинска любов. Нормално е да се опитвате да се предпазите, ако сте били наранени в миналото, но да издигате ограда около себе си няма да ви помогне, напротив. Да премахнете бариерите няма да е лесно, затова започнете с малки, но постоянни стъпки. Помнете – ако нищо не рискувате, нищо няма да спечелите. Ако най-напред сте забелязали лодката, вашата основна слабост е, че имате изключително завишени критерии, които никой не би могъл да покрие. Разбира се, важно е да знаете какво искате от живота и любовта, но е възможно да сте си направили списък с изисквания, които някой иначе подходящ за вас човек не би могъл да покрие на 100%. Да не говорим, че може да има други ценни качества, които сте пропуснали в списъка, съобщава \"Ай Уомън\". Няма нищо лошо в това да искате семейство, блестяща кариера, партньор, който харесва същите неща, които и вие. Но колкото повече задълбавате в изисквания, толкова повече се откъсвате от истинската природа на любовта. Фантазиите са хубаво нещо, но не топлят леглото вечер. Преследвайте мечтите си и поддържайте високите си стандарти, но внимавайте покрай перфектната картина на бъдещето, която рисувате в съзнанието си да не пропуснете човека, с когото имате истински шанс за щастие. Ако първото, което сте видели е череп, вие сте изключително тревожни и стресирани във всяко едно отношение. Може би имате тревожно разстройство или просто се безпокоите за всичко, но и в двата случая склонността ви да бъдете прекалено предпазливи ви пречи и заради нея можете да пропуснете подходящия човек, както и всички красиви неща в живота. Добре е да сте внимателни и да мислите, преди да скочите, но само когато става въпрос за скачане в пропаст. По отношение на любовта само губите време и изпускате възможности, докато се притеснявате за всичко, което би могло да се обърка. Винаги ще има неща, за които да се тревожите, но не им позволявайте да ви спират да живеете живота си. Не е необходимо и да криете страховете си от партньора си. Напротив, разкриването им само може да ви сближи още повече.", "date": "2018.01.21", "title": "Кои са вашите слаби места в любовта? Узнайте с този тест"}
{"url": "http://pik.bg/%D1%85%D0%B0%D1%80%D1%87%D0%BE%D0%B2%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D1%8A%D1%81%D0%BD%D0%B0%D0%BB%D0%B8-14-%D0%BC%D0%BB%D0%BD-%D0%B7%D0%B0-%D0%BA%D0%BE%D0%BC%D0%B0%D0%BD%D0%B4%D0%B8%D1%80%D0%BE%D0%B2%D0%BA%D0%B8-news721123.html", "text": "1 373 970 милиона лева са изхарчили депутатите за командировки по света и у нас за 6 месеца работа на 44-тото Народно събрание. Данните включват дните от старта на този парламент на 19 април до 30 ноември 2017 г., като не се смята почивният месец август. Интересното е, че по-голямата част от сумата - 818 373 лв., са изплатени за командировки на депутатите из България. От тях 74 678 лв. са за покриване на разходи за нощувки. Според финансовите правила на НС те имат право на дневни и квартирни по време на пътуванията си до избирателните си райони. 555 597 лв. са изхарчили депутатите за командировки в чужбина. Сред по-екзотичните дестинации са Кот д'Ивоар и Андора. 791 хиляди километра са пропътували депутатите със служебните мерцедеси и беемвета. Първи в тази класация са народни представители от Сливен и Русе - Галя Захариева от ГЕРБ и Искрен Веселинов от ОП. Някои никога не са се качвали на парламентарните лимузини. Това са Цветан Цветанов, който има право на кола от НС и като шеф на вътрешната комисия, но всъщност се вози в партийна. Така са и лидерите на БСП Корнелия Нинова и на „Атака“ Волен Сидеров.", "date": "2018.01.21", "title": "ХАРЧОВЕ! Депутатите пръснали 1,4 млн. за командировки  "}
{"url": "http://pik.bg/%D0%B1%D0%B8%D0%BD%D0%B0%D0%BB%D0%B8-%D0%B9%D1%8A%D0%BB%D0%B4%D1%8A%D1%80%D1%8A%D0%BC-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D1%82%D1%83%D1%80%D1%86%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B4%D0%BE%D0%BF%D1%83%D1%81%D0%BD%D0%B5-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B8-news721090.html", "text": "Anadolu Agency, цитирани от \"Фокус\". Близо 350 хиляди кюрди от сирийския район Африн са избягали в Турция в резултат от репресиите на сирийските кюрдски „Отряди за народна самоотбрана“ и „Ислямска държава“, заяви турският премиер Бинали Йълдъръм в събота, предава В изказване пред шестия годишен регионален конгрес на управляващата в Турция „Партия на справедливостта и развитието“ в северния град Зонгулдак, Йълдъръм заяви, че Турция няма да допусне съществуването на терористични групировки край южните си граници. „Операцията в Африн цели да прекрати жестокостите на сирийските кюрдски организации, ПКК и „Ислямска държава“ в този район“, обясни Йълдъръм. „А основната ни цел е да осигурим безопасността край южната ни граница. От една страна, някои страни, правещи се на наши съюзници, ни направи някои обещания, но от друга, те подпомагат засилването на присъствието на терористичните организации в региона“, Турският премиер разкритикува САЩ за това, че си сътрудничат с Работническата партия на Кюрдистан (ПКК), организация, която е в списъците на терористите и на САЩ, и на ЕС. По-рано в събота, президентът на Турция Реджеп Таийп Ердоган обяви, че е дал началото на наземна операция на Въоръжените сили на Турция в сирийския район Африн, който е част от провинция Алепо. По време на изказването си пред годишния регионален конгрес на „Партията на Справедливостта и развитието“ в Кютахия, Ердоган заяви, че след Африн, предстои и операция в района на сирийския град Мабидж, което е предизвикано от това, че „дадените на Турция обещания, не са спазени“.", "date": "2018.01.21", "title": "Бинали Йълдъръм се закани: Турция няма да допусне съществуването на терористични групировки край границите си"}
{"url": "http://pik.bg/%D1%83%D1%81%D0%BF%D0%B5%D1%85-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D0%B7%D0%B0%D0%BB%D0%BE%D0%B6%D0%BD%D0%B8%D1%86%D0%B8-%D0%BE%D1%82-%D0%BD%D0%B8%D0%B3%D0%B5%D1%80%D0%B8%D1%8F-news721087.html", "text": "Двама американци и двама канадци, отвлечени по време на засада в Нигерия тази седмица, бяха освободени в събота, предава AFP, като се позовава на информация от местната полиция. Четиримата бяха отвлечени във вторник вечерта в северния щат Кадуна. „Те бяха освободени, благодарение на усилията на полицията“, заяви говорителят на местните органи на реда в нигерийския щат Кадуна Муктар Алиу, добавяйки, че всички те са в добро здраве.", "date": "2018.01.21", "title": "Успех! Освободиха заложници от Нигерия"}
{"url": "http://pik.bg/%D1%87%D1%83%D0%B4%D0%BE-%D0%B0%D0%BD%D0%B3%D0%B5%D0%BB-%D1%81%D0%B5-%D1%8F%D0%B2%D0%B8-%D0%B2-%D0%B7%D0%BE%D0%B3%D1%80%D0%B0%D1%84%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-news721124.html", "text": "Ангел небесен се яви в Зографския манастир в Атон. Тази новина съобщи на приятелите си във „Фейсбук” бившият транспортен министър Кристиан Кръстев. Като доказателство служебният министър в кабинета на Марин Райков публикува и снимка. Но нея се вижда олтарът в Зографския манастир и силует от светлина на жена ангел. След като Кръстев пусна снимката, приятелите му започнаха да коментират с думите „Амин!“ и „Истинско чудо“. Имаше все пак и томаневерници, като представителка на Комисията за защита на конкуренцията поиска доказателства за „идентичността на снимката“. Кръстев предпочете да не дава обяснения и да остави всеки сам за себе си да прецени в какво вярва, кое е истинско и кое - не.", "date": "2018.01.21", "title": "Чудо! Ангел се яви в Зографския манастир"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%89%D0%B5-%D0%B4%D0%B5%D1%84%D0%B8%D0%BB%D0%B8%D1%80%D0%B0%D1%82-%D0%B7%D0%B0%D0%B5%D0%B4%D0%BD%D0%BE-%D0%BF%D1%80%D0%B8-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B7%D0%B8%D0%BC%D0%BD%D0%B0%D1%82%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-news721094.html", "text": "Северна Корея и Южна Корея ще дефилират заедно на церемонията по откриването на Зимните олимпийски игри в Пьонгчанг. В тях ще участват 22 севернокорейски спортисти в три дисциплини, обяви президентът на Международния олимпийски комитет Томас Бах, цитиран от АФП. Бах направи това изявление след края на четиристранна среща на високо равнище. Общ отбор на двете Кореи ще се включи и в турнира по хокей на лед за жени, допълни Бах след днешните разговори, в които участваха представители на Северна Корея, на Южна Корея, както и на организационния комитет на олимпийските игри в Пьонгчанг (9-25 февруари).", "date": "2018.01.21", "title": "Северна и Южна Корея ще дефилират заедно при откриването на зимната олимпиада"}
{"url": "http://pik.bg/%D0%BD%D0%B0%D0%B4-140-%D0%BC%D0%B0%D1%88%D0%B8%D0%BD%D0%B8-%D1%81%D0%B0-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D0%BB%D0%B8-%D0%B2-%D0%BF%D0%BE%D1%87%D0%B8%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BF%D1%80%D0%B5%D0%B7-%D0%BD%D0%BE%D1%89%D1%82%D0%B0-news721129.html", "text": "Във връзка с валежите от сняг тази нощ в София над 140 машини са извършвали обработки със смеси срещу заледяване и бутане на снежна маса, съобщиха от пресцентъра на Столична община, цитирани от Фокус. Направени са две обработки във всички райони на града. Снегопочистващата техника е извършила обработки на трасетата на градския транспорт, основни улици в кварталите, Южната дъга на Околовръстен път, както и общинските пътища. Започнала е работа и по вътрешно-квартални улици в някои райони. Продължава снегопочистване в районите „Връбница”, „Средец”, „Кремиковци”, „Панчарево”, „Овча купел” и „Банкя”. Опесъчаване се изпълнява на планинските пътища във Витоша „Драгалевци – Алеко” и „Бояна – Златни мостове”. Почистват се спирките на градския транспорт и подходите към подлезите.  Градският транспорт се движи навсякъде по обичайните си маршрути.", "date": "2018.01.21", "title": "Над 140 машини са се включили в почистването на столицата през нощта"}
{"url": "http://pik.bg/%D0%BE%D1%82%D0%BE%D0%B2%D0%BE-%D1%81%D0%BF%D0%B0%D1%81%D0%B8%D1%85%D0%B0-%D0%BD%D0%B0%D0%B4-56-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-news721091.html", "text": "Испанските служби съобщиха за спасяването на 56 имигранти, които са се опитвали да прекосят Средиземно море от Африка, за да стигнат до бреговете на Европа, предаде АП. Имигрантите са били на два кораба - на единия са пътували 23-ма души, а на втория - 33-ма. Европейската гранична и брегова охрана съобщи в петък, че 22 880 имигранти са пристигнали в Испания миналата година по море, което е повече от регистрираните 10 321 души през 2016 година. Освен това тя предупреди, че очаква броят на имигрантите, които използват западния средиземноморски път към Европа, да нарасне тази година. Международната организация по миграцията съобщи, че 2583-ма души са влезли в Европа по море тази година до сряда включително, а 199 са загинали при пътуването.", "date": "2018.01.21", "title": "Отово! Спасиха над 56 мигранти край бреговете на Испания"}
{"url": "http://pik.bg/%D0%B4%D0%B2%D0%B5-%D0%B6%D0%B5%D1%80%D1%82%D0%B2%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%BB%D1%83%D0%BA%D1%81%D0%BE%D0%B7%D0%B5%D0%BD-%D1%85%D0%BE%D1%82%D0%B5%D0%BB-%D0%B2-%D0%BF%D1%80%D0%B0%D0%B3%D0%B0-news721131.html", "text": "Най-малко двама души загинаха и десетки бяха ранени при пожар в хотел в центъра на чешката столица Прага , предаде Ройтерс, като се позова на спасителните служби. \"Тази вечер е избухнал пожар в четиризвездния хотел Eurostars David, който се намира в центъра на Прага, в близост до река Вълтава. По предварителни данни са загинали двама души, ранени са десетки\", каза представителят на спасителната служба в чешката столица Мартин Кавка. В г орящата сграда на хотела, според Кавка, имало 40 души - гости и персонал. Наложила се евакуация с помощта на специализирана техника.", "date": "2018.01.21", "title": "Две жертви при пожар в луксозен хотел в Прага"}
{"url": "http://pik.bg/%D0%BF%D0%BE%D0%B1%D0%B5%D0%B4%D0%B0-%D1%81%D0%B8%D1%80%D0%B8%D1%8F-%D1%81%D0%B8-%D0%B2%D1%8A%D1%80%D0%BD%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D0%BB%D0%B5%D1%82%D0%B8%D1%89%D0%B5-%D0%B0%D0%B1%D1%83-%D0%B4%D1%83%D1%85%D1%83%D1%80-news721096.html", "text": "ТАСС, цитирани от \"Фокус\". Бойците от сирийската правителствена армия и отрядите за народното опълчение са освободили напълно от терористите военното летище Абу Духур, намиращо се на 50 км от град Идлиб, в събота. Това съобщи информационният порта; „Сурия ал Ен“, предава Според сведенията, войската е пробила отбраната на терористичната групировка „Джебхат ан Нусра“ в източната част на фронта. В хода на проведената операция, армията и опълченците са успели да изгонят бандформированията от седем населени места, разположени в близост до летището. Правителствените сили загубиха контрола над тази стратегическа база през септември 2015 година. Преди три години, Абу Духур беше последният плацдарм на сирийската армия в този северозападен регион. Терористите обсаждаха базата в продължение на половин година преди тя да падне.", "date": "2018.01.21", "title": "ПОБЕДА! Сирия си върна контрола на военното летище Абу Духур"}
{"url": "http://pik.bg/%D1%82%D1%80%D1%83%D1%81-64-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D1%87%D0%B8%D0%BB%D0%B8-news721134.html", "text": "Земетресение с магнитуд 6.4 по скалата на Рихтер е било регистрирано на територията на Чили, съобщава Фокус като се позовава на Европейския средиземноморски сеизмологичен център (EMSC). Според информацията трусът е бил усетен в 22:06 часа на 20 януари (събота) местно време. Епицентърът е бил на 104 километра югоизточно от Арика и на 293 км северозападно от Ла Пас, Боливия, с дълбочина от 110 километра под земната кора. Не се съобщава за материални щети или пострадали.", "date": "2018.01.21", "title": "Трус! 6.4 по Рихтер разлюля Чили"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D0%B1%D1%81%D0%BF-%D0%BB%D0%B8%D0%B4%D0%B5%D1%80%D0%BA%D0%B0%D1%82%D0%B0-%D0%B2-%D0%BF%D0%B5%D1%82%D1%80%D0%B8%D1%87-%D1%85%D0%B2%D0%B0%D0%BD%D0%B0%D1%82-%D0%B4%D0%B0-%D1%88%D0%BE%D1%84%D0%B8%D1%80%D0%B0-%D0%B4%D1%80%D0%BE%D0%B3%D0%B8%D1%80%D0%B0%D0%BD-news721140.html", "text": "Служител в отдел „Хуманитарни дейности“ в общинската администрация на Петрич бе задържан от служители на Районното управление да шофира автомобила си дрогиран. Колата на 31-годишния Кирил Балъкчиев – „Алфа Ромео“, е спряна по време на обедната му почивка в 12q30 часа в четвъртък, 18 януари, на ул. „Рокфелер“, която е близо до сградата на Общинската администрация. Не е ясно какво е предизвикало подозрението на униформените, но младият мъж е тестван за наркотици и с техническо средство е установено, че е шофирал след употреба на наркотични вещества. Кирил Балъкчиев, който вчера не беше на работа в общината, е брат на лидерката на БСП в южния град Йорданка Атанасова. Проверка на „Струма.бг“ установи, че почти никой от управниците на Петрич не познава младия мъж. Зам.-кметът Илко Стоянов, с когото е разговаряно по телефона в София, е категоричен, че го е засичал само няколко пъти по коридорите и дори от медиите разбрал, че сестра му е начело на червената партия в Петрич. Въпреки че според сайта на общината Кирил Балъкчиев работи в „Териториално и селищно устройство“, ресорната на отдела зам.-кметица Минка Салагьорова отрича да го познава, тъй като не е на нейно директно подчинение. Екипът на \"Струма.бг\" я открива болна от грип да се лекува у дома. Салгьорова уточнява, че Балъкчиев работи в „Хуманитарни дейности” и препраща екипа към пряката му шефка – третия зам.-кмет Илияна Попова. Тя обаче не си вдига телефона.", "date": "2018.01.21", "title": "СКАНДАЛ! Братът на БСП лидерката в Петрич хванат да шофира дрогиран!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%80%D1%83%D0%BC%D1%8F%D0%BD%D0%B0-%D0%B1%D1%8A%D1%87%D0%B2%D0%B0%D1%80%D0%BE%D0%B2%D0%B0-%D1%80%D0%B0%D0%B7%D0%B1%D0%B8-%D0%BD%D0%B0-%D0%BD%D0%B0%D0%BF%D1%8A%D0%BD%D0%B8%D1%82%D0%B5-%D0%BD%D0%B0-%D0%B1%D1%81%D0%BF-%D0%B7%D0%B0-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BF%D0%B0%D0%B4%D0%BD%D0%B0%D1%85%D0%B0-%D0%B2--news721147.html", "text": "Най-важното от посещението на Ангела Меркел е, че тя одобри нашите инициативи. Тя оцени нашите достижения, начина, по който охраняваме границите си, това, което сме направили като реализиране на приоритети. Ние влязохме в председателството с увереност и самочувствие, защото имаме основание за това. Това заяви пред Нова телевизия началникът на кабинета на премиера Борисов Румяна Бъчварова. Тя поясни, че търсенето на постигане на зони на съгласие е приоритет на държави, които си имат взаимно доверие. \"В целия процес, след като ние насочваме фокуса на Европа към Западните Балкани, естествено е да търсим и разговори с Турция. И ще се направи среща между европейските институции и Турция, за да се види кои са зоните, в които може да се напредне, кои проблеми могат да бъдат решени и къде има непримирими противоречия. В този смисъл дори ситуацията с името на Македония говорим за силна роля на държавата ни, която може би е единствената държава на Балканите, която не е част от проблем. Ние сме единствената държава, която решава проблеми... Не можеш да се пазиш от проблеми, когато те са ти на границата. позицията на председател е силна позиция, държава, която през следващите шест месеца ще решава основните проблеми на ЕС\", коментира Бъчварова. Темата \"Шенген\" и позицията на Германия по нея, началникът на кабинета коментира така: \"Това е общоевропейско решение и на фона на вътрешнополитическата ситуация в Германия не може да се очаква Меркел да изрази категорично становище за това. по-важното е, че има разбиране между страните-членки за това, че България заслужава да влезе в Шенген. Още повече, че тя изпълнява ролята си да охранява границите на Европа по шенгенските изисквания\". Запитана дали правителството ще стане заложник на коалиционните си партньори, Бъчварова отговори: \"Ако говорим по принцип, това винаги може да се случи, имайки предвид предишния си опит. Но отношенията в сегашната коалиция показват, че можем да постигнем съгласие и в момента нямаме основание за притеснение. По-лошото е неразбирането на БСП като опозиция към приоритетите и задачите, които имаме сега да изпълняваме... В документа, в който са мотивите на БСП за вота на недоверие, има подбор по теми, по които БСП вече са се произнесли. Има цитирани неточно и неясно социологически проучвания, което е вид субективна информация. И в този смисъл докладът не е основание за съмнение в политиката на правителството, още повече, че се отнася за предишния мандат и за въпроси, които вече са решени. Мисля, че БСП влезе в собствения си капан по тази тема\". В края на разговора Бъчварова коментира и темата \"Македония\" и отбеляза, че официалната позиция на България за името на съседната ни държава е \"Трябва да се намери отговор на този спор възможно най-скоро, за да не пречи той в процеса за присъединяване към ЕС, който ще започне Македония. Въпросът за името е трябва да бъде решен от двете държави - Македония и Гърция и се надявам гръцкото правителство да намери най-дорото решение. България може да гарантира добронамереност и на двете страни и да изисква и като председател, и като съсед по-бързо решение\".", "date": "2018.01.21", "title": "ЕКСКЛУЗИВНО В ПИК! Румяна Бъчварова разби на напъните на БСП за вот на недоверие: Паднаха в собствения си капан! "}
{"url": "http://pik.bg/%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD%D0%B8-%D1%81%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%85%D0%BE%D1%82%D0%B5%D0%BB-%D0%B2-%D0%BA%D0%B0%D0%B1%D1%83%D0%BB-news721144.html", "text": "Атаката срещу хотел „Интерконтинентал” в афганистанската столица Кабул е приключила, съобщава Би Ти Ви, като се позовавда на информация от говорителя на афганистанското министерство на вътрешните работи Наджиб Даниш, цитиран от световните агенции. Четиримата нападатели на хотела са били убити. Спасени са 126 души, сред които 41 чужденци. Жертви на атаката са най-малко петима, от които четирима са афганистанци и един е чужденец. Ранени са осем души. Атаката продължи 12 часа. Нападателите атакуваха хотела вчера вечерта, взеха и заложници. През юни 2011 г. хотел „Интерконтинентал” в Кабул стана мишена на атака, отговорност за която поеха талибаните. При нападението тогава загинаха 21 души.", "date": "2018.01.21", "title": "Ликвидирани са нападателите на хотел в Кабул"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-news721135.html", "text": "Хеликоптер „Апачи“ на армията на САЩ се разби в ранните часове на събота (местно време) при изпълнението на рутинен тренировъчен полет в щата Калифорния, съобщава телевизионният канал FOX News, цитиран от Фокус. Двамата пилоти на машината са загинали, потвърди говорител на Пентагона. Причините за инцидента се разследват. Отбелязва се, че това е първият трагичен инцидент за годината, при който загиват американски военнослужещи.", "date": "2018.01.21", "title": "Американски военен хеликоптер се разби в Калифорния"}
{"url": "http://pik.bg/%D1%82%D1%80%D0%B8-%D1%80%D0%B0%D0%BA%D0%B5%D1%82%D0%B8-%D0%B1%D1%8F%D1%85%D0%B0-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B8-%D0%BE%D1%82-%D1%81%D0%B8%D1%80%D0%B8%D1%8F-%D0%BA%D1%8A%D0%BC-%D1%82%D1%83%D1%80%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D0%BA%D0%B8%D0%BB%D0%B8%D1%81-news721141.html", "text": "Три ракети са били изстреляни вчера от територията на Сирия към граничната турска провинция Килис, съобщава Андолската агенция, цитирана от ТАСС. Пострада един човек. Повредени са няколко сгради в град Килис. Обстрелът идва, след като вчера турските сили обявиха началото на операция против кюрдските формирования от \"Силите за защита на народа\" и \"Партията на демократическия съюз\" в района Африн в Сирия, където живеят около 1,5 милиона сирийски кюрди. Анкара смята СЗН и ПДС за свързани с Кюрдската работническа партия (ПКК), която в Турция е призната за терористична организация. Нова телевизия", "date": "2018.01.21", "title": "Три ракети бяха изстреляни от Сирия към турската провинция Килис"}
{"url": "http://pik.bg/200-%D1%85%D0%B8%D0%BB%D1%8F%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D0%B2-%D1%81%D0%BE%D0%BB%D1%83%D0%BD-%D0%B7%D0%B0%D1%80%D0%B0%D0%B4%D0%B8-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news721180.html", "text": "Протести в Солун за спора с името на Македония. След няколко часа се очаква 200 хиляди души, да излязат на демонстрация. Полицията е отцепила целия център на Солун, защото толкова голяма демонстрация не е имало от 25 години. Последната подобна е била, когато е обявена независимостта на Македония. Около 1200 са организираните автобуси, които ще пристигнат в Солун. Отделно има и влакове от Атина. От остров Крит се очаква да пристигнат протестиращи, които ще доведат на демонстрацията коне. Няколко са организациите, които организират протеста. Те твърдят, че не са политически обвързани, съобщава Нова телевизия. Един от организаторите на протеста Михайлис Апацикис заяви пред камерите на NOVA, че Македония „повече от 1000 години е гръцка”, но това не означава, че „териториално в нея не са влизали други държави”. Той подчерта, че „цялата планета знае”, че „македонците не са македонци”. По последни данни 75 % от гърците не са съгласни северната съседка на Гърция, да има „Македония” в името си.", "date": "2018.01.21", "title": "200 хиляди протестират в Солун заради името на Македония"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D1%82%D1%8A%D1%80%D0%B3%D1%8A%D1%82-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%B1%D1%83%D1%80%D0%B3%D0%B0%D1%81-news721179.html", "text": "Продажбата на имота на бившата Транспортна болница в Бургас, който бе обявен за приватизация, няма да минава за одобрение през Народното събрание. Това съобщи Флагман, като се позовава на информация от пресцентъра на Агенцията за приватизация и следприватизационен контрол (АПСК). Преди десетина дни парламентът прие законови промени, според които приватизацията на обособени части на дружества от т. нар. забранителен списък следва да се одобрява от депутатите. Изпълнителният директор на агенцията Петя Александрова бе заявила пред Флагман, че това би утежнило процедурата за бургаския случай. Подобни опасения имаше и директорът на “Транспортен диагностично-консултативен център” ЕООД, гр. Бургас (ТДКЦ-Бургас) Чанко Мирчев. Дружеството е наследник на Транспортна болница и е под шапката на Министерството на транспорта. Оказа се, че процедурата за приватизацията може да мине експресно. Вече е насрочен и търг. Той ще се проведе на 31 януари от 14:00 часа в сградата на АПСК. Цената на тръжната документация е 1 000 лв и може да бъде закупена до 26 януари. Началната тръжна цена е 440 000 лв (без ДДС). Определена е стъпка на наддаване – 30 000 лв (без ДДС). Депозитът за участие е в размер на 50 000 лв (без ДДС). Приватизацията на имота е в секцията „Спешни проекти” на сайта на АПСК. Става въпрос за дворно място на адрес бул. ”Иван Вазов” № 9 и находящата се в него сграда. Дворното място представлява поземлен имот с площ 1 258 кв.м. Сградата на „Бивша поликлиника” е  със застроена площ 396 кв.м, на 2 етажа, монолитна конструкция и към настоящия момент не се ползва за лечебна дейност. Чанко Мирчев коментира, че районът е свлачищен, сградата е опасна и тя не се обитава вече над 20 години.", "date": "2018.01.21", "title": "Ето кога ще се проведе търгът за продажбата на бившата Транспортна болница в Бургас"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0-%D0%B3%D1%80%D1%83%D0%BF%D0%B0-%D0%B7%D0%B0%D0%BD%D0%B8%D0%BC%D0%B0%D0%B2%D0%B0%D1%89%D0%B0-%D1%81%D0%B5-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D0%BD%D0%B5-%D0%BD%D0%B0-%D0%BC%D0%B0%D0%B3%D0%B0%D0%B7%D0%B8%D0%BD%D0%B8-%D0%BF%D0%BE-%D1%81%D0%B5%D0%BB%D0%B0-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D1%80%D0%B0%D0%B7%D0%B3%D1%80%D0%B0%D0%B4-news721181.html", "text": "Служители на ОДМВР-Разград разкриха престъпна група, разбивала магазини в селата в региона заради стекове цигари, съобщава Фокус, като се позовава на информация от ОДМВР-Разград. След мащабна оперативна дейност и предприети съвместни действия с ОДМВР-Силистра е установено, че бандата се укрива в тутраканско село и от там извършва набезите си. аЧетири кражби са били извършени от началото на януари в исперихските села Конево, Лудогорци, Малко Йонково и Здравец. След разбиването на търговските обекти са откраднати над 110 стека цигари от различни марки. При последното деяние е бил откраднат и телевизор „Самсунг“. В хода на разследването е станало ясно, че групата извършва кражби и на територията на община Тутракан. Двамата братя, И.Р. на 46 години и З.Р. на 42 години от Павликени, и 47-годишният Х.Р. от варненското село Бенковски са криминално проявени и осъждани. Преди месец излезли от затвора. Мярка за неотклонение „задържане под стража“ е предприета към момента спрямо И.Р.и З.Р. Работата по случая продължава.", "date": "2018.01.21", "title": "Разкриха престъпна група, занимаваща се с разбиване на магазини по села в района на Разград"}
{"url": "http://pik.bg/%D0%BA%D0%B0%D0%BC%D0%B8%D0%BE%D0%BD-%D0%B1%D0%BB%D0%BE%D0%BA%D0%B8%D1%80%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%BF%D1%8A%D1%82%D1%8F-%D0%BC%D0%B5%D0%B6%D0%B4%D1%83-%D0%B2%D1%80%D0%B0%D1%86%D0%B0-%D0%B8-%D0%BE%D1%80%D1%8F%D1%85%D0%BE%D0%B2%D0%BE-%D1%81%D0%BD%D0%B8%D0%BC%D0%BA%D0%B8-news721236.html", "text": "Катастрофата блокира движението по първокласния път между Враца и Оряхово, съ общи Би Ти Ви. Иницентът е станал около 02:00 часа през нощта. По неясни засега причини ТИР, натоварен с плодове и зеленчуци от Гърция за Румъния, излиза от шосето и се забива в крайпътното дере. 36-годишният шофьор е невредим. Той е тестван за алкохол, като пробата е отрицателна. Пред Би Ти Ви мъжът обясни, че участъкът е бил много хлъзгав. По думите му едва след катастрофата снегорини започнали да опесъчават шосето. Днес по обяд започна изтеглянето на авариралия камион със специализирана техника, при което и към момента целия път е затворен за движение. Трафикът се отклонява през село Оходен. Снимки: Би Ти Ви", "date": "2018.01.21", "title": "Камион блокира движението по пътя между Враца и Оряхово (СНИМКИ)"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D0%B8%D0%BA-%D0%B5%D0%BC%D0%B8%D0%BB-%D0%BA%D0%BE%D1%88%D0%BB%D1%83%D0%BA%D0%BE%D0%B2-%D1%81%D0%BA%D0%BE%D1%87%D0%B8-%D0%BE%D1%81%D1%82%D1%80%D0%BE-%D0%BD%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D0%BD%D0%B0%D0%BF%D0%B0%D0%B4%D0%BA%D0%B8-%D0%B1%D0%BD%D1%82-%D0%BD%D1%8F%D0%BC%D0%B0-%D0%B4%D0%B0-%D0%BE%D0%B1%D1%81%D0%BB%D1%83%D0%B6%D0%B2%D0%B0-%D0%BE%D0%BB%D0%B8%D0%B3%D0%B0%D1%80%D1%81%D0%B8-news721268.html", "text": "През последните дни бутиковите сайтове на подсъдимите олигарси Иво Прокопиев и Огнян Донев са взели за своя поредна мишена програмният директор на БНТ Емил Кошлуков. Тъй като реши да се бори за висок рейтинг и да махне всички предавания, обслужващи измислените десни партии и техните благодатели, с които предшественичката му Севда Шишманова бе напълнила програмата, телевизионерът бързо им стана неудобен. Той е обвинен от тях, че нарушава закони в журналистиката и на националната медия, както и, че тормозел хората в телевизията. Не закъсня и отговорът на Кошлуков, който е готов сам да сезира СЕМ, ако му покажат, кой точно закон е нарушил, видя ПИК. Но е категоричен, че няма да обслужва олигарси, а ще се бори за по-висока гледаемост на БНТ. Ето какво пише Кошлуков във Фейсбук в отговор на скандалните нападки срещу него, едва седмици, след като законно е бил назначен на длъжността програмен директор на БНТ от новия шеф на телевизията Кок Каменаров: \"Понеже гледам, че някои хора силно се вълнуват от обществена телевизия, нейните цели и задачи: 1. Обществената телевизия е именно това, телевизия на обществото. Не е на ръководството, нито на водещите, нито на служителите. Още по-малко на една партия. Тя защитава обществения интерес. 2. Нейните задачи, цели и функции са описани ясно в закона, особено в чл. 6. Ако някой смята, че може да ги определи по-добре, да влезе в парламента, да напише нов закон и да го приеме. Засега действа този. 3. За да изпълни своята мисия, обществената телевизия трябва да е отново именно това, телевизия. Ако те гледат една шепа хора, как точно изпълняваш ролята си? 4. Обществените телевизии имат висок рейтинг, в цяла Европа. Достатъчно е да видите френската, италианската, британската, сръбската и т. н. Просто когато имаш добри предавания, имаш и зрители. 5. БНТ има добри предавания, качествени журналисти и производство, постига и добри резултати. Не винаги, но постига. Нашата цел е да станат още по-добри. 6. Обсъжданията на продукциите, тяхната промяна и подобрение, структурно, съдържателно и програмно, е наша задача. Ние го правим в телевизията, всекидневно. Анализираме данните, следим конкуренцията, проучваме опита на другите по света. 7. Оценката ни я дават отново зрителите, не партийните централи, нито медиите на олигарси. Ние сме обществена телевизия, не сме длъжни да се съобразяваме с политически и други интереси, единствено с обществения. 8. Ако някой смята, че свободата на словото е застрашена, или е нарушен закона по някакъв начин, моля да покаже веднага кога, къде и как е станало това. Незабавно ще сезирам СЕМ лично аз, в качеството си на директор. 9. БНТ е длъжна да осигурява плурализъм на мненията, както и на гледните точки. Именно затова е важно хората да знаят кой какъв е, когато говори от ефира на БНТ. Не е редно да поканиш Лукарски, да речем, като адвокат по темата за Истанбулската конвенция и да не кажеш на зрителя, че той е висш партиен кадър. Добре дошъл е, но той не е просто адвокат, а партиен лидер, неговата позиция не трябва да се крие. 10. Ако имаме проблеми в БНТ, аз вярвам, че трябва да ги решаваме, не да се оправдаваме, че не можем. Нито пък смятам, че дължим обяснение на издания от един, или друг кръг на медийни босове. 11. Твърдо убеден съм, че продукциите на БНТ1 могат да станат още по-популярни и обичани от много хора. Това е моя цел и задача. 12. Знам, че карам някои хора да работят повече, отколкото са свикнали. Именно затова аз самият работя и в предаване, не съм само началник. Добрият ръководител точно така ръководи, с пример, а не с философстване. За да искам повече от колегите, аз лично трябва да давам повече. 13. Видях призива на едни политици, които зоват да си върнат БНТ. Не знаех, че е била тяхна. Но знам, че вече няма да е на нито една партийна централа, колкото и да не им се вярва. БНТ ще бъде обществена телевизия. 14. Надявам се и да бъде гледаема и качествена, каквато тя е била почти винаги. Ще се опитваме да я направим още по-добра, с помощта на нашите зрители.", "date": "2018.01.21", "title": "ЕКШЪН В ПИК! Емил Кошлуков скочи остро на скандални нападки: БНТ няма да обслужва олигарси! "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B3%D0%B5%D1%80%D0%B1-%D0%BE%D1%82%D0%B2%D1%80%D1%8A%D1%89%D0%B0-%D0%BD%D0%B0-%D1%83%D0%B4%D0%B0%D1%80%D0%B0-%D1%85%D0%B2%D0%B0%D0%BD%D0%B0%D1%85%D0%B0-%D0%B1%D1%81%D0%BF-%D0%B2-%D0%BB%D1%8A%D0%B6%D0%B0-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-news721246.html", "text": "да се твърди, че няма предприети мерки. Видно е, че докладът е от 2016 г. и веднага след него Агенция \"Митници” предприема мерки за изпълнение на възложените препоръки. Некоректно е да се твърди, че от 2016 г. нищо не е предприето. Напротив, всички препоръчани от ДАНС мерки са изпълнени\", заявяват от ГЕРБ. ГЕРБ изловиха БСП в поредната лъжа. По-рано днес представители на левицата дадоха извънредна пресконференция, на която заявиха, че от доклад на ДАНС и прокуратурата било видно, че ако едно лице има парола за достъп в БАЦИС, може да изтрие три тира с цигари и да излезе милионер. По думите на червените до днес не е направено нищо по въпроса и поискаха разсекретяване на докладите, от които според тях лъсвали корупционни практики. Не закъсня и отговорът от страна на ГЕРБ, които са категорични, че има входирана преписка от главния прокурор в Народното събрание, която съдържа предприетите мерки през 2016 година и следващите години от Агенция \"Митници\" и Министерството на финансите. \"Некоректно е от страна на БСП", "date": "2018.01.21", "title": "ИЗВЪНРЕДНО В ПИК! ГЕРБ отвръща на удара, хванаха БСП в лъжа за корупцията (ДОКУМЕНТИ)"}
{"url": "http://pik.bg/%D0%B7%D0%B5%D0%BB%D0%B5%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0-%D1%88%D1%83%D0%BB%D1%86-%D1%81-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B4%D0%B0-%D1%81%D1%8A%D1%81%D1%82%D0%B0%D0%B2%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%81-%D0%BC%D0%B5%D1%80%D0%BA%D0%B5%D0%BB-news721277.html", "text": "Reuters, цитирани от \"Фокус\". Германската социалдемократическа партия (ГСДП) гласува в неделя за започване на официални коалиционни преговори със Съюза (ХДС/ХСС), оглавяван от Ангела Меркел, придвижвайки Германия с една стъпка по-близо до формиране на стабилно правителство след месеци на политическа неопределеност, предава Партийните делегати гласуваха с 362 гласа „за“ срещу 279 гласа „против“ продължаване на преговорите с Блока на Меркел, след като по-рано този месец лидерите на ГСДП сключиха предварително коалиционно споразумение. Очаква се официалните преговори да започнат през идната седмица, което ще донесе облекчение на партньорите на Германия в Европа, където Меркел отдавна играе основна роля в решаването на въпросите в сферите на икономиката и сигурността. Партийните членове на ГСДП ще трябва да гласуват и за одобряване на заключителната коалиционна сделка, ако има такава.", "date": "2018.01.21", "title": "Зелена светлина! Шулц с подкрепа да състави правителство с Меркел"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D0%BF%D1%80%D0%B5%D0%B2%D0%B7%D0%B5%D0%BB%D0%B0-%D0%B2%D0%BE%D0%B5%D0%BD%D0%BD%D0%BE-%D0%BB%D0%B5%D1%82%D0%B8%D1%89%D0%B5-%E2%80%9E%D0%B0%D0%B1%D1%83-%D0%B4%D1%83%D1%85%D1%83%D1%80%E2%80%9C-%D0%B2-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F%D1%82%D0%B0-%D0%B8%D0%B4%D0%BB%D0%B8%D0%B1-news721230.html", "text": "Сирийската армия обяви, че е превзела стратегическото летище „Абу Духур“ в северозападната провинция Идлиб – повече от две години, след като го загуби от опозицията, съобщава Франс Прес, цитирана от Фокус. „След серия от специални операции, частите на нашите въоръжени сили в координация със съюзните бойци успяха в своята военна операция и поеха контрол над военно летище „Абу Духур“ в провинция Идлиб“, се посочва в официалното изявление на сирийската армия.", "date": "2018.01.21", "title": "Сирийската армия е превзела военно летище „Абу Духур“ в провинцията Идлиб"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D0%B1%D1%8A%D0%BB%D0%B3%D0%B0%D1%80%D0%B8-%D1%8E%D0%BD%D0%B0%D1%86%D0%B8-%D0%B5%D1%85%D1%82%D0%B8-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D0%BA%D0%BE%D1%80%D1%82-%D0%B2%D0%B5%D0%BB%D0%B8%D0%BA-%D0%BC%D0%BE%D0%BC%D0%B5%D0%BD%D1%82---%D0%B2-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0---%D0%B3%D1%80%D0%B8%D1%88%D0%BE-news721158.html", "text": "Гришо Димитров спечели един от най-драматичните мачове в кариерата си. На Централния корт в Мелбърн - Григор, сломи любимеца на местната публика, намиращият се в превъзходна форма - Ник Кирьос. 3:1 сета! 7:6 (3), 7:6 (4), 4:6, 7:6 (4) в отделните части, епичен осминафинал на Аустрелиън Оупън 2018. Гришо ще спори в 1/4-финалите с великобританеца Кайл Едмънд (номер 49 в ранглистата). Другият четвъртфинал в потока е Рафаел Надал - Марин Чилич. Димитров и Кирьос имат четири сблъсъка в общия си баланс, като Григор вече води с 3-1 успеха. В предходната среща помежду им първата ракета на домакините надви Димитров в 1/2-финал в Бризбейн в началото на този сезон, а в последствие вдигна и титлата. Ник бе в серия от 7 поредни победи през 2018-а. На мачове на \"Род Лейвър Арена\" Григор пък надигра още Денис Новак с 3:0 сета, Макензи МакДоналд с 3:2 части и Андрей Рубльов с 3:1 сета. Колоритна родна агитка вдъхва допълнителна увереност на Гришо Димитров на Аустрелиън Оупън, сега обаче по трибуните очаквано подкрепата беше в по-големи мащаби за фаворита на домакините - Кирьос. Зрелището предизвиква огромен интерес в тенис средите. Мачът започна с маратонски сервис-гейм на Гришо, нашият не позволи да се стигне до брейк и поведе с 1:0. Експресно подаване за Кирьос и 1:1. Гейм на 30 за Григор - 2:1. Без пробиви до първата почивка в сблъсъка. Още 2 гейма за сервиращите - 2:2, 3:2. В този момент Ник изпита сериозни трудности при подаването си, Гришо стигна до 3 възможности за брейк, но австралиецът не се пречупи и изравни - 3:3. Бърз гейм за Димитров и 4:3. Поредицата от геймове за сервиращите продължи - 4:4, 5:4, 5:5, 6:5, 6:6. Ключов тайбрек! 1:0 точки за Гришо! Мини-пробив - 2:0. Ас на Ник - 2:1. Прецизно разиграване за Григор - 3:1, Димитров страхотен от основната линия - 4:1. Кирьос намали пасива си - 2:4. Още един мини-брейк за Гришо - 5:2! Ник връща единия мини - пробив, 5:3 за Григор. Много важна точка - 6:3 за Димитров. Двойна грешка на Ник Кирьос! 7:3 точки за Гришо в тайбрека! 1:0 сета за тенис-ракета номер 1 на България. В началото на втория сет доминацията на подаващите не стихна, частта стартира с 6 гейма в полза на сервиращите. При резултат 3:3, Димитров включи турбото. Нашият направи поредица от ювелирни отигравания и проби! Първи брейк в мача - 4:3 за Григор. Сервис-гейм на нула, преднината е затвърдена - 5:3. Кирьос намали пасива си - 4:5. Гришо подава за сета, нашият стигна до точка за затваряне на частта, Ник обаче осъществи поредица от класни отигравания и проби. Огромна драма - 5:5. Бърз сервис-гейм за Кирьос, Ник има аванс - 6:5. Димитров изравни - 6:6. Още един изключително важен тайбрек! Кирьос подава - 1:0 точки за Ник. Гришо печели 2 точки при негов сервис - 2:1 за Димитров. Мини-брейк - 3:1 за нашия! Кирьос намали изоставането си - 2:3. Много важна точка за Григор - 4:2. Ник обаче върна мини-пробива - 4:3 в полза на Гришо. 4:4. Още един мини-брейк за Димитров, ключов момент - 5:4 за нашия! 2 точки за Гришо на сервис - 7:4 резултат в тайбрека! 2:0 сета за Григор! Сервис-гейм в полза на Димитров в началото на третата част - 1:0, след това Кирьос изпита затруднения при подаването си, но съумя да парира точка за пробив и изравни - 1:1. Бърз гейм за Гришо и 2:1. Сервис-гейм на 15 за Ник - 2:2. В този момент Григор се пропука, брейк на 15 за Кирьос и 3:2 гейма за австралиеца. Ник затвърди преднината си - 4:2. Последваха геймове за сервиращите, при пасив от 3:5 Гришо отрази сетбол и намали - 4:5. Ник сервира за сета. Експресен гейм за Кирьос и 6:4 в негова полза. Четвъртата част на сблъсъка стартира със сервис-гейм на нула за Димитров. След това бърз гейм за Ник, последван от безпроблемно подаване за Григор - 2:1 в полза на нашия до първата почивка в сета. При този резултат, Кирьос изпита огромни затруднения да удържи подаването си. Стигна се до 15:40, а Ник вкара 2 аса, отразявайки възможностите за брейк, като първата директна точка дойде при втори сервис. Последва размяна на точки, а австралиецът взе превес в заключителните моменти на гейма и не позволи да бъде осъществен пробив. Зададе се много труден сервис-гейм и за Григор. Димитров парира точка за брейк след ас и поведе с 3:2. Треньорът Дани Валверду извика силно, вдъхвайки кураж на Гришо, а кортът се огласи от възгласи \"БЪЛГАРИ ЮНАЦИ\". Родната агитка подкрепя неистово Григор. А Кирьос се радва на възгласи от многохилядната публика на \"Род Лейвър Арена\". Колосален тенис-сблъсък! Спортист номер 1 на България срещу любимеца на австралийските фенове - Ник Кирьос. Бърз сервис-гейм за Ник и 3:3. Гейм на нула за Димитров - 4:3. Маратонски сервис-гейм на Кирьос, огромна драма, Гришо проби - 5:3. Григор сервира за мача, но Ник Кирьос върна брейка, при това на 15, изключително неприятен момент за Димитров. Експресен сервис-гейм за Ник и 5:5. Бързо подаване и за Гришо - 6:5. Гейм за Кирьос - 6:6. Тайбрек и в сет номер 4! Гришо осъществи ключов мини-брейк за 4:3, след което доразви аванса си! 3:1 сета! Велика победа за Гришо!", "date": "2018.01.21", "title": "ИСТОРИЧЕСКО! \"БЪЛГАРИ ЮНАЦИ\", ехти на Централния корт! Велик момент - в колосална драма - Гришо... (ОБНОВЕНА/ВИДЕО)"}
{"url": "http://pik.bg/%D0%BE%D1%82-%D0%B3%D0%B5%D1%80%D0%B5%D0%BD%D0%B0-%D0%BF%D0%BB%D0%B0%D1%89%D0%B0%D1%82-100-000-%D0%B5%D0%B2%D1%80%D0%BE-%D0%B7%D0%B0-%D0%B4%D0%B0-%D1%80%D0%B0%D0%B7%D0%BA%D0%B0%D1%80%D0%B0%D1%82-news721162.html", "text": "Халфът на Левски - Нелуц Рошу, се прибира в родината си след само 4 мача за \"сините\" и със 100 000 евро в джоба, твърди румънската преса, цитирана от \"Новспорт\". Както е известно треньорът Делио Роси е недоволен от представянето му на \"Герена\". 24-годишният футболист, за когото беше платена сериозна сума, обаче няма да напусне с празни ръце. Левски е готов да му предложи щедро възнаграждение, за да се отърве от него, твърдят оттатък Дунав. Рошу, който изигра едва 4 мача за \"сините\", ще получи обезщетение в размер на 100 000 евро, сигурни са комшиите. Халфът е шампион на Румъния за 2017 година. В момента футболистът е на лагер с Левски в Малта и дори игра едно полувреме в първата контрола на тима. Той беше спряган като разменна монета около евентуалния трансфер на сина на Ривалдо - Ривалдиньо от Динамо (Букурещ) на \"Герена\".", "date": "2018.01.21", "title": "От \"Герена\" плащат 100 000 евро, за да разкарат..."}
{"url": "http://pik.bg/%D1%81%D0%B8%D0%BD%D0%B8%D1%82%D0%B5-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-news721275.html", "text": "Левски постигна впечатляваща победа във втората си контрола по време на подготвителния лагер в Малта. \"Сините\", които днес играха в жълто, се реваншираха за позорната загуба с 0:3 от Хибърниънс в първата си проверка на Острова на рицарите и сразиха със същия резултат австрийския Волфсбергер. Головете за успеха на столичани паднаха през второто полувреме. Първо Антонио Вутов откри резултата в 67-ата минута, а след това Жуниор Мапуку(71,74) реализира на два пъти. С две асистенции се отличи Серджиу Буш. Срещата, която бе изгледана на живо от Спас Русев, премина изцяло под контрола на 26-кратните шампиони, които през втората част създадоха няколко отлични възможности за гол и можеха да направят успеха си далеч по-внушителен, акцентира \"Топспорт\". С пропуски се отличиха Обертан, Мапуку и на два пъти Буш. Делио Роси заложи отново на схема 4-3-3. На вратата застана Божидар Митрев, а пред него карето в отбрана оформирха Иво Найденов, Давид Яблонски, Аймен Белаид и Иван Горанов. Тримата в центъра на терена бяха Жорди Гомес, Васил Панайотов и Роман Прохазка. В атака действаха Жерсон Кабрал отдясно, Габриел Обертан отляво и Станислав Костов на върха на атаката. Първите десетина минути на срещата преминаха равностойно без опасности пред двете врати. Постепенно Левски взе инициативата, като основно организираше атаките си отляво, където най-деен бе Обертан. От другата страна Жерсон Кабрал опита на два пъти индивидуални действия, който не се увенчаха с успех, а в течение на мача се позагуби. В 10-ата минута Костов се пребори за топката в центъра на терена и намери Обертан. Французинът напредна и намери коридор за стрелба, а в последния момент защитник на Волфсбергер изчисти в корнер. След ъгловия удар Белаид стреля в аут. В 14-ата минута нова добра атака на Левски завърши с пропуск на Прохазка. Словакът бе намерен на границата на наказателното поле от Панайотов, но с фалцов удар прати топката над вратата. В следващите минути слаб удар на Обертан излезе в аут, а при поредната добра атака на столичани, шут на Панайотов бе блокиран.В 35-ата минута отлична комбинация между Гомес и Обертан завърши с удар на френския ас, но защитник на австрийците се намеси и изби топката. Минута по-късно отново офанзивният футболист на 26-кратните шампиони се озова на добра позиция в наказателното поле, но стреля изключително неточно след подаване на Горанов. През цялата първа част Волфсбергер не успя да застраши вратата на Божидар Митрев. На полувремето Делио Роси направи шест промени. Митрев, Яблонски, Гомес, Обертан, Кабрал и Костов отстъпиха местата си на Кръстев, Ейолфсон, Рошу, Мапуку, Вутов и Буш. Втората част започна много силно за столичани, които се отличиха с няколко пропуска. Първо Буш стреля опасно, но вратарят на Волфсбергер прояви завиден рефлекс и спаси. Малко след това стражът се справи и при далечен удар на Вутов. Малко след това Буш се озова сам срещу Кофлер, като със слаб удар опита да го прехвърли, но бранител успя да изчисти. Прохазка също пробва своя мерник ,но прати топката над вратата. В 58-ата Мапуку бе изведен сам срещу вратаря на австрийците, но би право в него. В 67-ата минута Левски поведе. Рошу се пребори за топката и намери Буш. Нападателят от своя страна подаде на Вутов, който се освободи от защитник и от 15 метра стреля неспасяемо за 1:0. Четири минути по-късно 26-кратните шампиони вкараха втори гол. Буш асистира за Мапуку, който напредна отляво и с удар по диагонала вкара за 2:0. В 75-ата минута Черната сила открадна топката и със самостоятелен рейд направи резултата класически. До края на срещата Ивайло Найденов пропусна добра възможност за \"сините\", а Кедраго не успя да уцели вратата при опасна атака на австрийците.", "date": "2018.01.21", "title": "\"Сините\" със страхотна победа!"}
