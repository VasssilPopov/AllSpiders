{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B8-%D0%B4%D0%B5%D0%B2%D0%B5%D1%82%D0%B8%D0%BC%D0%B0%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news673230.html", "text": "Съдът в Пловдив остави в ареста деветимата задържани за нападението над децата спортисти в Асеновград. Заседанието продължи няколко часа, като магистратите накрая счетоха, че има опасност обвиняемите да се укрият и да извършат нови престъпления, предава Би Ти Ви. реди дни съдът в Асеновград постанови постоянното им задържане. Мотивите да поискат днес да излязат на свобода са твърденията им, че не са участвали в побоя. Един от обвиняемите разказа пред съдията, че бил за риба, а друг – на пикник на язовира. Част от адвокатите заявиха, че съдът е предубеден заради широката медийна разгласа. Други продължават да настояват клиентите им да бъдат освидетелствани, тъй като и по тях има следи от нанесен побой, а нападателите им били на свобода. Междувременно и тази вечер жителите на Асеновград излязоха на протест. Те настояват за справедливо наказание на нападателите на децата спортисти. За неделя е планиран нов мащабен протест в града.", "date": "2017.07.06", "title": "Оставиха в ареста и деветимата задържани за нападението в Асеновград"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D1%81%D1%83%D1%82%D0%B8%D0%B5%D1%81%D0%BA%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%BB%D0%B5%D0%B2%D1%81%D0%BA%D0%B0%D1%80%D0%B8-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news673232.html", "text": "Сблъсък между феновете на \"Левски\" и черногорския \"Сутиеска\" преди реванша между двата тима от първия квалификационен кръг на Лига Европа. Привърженици на домакините са хвърляли факли, бомби и камъни по тези на \"сините\", като единствено намесата на местната полиция е предотвратила по-сериозни инциденти. Органите на реда използвали невропаралитичен газ, предава Би Ти Ви. Въпреки това има ранени запалянковци на \"Левски\". Има поражения и по един от бусовете, превозвали \"сините\". По думите на български фенове на стадиона в град Никшич проблемът е станал заради това, че полицията е прекарала с кордон родните привърженици през агитката на \"Сутиеска\". Сблъсъци е имало и на трибуните преди началото на срещата-реванш, като полицията е нахлула в сектора за гостуващи фенове.", "date": "2017.07.06", "title": "ИЗВЪНРЕДНО! Сблъсъци в Черна гора! Феновете на Сутиеска нападнаха левскари, има ранени"}
{"url": "http://pik.bg/%D0%BE%D1%81%D1%82%D1%80%D0%B8-%D0%B4%D1%83%D0%BC%D0%B8-%D0%BE%D1%82-%D0%B8%D0%BD%D0%B4%D1%83%D1%81%D1%82%D1%80%D0%B8%D0%B0%D0%BB%D0%BD%D0%B8%D1%8F-%D0%BA%D0%B0%D0%BF%D0%B8%D1%82%D0%B0%D0%BB-%D0%B8%D0%B7%D1%80%D0%B8%D0%B3%D0%BD%D0%B0%D1%85%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BF%D0%BE-%D0%B4%D0%BE%D1%85%D0%BE%D0%B4%D0%B8%D1%82%D0%B5-%D0%BE%D1%82%D0%B3%D0%BB%D0%B5%D0%B6%D0%B4%D0%B0-%D1%82%D1%8A%D1%80%D1%82%D0%B5%D0%B8-%D0%B8-%D0%B3%D0%BE%D1%82-news673140.html", "text": "В България се провежда грешна политика по доходите. Тази политика отглежда търтеи и готованци. Тази критика отправи Васил Велев, председател на Асоциацията на индустриалния капитал в България (АИКБ) по време на формалното разглеждане на постановлението на Министерски съвет за определяне на новия размер на минималната работна заплата. То бе обжалвано в съда от страна на работодателите, поради неспазване на процедурата за съгласуваност в Тристранния съвет. Велев заяви, че няма нужда от драстични мерки на пазара на труда. Той определи исканите от синдикатите политики за увеличаване на доходите като \"глупости\". \"Няма проблем с преразпределението на брутния вътрешен продукт. Ние произвеждаме 15% от средния европеец на час, а получаваме 21% от средния европеец. Това са данните на Евростат\", констатира Васил Велев. Според него възнагражденията в България изпреварват производителността на труда от тези в ЕС. По думите му ръстът на производителността у нас изостава чувствително от 2010 г. насам. \"Ние имаме петата най-висока минимална работна заплата в ЕС\", каза още Велев. С тази производителност на труда в Чехия минималната работна заплата би била 132 евро, а в Румъния би била 217 евро, у нас обаче е 241 евро. Велев отчете, че страната ни е с най-големия ръст на минималната работна заплата за последните десет години. Според него там, където няма определяна минимална работна заплата безработицата е по-ниска, а средната работна заплата е 1,6 по-висока. Той направи конкретно предложение в постановлението, с което се определя нов размер на минималната работна заплата тя да е определена като брутната минимална месечна работна заплата. От Българска търговско промишлена палата заявиха, че подкрепят инициативата на МТСП за определяне на механизъм за определяне на минималната работна заплата. Министърът на труда и социалната политика Бисер Петков обясни, че приемането на Постановлението на МС за определяне на нов размер на минималната работна заплата за страната от 1 януари 2017 г., се налага в отговор на мотивите на ВАС, с които аналогично постановление на МС е било отменено поради неспазване на процедурата за съгласуване в НСТС. В Постановлението на Министерския съвет за определяне на нов размер на минималната работна заплата за страната през 2017 г. е определен размерът от 460 лв. \"Данните за първото тримесечие на тази година доказват, че увеличението на минималната работна заплата мотивира към заетост, реализиране и задържане на трудовия пазар, особено на младите хора без трудов стаж и нискоквалифицираните. Увеличението на минималната работна заплата има и социален ефект като запазва покупателната възможност на хората с най-ниски доходи и техните семейства и така гарантира нормално преживяване\", посочи Петков.", "date": "2017.07.06", "title": "ОСТРИ ДУМИ! От индустриалния капитал изригнаха: Политиката по доходите отглежда търтеи и готованци"}
{"url": "http://pik.bg/%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%B5%D0%B4%D0%B8%D0%BD-%D0%BE%D1%82-%D1%83%D0%B1%D0%B8%D1%82%D0%B8%D1%82%D0%B5-%D0%BE%D1%82-%D0%B4%D1%80%D0%BE%D0%B3%D0%B8%D1%80%D0%B0%D0%BD%D0%B8%D1%8F-%D1%88%D0%BE%D1%84%D1%8C%D0%BE%D1%80-%D0%B3%D0%B5%D0%BE%D1%80%D0%B3%D0%B8-%D0%B8%D0%B7%D0%BF%D0%BB%D0%B0%D0%BA%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B8-%D0%B5-%D0%B8%D0%B7%D0%BF%D0%B5%D0%BF%D0%B5%D0%BB%D0%B5-news673224.html", "text": "Семейството ни е изпепелено. Този човек разби един свят, а аз загубих любовта на живота си. Винаги сме възпитавали децата си като достойни хора, които спазват законите. А точно тези закони ще определят това убийство като „непредпазливост“. Как да им кажа сега да продължават да спазват правилата? Този човек си е заслужил присъдата. Всички, които горим в този огън, се молим само за едно – справедливост. Това разказа през сълзи вдовицата на загиналия Георги Златков - Петранка. Семействата на загиналите край Цалапица Георги Златков и Емин Паракосов искат максимална присъда за шофьора убиец Георги Маленов. На 23 август м. г., шофирайки със 100 км/час в селото, той блъсна автомобил, в който са пътували петима души, съобщава „Марица“. Двама от тях загиват, а другите са ранени. Шофьорът е бил под влияние на амфетамин и марихуана. Въпреки това, Маленов обжалва постановлението на Окръжния съд, което му отреди 8 години лишаване от свобода и поиска намаляване на наказанието. Пловдивският апелативният съд заседава по казуса вчера, но решение ще има след месец.", "date": "2017.07.06", "title": "Вдовицата на един от убитите от дрогирания шофьор Георги изплака: Семейството ни е изпепелено!"}
{"url": "http://pik.bg/%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D1%82-%D0%B8%D0%BD%D0%B4%D1%83%D1%81%D1%82%D1%80%D0%B8%D0%B0%D0%BB%D0%BD%D0%B0%D1%82%D0%B0-%D0%B7%D0%BE%D0%BD%D0%B0-%D0%B2-%D0%B1%D1%83%D1%80%D0%B3%D0%B0%D1%81-news673210.html", "text": "Индустриалната зона в Бургас ще бъде разширена, като следващият етап е на територията на летището в Равнец. Това каза за Фокус кметът на града Димитър Николов. По думите му Общината очаква партньорство от страна на Министерството на икономиката, както и на Националната компания „Индустриални зони“ за обезпечаване с инфраструктура, защото такива средства до момента в Общината липсват. „Вече има запитвания на предприятия, които се интересуват от големи терени. Ние не притежаваме такива в момента, както и в първа зона, в която съвместно оперираме, няма такива големи по размер терени. На някои от запитванията сме отказали съдействие, защото касае инвестиции за производства, които замърсяват околната среда и ние сме изключително чувствителни към тази материя. На три от компаниите вече сме отказали такова съдействие“, коментира Димитър Николов. Той уточни, че се търсят инвеститори, които работят с висока принадена стойност, без да замърсяват околната среда, а работещите да получават добро заплащане.", "date": "2017.07.06", "title": "Разширяват индустриалната зона в Бургас"}
{"url": "http://pik.bg/%D0%B1%D1%80%D0%B0%D1%82%D1%81%D0%BA%D0%B0-%D0%BF%D0%BE%D0%BC%D0%BE%D1%89-%D0%BB%D0%B0%D1%82%D0%B2%D0%B8%D1%8F-%D0%BD%D0%B8-%D1%83%D0%B4%D1%80%D1%8F-%D1%80%D0%B0%D0%BC%D0%BE-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%B2-%D1%88%D0%B5%D0%BD%D0%B3%D0%B5%D0%BD-news673213.html", "text": "Потенциалът за развитие на търговско-икономическите отношения между България Латвия е висок и следва да бъде насърчаван. Това заяви президентът Румен Радев, който проведе във Варшава работна среща с латвийския си колега Раймондс Вейонис в рамките на участието си в инициативата \"Три морета\", съобщиха от прессекретариата на държавния глава. Румен Радев и Раймондс Вейонис подчертаха добрите двустранни отношения между двете страни и конструктивното сътрудничество в рамките на Европейския съюз и НАТО. Водещ акцент на разговора беше гарантирането на сигурността и борбата с тероризма. Българският държавен глава отново призова за общ европейски план за действие в случай на внезапно нарастване на миграционния натиск върху външните европейски граници. Президентът Вейонис заяви пълната си подкрепа за присъединяване на България към Шенгенското пространство. Раймондс Вейонис увери Румен Радев, че страната му има готовност да сподели с България и опита си във въвеждането на общата европейска валута. \"България може да разчита на Латвия, която притежава опит в подготовката за присъединяване към Еврозоната\", заяви латвийският президент. Румен Радев от своя страна покани военни от Латвия да се включат в ученията на НАТО, които се провеждат в България.", "date": "2017.07.06", "title": "БРАТСКА ПОМОЩ! Латвия ни удря рамо за членство в Шенген"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B7%D0%B0-%D0%B3%D0%BE%D0%BB%D1%8F%D0%BC%D0%B0-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0-%D0%BA%D1%80%D0%B8%D0%B7%D0%B0-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D1%89%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news673229.html", "text": "\"Балканският маршрут не бива да остава в сянката на Средиземноморския. България е особено застрашена от миграционната криза, защото се намира на първа линия\". Това заяви държавният глава Румен Радев на среща във Варшава с унгарския си колега президента Янош Адер във Варшава, съобщиха от прессекретариата на държавния глава. Предизвикателствата, свързани с миграционната криза и необходимостта от ефективна обща европейска политика в тази сфера, бяха водещ акцент по време на разговора на двамата държавници. Унгарският президент потвърди пред българския държавен глава подкрепата на Унгария за присъединяването на страната ни към Шенгенското пространство. „България полага последователни усилия за стриктен контрол и защита на външните граници на ЕС“, подчерта Радев.", "date": "2017.07.06", "title": "Румен Радев предупреди за голяма миграционна криза, заплашваща България"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B2-%D1%85%D0%B0%D0%BC%D0%B1%D1%83%D1%80%D0%B3-news673227.html", "text": "Сблъсъци избухнаха в Хамбург между няколко хиляди протестиращи срещу срещата на върха на Г-20 и полицията, която използва сълзотворен газ и водни оръдия, за да разпръсне тълпата, съобщи Франс прес. В протестната акция участвали близо 12 хиляди души, сред които антиглобалисти, анархисти, левичари и обикновени жители на града. Сблъсъците избухнали, когато полицията се опитала да отстрани от тълпата няколко стотин екстремисти, облечени в черно и с маски на главите. Полицаите били замеряни с камъни и бутилки. Сред пострадалите бил говорителят на местната полиция.", "date": "2017.07.06", "title": "Сблъсъци между полиция и протестиращи в Хамбург"}
{"url": "http://pik.bg/%D1%80%D0%BE%D0%B4%D0%BD%D0%B0-%D1%82%D0%B5%D0%BC%D0%B8%D0%B4%D0%B0-%D0%BE%D1%82%D0%BC%D0%B5%D0%BD%D0%B8%D1%85%D0%B0-%D0%B5%D1%84%D0%B5%D0%BA%D1%82%D0%B8%D0%B2%D0%BD%D0%B0%D1%82%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B0-%D0%B1%D0%BE%D1%80%D0%B8%D1%81%D0%BB%D0%B0%D0%B2-%D0%B1%D0%B0%D0%BB%D0%B4%D0%B6%D0%B8%D0%B9%D1%81%D0%BA%D0%B8-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D1%83%D0%B1%D0%B8%D0%B9-news673216.html", "text": "Борислав Балджийски няма да лежи в затвора. Това реши днес Софийският апелативен съд, който отмени 4-годишната му ефективна присъда и я замени с условна. На 7 август 2013 г. футболистът удря с юмрук в лицето юриста Петър Алексов, който пада, удря главата си в метална шахта, получава черепно-мозъчна травма и издъхва. Съдиите Иво Вапцаров, Стефан Илиев и Калинка Георгиева признават, че Балджийски е убил по непредпазливост 36-годишния човек, но не приемат по-тежкото наказание, дадено му на предишна инстанция. Балджийски е осъден да плати и 100 хил. лв. кръвнина на майката на убития Петър. Присъдата може да бъде оспорена пред Върховния касационен съд.", "date": "2017.07.06", "title": "РОДНА ТЕМИДА! Отмениха ефективната присъда на футболиста Борислав Балджийски, обвинен в убийство"}
{"url": "http://pik.bg/%D0%B5%D1%82%D0%BE-%D0%B7%D0%B0%D1%89%D0%BE-%D1%87%D0%B5%D1%80%D0%B2%D0%B5%D0%BD%D0%B8%D1%8F%D1%82-%D1%86%D0%B2%D1%8F%D1%82-%D0%B5-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%B7%D0%B0-%D0%BF%D0%BE-%D1%81%D0%B5%D0%BA%D1%81%D0%B8-%D0%B8%D0%B7%D0%BB%D1%8A%D1%87%D0%B2%D0%B0%D0%BD%D0%B5-news673221.html", "text": "Начинът, по който изглеждаме, може да повлияе на това доколко привлекателни сме за себе си, както и за останалите, особено когато става дума за цветове. Червеният цвят се свързва със страстта, любовта и дори секса. Група германски изследователи откриват, че носенето на червено може да се отрази на начина, по който възприемаме своята привлекателност. В данните на проучването, публикувано в European Journal of Social Psychology, хората, които носят червено, съобщават, че се чувстват физически по-привлекателни и сексуално по-възприемчиви от тези, които носят синьо. Това явление е известно като „червения ефект“. То се базира на идеята, че цветът привлича вниманието към обекта, оцветен в червено. Увеличените нива на привлекателността се развиват от схващането, че хората забелязват лицето или обекта и след това го преценяват, а тази възприета преценка може да стане по-ясна или по-подчертана чрез червения цвят. По време на проучване през 2008 г. се установява, че жените, които са облечени в червено, са оценени като значително по-привлекателни и сексуално желани от мъжете, отколкото когато същите тези жени са облечени в друг цвят. Когато са облечени в червено, жените също са по-склонни да получат покана за среща, както и по-добро отношение. Червеният ефект обхваща само мъжете и възприятията им за привлекателност, което означава, че този цвят не е от полза за жените сред други жени, не влияе на възприятията и по отношение на други техни качества.", "date": "2017.07.06", "title": "Ето защо червеният цвят е гаранция за по-секси излъчване"}
{"url": "http://pik.bg/%D1%87%D0%BB%D0%B5%D0%BD-%D0%BD%D0%B0-%D0%BA%D0%B0%D0%BC%D0%B0%D1%80%D0%B0%D1%82%D0%B0-%D0%BD%D0%B0-%D0%BB%D0%BE%D1%80%D0%B4%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BD%D0%B0%D1%81%D1%82%D0%BE%D1%8F%D0%B2%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B4%D0%B0-%D0%B7%D0%B0%D1%89%D0%B8%D1%82%D0%B8-%D1%82%D0%B5-news673233.html", "text": "Daily Express, цитиран от Фокус. Министърът на околните среди на Великобритания Майкъл Гоув заяви, че Великобритания ще се оттегли Лондонската риболовна конвенция – стъпка, която ще спре корабите на Франция, Белгия, Германия, Ирландия и Холандия да ловуват в териториалните води на кралството, предава Министърът заяви, че „за първи път от 50 години ще можем да решим кой има достъп до водите ни“. Това решение бе разкритикувано от ирландското правителство. Говорейки в Камарата на лордовете, бившият адмирал от Кралския флот лорд Уест, попита дали правителството ще може да „патрули и налага“ новите регулации за териториалните води на Обединеното кралство. „Имаме малко плавателни съдове, занимащи се с това. Централната им координация не е добра“, изрази загриженост относно капацитета на Великобритания да охранява бреговете си, лорд Уест. Той добави, че много страни се готвят да нарушат териториалния суверенитет на Великобритания, като позволят на риболовните си кораби, да действат в британски води.", "date": "2017.07.06", "title": "Член на Камарата на лордовете на британския парламент настоява Великобритания да защити териториалните си води от европейските риболовни кораби"}
{"url": "http://pik.bg/%D1%85%D0%B5%D1%80%D0%BE-%D1%81%D0%B5-%D1%81%D0%BA%D1%8A%D1%81%D0%B0-%D0%B4%D0%B0-%D1%85%D0%B2%D0%B0%D0%BB%D0%B8-%D0%B4%D1%83%D0%BD%D0%B0%D0%B2-%D0%B8-%D0%BE%D0%B1%D1%8F%D0%B2%D0%B8-%D0%B4%D0%BE%D1%80%D0%B8-%D0%B4%D0%B0-%D0%B8%D0%B3%D1%80%D0%B0%D0%B5%D0%BC-%D1%81%D1%80%D0%B5%D1%89%D1%83-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BF%D0%B0%D0%BA-%D1%81%D1%8A%D0%BC-%D0%BE%D0%BF%D1%82%D0%B8%D0%BC%D0%B8%D1%81%D1%82-news673234.html", "text": "Наставникът на Иртиш Димитър Димитров се скъса да хвали Дунав, въпреки че русенци не оказаха кой знае каква съпротива на казахстанския отбор, отпадайки от него в първия предварителен кръг на Лига Европа с общ резултат 0:3. \"Двуостър мач, с много голови положения и поделено надмощие. Успяхме да реализираме своите положения. Имам доста претенции към играта - организацията в защита, а и в атака. Бях убеден, че на чужд терен играем по-добре. Дунав заслужава адмирации. Един организиран, стойностен отбор. С организирана игра. Пожелавам им успех в първенството! Знаехме, че един гол ще предреши срещата. Аз съм оптимист, дори да играем срещу Барселона. Цървена звезда е титулуван отбор, европейски шампион, с голям бюджет. Ще се опитаме да ги отстраним\", обяви Херо по повод следващия съперник на Иртиш.", "date": "2017.07.06", "title": "Херо се скъса да хвали Дунав и обяви: Дори да играем срещу Барселона, пак съм оптимист "}
{"url": "http://pik.bg/%D1%82%D1%83%D1%80%D1%87%D0%B8%D0%BD%D1%8A%D1%82-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BB-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D0%BD%D0%B5%D0%B2%D0%B8%D0%BD%D0%B5%D0%BD-%D1%81%D1%8A%D0%BC-news673215.html", "text": "Окръжна прокуратура – Монтана внесе за разглеждане в съда обвинителен акт срещу турския гражданин Серкан Ч. Той е подсъдим за това, че предизвикал катастрофата с пътнически автобус на 3 май тази година, при която загина млада жена. Обвиняемият Ч. работил като шофьор на товарен автомобил. Той системно пътувал в Европа, като преминавал транзитно през България, поради което познавал пътната мрежа в страната. На 03.05.2017 г. той пътувал по маршрут от Германия за Турция през България, като управлявал товарен автомобил – седлови влекач марка DAF и прикачено към него ремарке. Около 19 ч. обвиняемият наближавал района на с. Смоляновци, обл. Монтана. Пътната обстановка била усложнена, валял дъжд и настилката била мокра и хлъзгава. Въпреки това водачът на ТИР-а шофирал със скорост от 98 км.ч., при положение, че за този тип превозни средства е в сила ограничение от 70 км.ч. при движение извън населено място. Половин час по-късно, непосредствено преди с. Смоляновци, на пътния участък предстояло изкачване и продължителен десен завой за товарния автомобил. Освен, че управлявал с превишена скорост, обвиняемият Серкан Ч. навлязъл в лентата за насрещно движение, където в същия момент навлизал в завоя и се движел автобус, превозващ пътници по маршрута София – Белоградчик. Когато забелязал автобуса в насрещната лента, шофьорът на ТИР-а задействал спирачната система и направил рязка маневра - завой надясно, но ремаркето на товарния автомобил се поднесло странично наляво и със задната част останало в лентата за насрещно движение. Последвал силен, неизбежен, почти челен удар на автобуса със задната част на препречилото му пътя ремарке на товарния автомобил. Сблъсъкът бил толкова силен и внезапен, че изхвърлил автобуса от пътното платно, вследствие на което същият смазал крайпътната ограда (предпазните мантинели) и се преобърнал в намиращата се в съседство крайпътна нива. В резултат на тежкото пътно-транспортно произшествие загинала пътничка в автобуса, а на множество лица били причинени средни телесни повреди, в това число и на жена в напреднала бременност. Обвиняемият Серкан Ч., който понастоящем е с мярка за неотклонение „Задържане под стража“ в Софийския затвор, не се признава за виновен по предявеното обвинение, като счита, че няма вина за произшествието. Предстои насрочване на първо съдебно заседание по делото.", "date": "2017.07.06", "title": "Турчинът, предизвикал кървавата катастрофа с автобус в Монтанско: Невинен съм!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%86%D0%B2%D0%B5%D1%82%D0%B8-%D0%B0%D1%83%D1%82-%D0%BE%D1%82-%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD-%D0%BF%D0%B8%D1%80%D0%BE%D0%BD%D0%BA%D0%BE%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D0%BA%D0%BB%D0%B0%D1%81%D0%B0-%D0%BD%D0%BE-news673226.html", "text": "Цвети Пиронкова загуби от бившата номер 1 при дамите Каролине Возняцки. Датчанката е поставена под номер 5 в схемата на Уимбълдън. Мачът от втория кръг на турнира се забави заради трилъри на Корт №2. Агнешка Радванска обърна от 0:1 до 2:1 сета Кристина Макхейл. А Милош Раонич осъществи обрат от 0:1 до 3:1 сета в спор с Михаил Южни. По-рано на същия корт Григор Димитров надви експресно Маркос Багдатис с 3:0. Така след бърза победа на Гришо и два драматични мача Пиронкова и Возняцки завършиха днешната програма на въпросната арена. В преките двубои датската тенисиста вече води с 5-0 победи, Цеци обаче е специалистка на тревна настилка, бивша полуфиналистка от Уимбълдън и даде сериозен отпор на именитата си съперничка. В средата на първия сет Пиронкова водеше с 3:2 гейма. Страхотен старт на двубоя. За съжаление последва спад в представянето на Цеци. Поредица от геймове за Возняцки и 6:3 в полза на датчанката. Каролине поведе във втория сет с 3:1, но Пиронкова показа страхотен характер и изравни 3:3. Размяна на геймове в полза на сервиращите 4:3, 4:4. В този момент Возняцки проби, сервира за мача и триумфира след 6:4 в частта. 2:0 сета за Каролине - 6:3, 6:4.", "date": "2017.07.06", "title": "ИЗВЪНРЕДНО! Цвети аут от Уимбълдън! Пиронкова показа класа, но..."}
{"url": "http://pik.bg/%D1%85%D0%BB%D0%B0%D0%BF%D0%B0%D1%86%D0%B8-%D1%81%D0%BC%D0%B0%D0%B7%D0%B0%D1%85%D0%B0-%D0%BE%D1%82-%D0%B1%D0%BE%D0%B9-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%B4%D1%8F%D0%B4%D0%BE-%D1%81%D0%B8-news673183.html", "text": "Двама непълнолетни пребиха 63-годишната приятелка на дядото на единия от младежите, съобщиха от полицията, цитирана от \"Хасковска Марица\". Драмата в стил \"Малката булка\" се разиграла на улица \"Ястреб\" в хасковската ромска махала \"Република\". В 2 часа след полунощ 14-годишен младеж и 17-годишен негов авер потропали на входната врата. \"Кой хлопа в този късен час\", попитала сънената възрастната жена. Вместо обаче срещу себе си да срещне романтичния Финдли, жертвата усетила гнева на момчетата. Те й нанесли жесток побой. Жената е приета в хасковската болница със строшени дясно бедро и дясна лицево-челюстна кост. Животът й не е в опасност. Впоследствие нападателите били издирени и задържани. Също така станало ясно, че в побоя по-активен бил 17-годишният, насилието било извършено, защото внукът не бил съгласен с романтичната връзка на възрастните хора.", "date": "2017.07.06", "title": "Хлапаци смазаха от бой гаджето на дядо си"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BE%D1%88%D0%BB%D1%83%D0%BA%D0%BE%D0%B2-%D1%81%D1%80%D0%B0%D0%B7%D0%B8-%D1%82%D0%B0%D1%82%D1%83%D0%B8%D1%80%D0%B0%D0%BD%D0%B8%D1%82%D0%B5-%D0%BC%D0%B0%D0%BD%D0%B8%D0%B0%D1%86%D0%B8-%D0%BC%D1%81-%D0%B4%D0%B0-%D0%B2%D1%8A%D0%B2%D0%B5%D0%B4%D0%B5-%D1%80%D0%B5%D0%B4-%D0%B2-%D1%80%D0%B8%D1%81%D1%83%D0%BD%D0%BA%D0%B8%D1%82%D0%B5-%D0%BF%D0%BE-%D1%82%D1%8F%D0%BB%D0%BE%D1%82-news673169.html", "text": "Левски, Ботев, Че Гевара и Азис - лява гръд, рамо, не по-ниско от пъп. Сърцераздирателни надписи и любовни такива, от рода Only God can judge me, I сърце Penka - корем, горна част на бедра, в близост до предвидените за целите органи. Трябва да има някакъв ред, не може така. Емил Кошлуков съсипа татуираните от главата до петите, които лятото лъсват в \"цялата си прелест\" заради откритите части на тялото. Ето какво написа той на страницата си във Фейсбук: Вървя по улицата, пред мен са младеж и девойка, симпатични. Момичето си е екстра, а момъкът има: Левски на прасеца, пише си свобода и смърт, всичко; ЛИДИЯ, с големи букви, от китката до лакътя; на гърдите се вижда нещо като черна пума, а може да е и недохранен питбул, не се разбира; на другата ръка имаше надпис, с йероглифи. Не че се бъркам на хората, но все пак трябва да има някакъв ред. Не може Левски почти на пода, а разни американски бозайници да ми се перчат на върха. Пр едлагам проект за постановление на Министерски съвет относно разположението на татуировките: Гръб - свободно-избираем, но с предимство са дракони, едри животни и градински комплекси, за да се разгърнат в детайли. Китайски и арабски йероглифи - задни части, те и без това се четат на обратно. Чело и шия/врат - само стилизирани символи и лого на любимия отбор/автомобил, плюс кръстове и сърп с чук. Даже може накуп, да се пести място, мерцедес с ореол върху полумесец, подобни неща. Прасец, ходила и коляно - жаба пие коктейл в хамак, щото са за къси гащи и джапанки, летни са.", "date": "2017.07.06", "title": "ЕКСКЛУЗИВНО В ПИК! Кошлуков срази татуираните маниаци: МС да въведе ред в рисунките по тялото! Не може Левски да е долу на прасеца, а черна пума горе на гръдта! "}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%BD%D0%B5-%D0%B7%D0%BD%D0%B0%D0%B5%D0%BC-%D0%B7%D0%B0-%D0%B0%D1%80%D1%82%D0%B8%D1%88%D0%BE%D0%BA%D0%B0-news673176.html", "text": "Артишокът е вид цъфтящо растение, което принадлежи към групата на бодилите. Това растение произхожда от Северна Африка и Средиземноморието. Артишокът първоначално е бил култивиран и консумиран в Близкия изток. Използва се като лекарство и храна в древна Гърция. Той е бил популярен сред богатите граждани на древния Рим (бедните хора не са имали право да консумират артишок). Интензивното отглеждане на артишок в Европа започва през 15-ти век, а няколко века по-късно (19-ти век), артишокът е въведен в САЩ. Артишокът расте най-добре в хладен климат, на добре дренирана богата почва. Хората култивират артишока основно като източник на храна, поясняват от foodpanda. Ето още любопитни факти за растението: Артишокът е многогодишен трън, който произхожда от Средиземно море. Първото споменаване на артишоците е в литературата е около 40-70 г. сл.Хр. Гърците и римляните смятат, че то е афродизиак. Семена на артишок са открити по време на разкопките на Монс Клаудиан в Египет по време на римския период. До 16-ти век е било забранено на жените да консумират артишок, защото се е смятал за афродизиак. Артишокът става популярен в Европа, благодарение на холандците. Най-добрите производители на артишок днес са Испания, Франция и Италия. През 1947 г. Мерилин Монро, след това продължавала с името си Норма Жан, била коронована за първата артишокска кралица на Кастровил. Артишокът е основният вкус на популярния италиански ликьор.", "date": "2017.07.06", "title": "Какво не знаем за артишока"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D1%85%D0%B0%D0%BC%D0%B1%D1%83%D1%80%D0%B3-%D1%81%D0%B5-%D0%BE%D1%87%D0%B0%D0%BA%D0%B2%D0%B0%D1%82-%D0%BE%D0%B3%D1%80%D0%BE%D0%BC%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-20-%D1%85%D0%B8%D0%BB%D1%8F%D0%B4%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%BE%D0%BA%D1%83%D0%BF%D0%B8%D1%80%D0%B0%D1%85%D0%B0-%D0%B3%D1%80%D0%B0%D0%B4%D0%B0-news673209.html", "text": "В четвъртък американският президент и другите лидери от Г-20 пристигат в Хамбург, докато полицията във втория най-голям германски град се подготвя за предстоящите мащабни протести срещу глобализацията, предава Дъ Нюз енд Обзървър. Германският канцлер Ангела Меркел заяви, че се надява по време на двудневната среща лидерите да успеят да намерят „компромиси и отговори“ на редица въпроси. Меркел уточни, че ще бъдат обсъдени темите за регулирането на финансовите пазари, борбата с тероризма и пандемиите и проблемите, свързани с климатичните промени. Тя подчерта, че „свободната, основаната на правила и честна търговия“ ще бъде един от важните въпроси. Очаква се общо 20 хил. полицейски служители да бъдат разположени в Хамбург, а над 100 хил. души могат да се включат в демонстрациите.", "date": "2017.07.06", "title": "Напрежение! В Хамбург се очакват огромни протести, 20 хиляди полицаи окупираха града"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BD%D1%8F%D0%BC%D0%B0-%D0%B2%D1%80%D0%B5%D0%B4%D0%BD%D0%B8-%D0%B2%D0%B5%D1%89%D0%B5%D1%81%D1%82%D0%B2%D0%B0-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%85%D0%B0-%D0%BA%D1%80%D0%B0%D0%B9-%D0%B8%D1%85%D1%82%D0%B8%D0%BC%D0%B0%D0%BD-%D0%B8-%D0%B0%D0%BC-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-news673196.html", "text": "Проверка на качеството на атмосферния въздух на територията на община Ихтиман извършиха на 5 юли експерти на РИОСВ – София и Изпълнителната агенция по околна среда. Наблюдението беше направено с газанализатор за аварийни ситуации (Gasmet DX 4040) във връзка с възникналия пожар и тлеенето в закритото депо за отпадъци. Обследвани бяха Ихтиман, село Мирово и автомагистрала „Тракия“. При анализа на резултатите от измерването не са отчетени вредни вещества във въздуха. В момента на отчитането посоката на вятъра е ориентирана на запад, а не към населените места в района. Предстои да се предоставят резултати от 24-часовото изследване на въздуха и от мобилната автоматична станция в района на общината. Резултатите ще бъдат анализирани, за да се провери дали има превишение на показателите според екологичното законодателство.", "date": "2017.07.06", "title": "ВАЖНО! Няма вредни вещества във въздуха край Ихтиман и АМ „Тракия“"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D1%8F%D0%B4%D0%BE-%D0%BD%D0%B8%D0%BA%D0%BE%D0%BB%D0%B0%D0%B9-%D1%81%D0%B2%D0%B5%D1%82%D0%B0-%D0%B3%D0%BE%D1%80%D0%B0-%D0%BD%D0%B8-%D0%B4%D0%B0%D0%B2%D0%B0-%D0%B8%D0%BA%D0%BE%D0%BD%D0%B0-%D0%BA%D0%BE%D1%8F%D1%82%D0%BE-%D0%BB%D0%B5%D0%BA%D1%83%D0%B2%D0%B0-%D1%80%D0%B0%D0%BA-news673135.html", "text": "На 16 юли от Света гора в Пловдив пристига иконата на Света Богородица Всецарица Панданаса, която има силата да цери болни от рак. Това обяви днес пловдивският митрополит Николай на освещаването на храм на 700 г. край Златоград. \"Църквата не може да остане безучастна към телесните и духовни болести и затова сега на 16 юли, в навечерието на митрополитския празник на Света Великомъченица Марина, ще имаме радостта възможността да посрещнем благодатна икона от Света Гора - Света Богородица Всецарица Панданаса, която се намира във Ватопетския манастир и лекува от рак. Затова имаме щастието светогороски монаси да донесат нейно чудотворно осветено копие, което ще дари на пловдивската митрополията един достоен българин. Тя ще се почита от миряните в митрополитския храм, каза дядо Николай.", "date": "2017.07.06", "title": "ИЗВЪНРЕДНО! Дядо Николай: Света гора ни дава икона, която лекува рак"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BE%D0%BB%D0%B8%D0%B4%D0%B5%D0%BD-%D0%BB%D0%B5%D0%B2%D1%81%D0%BA%D0%B8-%D1%81%D0%B8%D0%BD%D0%B8%D1%82%D0%B5-%D0%BD%D0%B0%D0%BF%D1%80%D0%B5%D0%B4-%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-news673212.html", "text": "Левски завърши наравно 0:0 с черногорския Сутиеска на стадиона в град Никшич. \"Сините\" имаха преднина от 3:1 - победа за българския тим в София. Така с разлика от 2 гола в общия резултат столичани продължават във втория предварителен кръг на Лига Европа. \"Сините\" ще премерят сили в следващата фаза  с хърватския Хайдук Сплит, като двубоите са на 13 и 20 юли. \"Столичани\" стартираха с трима в атака - Нар, Адениджи и Мапуку, офанзивна схема. Митов нямаше намерение Левски да разчита на подчертано дефанзивни действия при визитата, напротив, столичани атакуваха и на реванша, търсейки още попадения в турнира. През първото полувреме не се стигна до 100-процентови положения за попадение. Равностойна игра. Левски запази добрата преднина и се нуждаеше от 45 минути на ниво, за да продължи в следващия кръг. В средата на второто полувреме \"сините\" се пробраха в защита. Това доведе до сериозни положения за домакините. Яблонски в 64-ата минута изчисти от голлинията, а малко след това Митрев се прояви с много добро спасяване. Сутиеска осъществява натиск, но до голове не се стигна. Така след 3:1 в София и 0:0 в Никшич Левски заслужено елиминира Сутиеска в Лига Европа. ЛЕВСКИ: Митрев, Горанов, Пиргов, Яблонски, Цветкович, Ангелов, Панайотов, Прохазка, Нар, Адениджи (83- Орачев), Мапуку (76- Буш) Гилен, Вукович, Недич, Ковачевич (61- Божович), Денкович, Лончар, Стйепович, Бакрач, Вучич, Маркович, Зарубица (73- Бубаня)", "date": "2017.07.06", "title": "ИЗВЪНРЕДНО! Солиден \"Левски\"! \"Сините\" напред в Лига Европа"}
{"url": "http://pik.bg/%D0%B4%D0%BE-2040-%D0%B3-%D1%84%D1%80%D0%B0%D0%BD%D1%86%D0%B8%D1%8F-%D1%89%D0%B5-%D0%B7%D0%B0%D0%B1%D1%80%D0%B0%D0%BD%D0%B8-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BD%D0%B0-%D0%B1%D0%B5%D0%BD%D0%B7%D0%B8%D0%BD-%D0%B8%D0%BB%D0%B8-%D0%B4%D0%B8%D0%B7%D0%B5%D0%BB-news673195.html", "text": "Юло също така обяви, че планираната забрана е част от подновените ангажименти, свързани с Парижкото споразумение за климата. Министърът уточни, че Франция планира да спре да изхвърля въглеродни емисии до 2050 г. Хибридните коли в момента са около 3,5% от френския пазар, а изцяло електрическите превозни средства са едва 1,2%.", "date": "2017.07.06", "title": "До 2040 г. Франция ще забрани продажбата на автомобил на бензин или дизел"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D1%85%D1%80%D0%B8%D1%81%D1%82%D0%BE-%D0%B3%D0%B0%D0%B4%D0%B6%D0%B5%D0%B2-%D0%BE%D1%82-%D0%B3%D0%B5%D1%80%D0%B1-%D1%80%D0%B0%D0%B7%D0%BA%D1%80%D0%B8-%D0%B8%D0%BC%D0%B0-%D0%BB%D0%B8-%D0%B2%D0%BE%D0%B9%D0%BD%D0%B0-%D0%BD%D0%B0-%D0%BB%D0%BE%D0%B1%D0%B8%D1%82%D0%B0-%D0%B2-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BE%D0%BA%D0%BE%D0%BB%D0%BE-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81--news673193.html", "text": "Няма война на лобита в ГЕРБ, има комисия, която ще направи проверка за всичко, което се случва в НДК. Винаги има и план Б, така че има резервни варианти за провеждане на мероприятията около европредседателството на България. Това заяви пред БНТ депутатът от ГЕРБ Христо Гаджев. Буря в чаша вода нарече той реакцията за промените в закона за отбраната за изслушване на бъдещи висши офицери от Комисията по отбрана в парламента. По темата се изказа днес президентът Румен Радев, който заяви, че това е риск за омаловажаване на президентската институция и за политизиране на армията.", "date": "2017.07.06", "title": "Депутатът Христо Гаджев от ГЕРБ разкри има ли война на лобита в партията около скандала с НДК"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D0%B5-%D0%BF%D0%BE%D1%81%D1%80%D0%B5%D0%B4%D0%BD%D0%B8%D0%BA-%D0%BC%D0%B5%D0%B6%D0%B4%D1%83-%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-news673204.html", "text": "Канцлерът на Германия Ангела Меркел не желае да бъде посредник между президентите на Русия и САЩ Владимир Путин и Доналд Тръмп. Това заяви Меркел пред журналисти след пристигането си в Хамбург за двудневната среща на върха на Г-20, която започва в петък. Според нея това се отнася и за урегулирането на ситуацията в Украйна. \"Не\", отговори тя на въпрос дали възнамерява да изпълнява ролята на посредник по време на форума в Хамбург. \"Ние имаме своя ясна позиция, включително и относно ситуацията в Украйна\", добави Меркел. \"Стараем се в \"нормандския формат\", включително и със САЩ, да намерим общо решение\", поясни тя. \"Но аз не виждам своята задача в посредничество, а в това да давам принос за решаването на проблема, и такъв принос е именно \"нормандският формат\", заключи канцлерът. Утре Путин и Тръмп ще проведат първа среща в кулоарите на Г-20.", "date": "2017.07.06", "title": "Меркел не иска да е посредник между Путин и Тръмп"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D0%B1%D1%8F%D0%B2%D0%B8%D1%85%D0%B0-%D0%B2-%D0%BA%D0%BE%D0%BB%D0%BA%D0%BE-%D1%87%D0%B0%D1%81%D0%B0-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B5-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-news673222.html", "text": "Срещата между президента на Русия Владимир Путин и лидера на САЩ Доналд Тръмп ще се проведе в кулоарите на Г-20 в Хамбург в петък вечерта, предава Интерфакс. Според графика разговорите ще започнат в 17 ч. (българско време) и е предвидено да продължи около един час. По-рано беше съобщено, че по време на първата лична среща между двамата държавни глава ще бъдат обсъдени редица въпроси, включително ситуацията в Сирия и Украйна.", "date": "2017.07.06", "title": "Официално! Обявиха в колко часа ще започне срещата между Путин и Тръмп"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D1%81%D0%BF%D0%B8%D0%BF%D0%B0%D1%85%D0%B0-%D1%80%D0%B8%D0%B1%D0%B0-%D0%BC%D0%B5%D0%BD%D1%82%D0%B5-%D1%81-%D0%B8%D0%B7%D1%82%D0%B5%D0%BA%D1%8A%D0%BB-%D1%81%D1%80%D0%BE%D0%BA-%D0%BD%D0%B0-%D0%B3%D0%BE%D0%B4%D0%BD%D0%BE%D1%81%D1%82-news673223.html", "text": "21 килограма замразена риба е спряна от продажба в търговски обект в града. Това каза пред Фокус д-р Велка Войнова, началник на отдел „Контрол на храните” към Областна дирекция по безопасност на храните – Кюстендил. По думите ѝ рибата е открита след извършване на традиционните проверки от страна на нейните колеги в търговската мрежа. „Касае се за 21 кг замразена риба, която е с неизвестен произход и липсва идентификация. След като операторът е започнал действия по разфасоване вътре в обекта, той не е пренесъл информацията на големия кашон върху тези малки разфасовки, което вече прави невъзможно извършване на проследимост на този продукт по време на инспекция”, каза д-р Велка Войнова. По думите ѝ една малка част от рибата е била и с изтекъл срок на годност. В рамките на проверките на инспекторите са бракувани 1 кг карначета и 2 кг набор за кости.", "date": "2017.07.06", "title": "ВНИМАНИЕ! В Кюстендил спипаха риба менте с изтекъл срок на годност"}
{"url": "http://pik.bg/%D1%88%D0%BE%D0%BA-%D0%B7%D0%B0-%D0%B4%D1%80%D0%B0%D0%BA%D0%BE%D0%BD%D0%B8%D1%82%D0%B5-%D0%B4%D1%83%D0%BD%D0%B0%D0%B2-%D0%B0%D1%83%D1%82-%D0%BE%D1%82-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D0%B0-%D1%85%D0%B5%D1%80%D0%BE-%D0%B8-%D0%B8%D1%80%D1%82%D0%B8%D1%88-news673201.html", "text": "Дунав е аут от Лига Европа. Загуба за \"драконите\" с 0:2 от Иртиш на стадиона в Русе. Първата среща завърши с успех на тима от Павлодар с 1:0. Така отборът, ръководен от Димитър Димитров - Херо, продължава към втория квалификационен кръг на турнира. Реваншът започна кошмарно за домакините. Гол на Машлак след центриране от корнер в 6-ата минута - 0:1. Карагерен остана сам срещу вратаря в 14-ата минута, но не съумя да реализира за русенци. Резултатът се запази без промени до почивката. Така Дунав се нуждаеше от 3 безответни гола през второто полувреме на срещата в Русе, за да стигне до двубои с Цървена звезда в следващия кръг на ЛЕ. Уви, още едно попадение за гостите - Дарабаев бележи в 88-ата минута. Така казахстанците триумфират след 2 победи без допуснат гол срещу \"драконите\". Херо и Иртиш изглеждат трудно препятствие дори и за Цървена звезда. ДУНАВ: Антонов, Петков, Патев, Аясс, Карагерен, Будинов, Шопов, Димов, Милчев, Хубчев, Костадинов. ИРТИШ: Лория, Кислицин, Дарабаев, Родриго Антонио, Фофана, Даутов, Живкович, Гетериев, Карлос Фонсека, Машлак, Бугаев.", "date": "2017.07.06", "title": "Шок за \"драконите\"! Дунав аут от Лига Европа! А Херо и Иртиш..."}
{"url": "http://pik.bg/%D0%B3%D0%B5%D1%80%D0%BE%D1%8F%D1%82-%D0%BC%D0%B8%D1%82%D1%80%D0%B5%D0%B2-%D1%81%D1%83%D1%82%D0%B8%D0%B5%D1%81%D0%BA%D0%B0-%D0%B4%D0%BE%D0%BA%D0%B0%D0%B7%D0%B0-%D1%87%D0%B5-%D0%BC%D0%BD%D0%BE%D0%B3%D0%BE-%D1%81%D1%82%D0%BE%D0%B9%D0%BD%D0%BE%D1%81%D1%82%D0%B5%D0%BD-%D0%BE%D1%82%D0%B1%D0%BE%D1%80-%D0%B4%D0%BD%D0%B5%D1%81-%D0%B8%D0%BC%D0%B0%D1%85-%D1%87%D1%83%D0%B2%D1%81%D1%82%D0%B2%D0%BE%D1%82%D0%BE-%D1%87%D0%B5-%D0%B8%D0%B3%D1%80%D0%B0%D0%B5%D0%BC-%D0%B2-%D0%BF%D1%80-news673241.html", "text": "Вратарят на Левски Божидар Митрав, който бе с основна заслуга сините да не пуснат гол при гостуването на Сутиеска в срещата реванш от първия предварителен кръг на Лига Европа, обяви, че черногорците са много стойностен отбор. \"Бях сигурен, че ще е труден мач. Първото полувреме държахме топката, но не знам защо през второто полувреме им дадохме инициативата. Сутиеска доказа, че е един много стойностен отбор. Имаха няколко положения, но е радостно, че не ги вкараха. Всички знаят какъв отбор е Хайдук. Надявам се да станат два хубави мача и ние да сме победители. С всеки изминал мач ще се подобряват нещата. Днес имах чувство, че играем в България, някъде в провинцията около София. Поздравления за нашата публика и им пожелавам успех!\", коментира Митрев. Спортал", "date": "2017.07.06", "title": "Героят Митрев: Сутиеска доказа, че много стойностен отбор, днес имах чувството, че играем в провинцията около София"}
{"url": "http://pik.bg/%D0%B1%D0%BE%D1%81%D1%8A%D1%82-%D0%BD%D0%B0-%D0%B1%D0%BE%D1%82%D0%B5%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B3%D0%BE%D1%82%D0%BE%D0%B2%D0%B8-%D1%81%D0%BC%D0%B5-%D0%B8-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F-%D0%BC%D0%B0%D1%87-%D0%B2-%D0%BB%D0%B5-%D0%B8-%D0%B7%D0%B0-%D0%BD%D0%BE%D0%B2%D0%B8%D1%8F-%D1%81%D0%B5%D0%B7%D0%BE%D0%BD-news673237.html", "text": "Президентът на Ботев (Пловдив) Ангел Палийски заяви, че \"канарчетата\" са се забавлявали на терена на реванша с албанския Партизани. Пловдивчани победиха с 1:0 и продължават напред в Лига Европа. \"Държахме се много добре, момчетата се забавляваха. Сами си направиха мача лесен. Вие видяхте колко положения създадохме. Доволен съм от играта и продължаваме във втория кръг. Очаквам с нетърпение да видим съперника. Ботев е готов за следващия мач в Европа и за новия сезон. Селекцията? Продължаваме разговори, просто трябва да вземем нападател, това е мнението и на треньора. Искат да направят добра преценка и да не се бърза – да се вземе добър футболист\", каза шефът на пловдивския клуб.", "date": "2017.07.06", "title": "Босът на \"Ботев\" (Пловдив): Готови сме и за следващия мач в ЛЕ, и за новия сезон"}
{"url": "http://pik.bg/4-%D0%B7%D0%B2%D0%B5%D0%B7%D0%B4%D0%BD%D0%B8-%D0%BA%D0%B0%D0%BD%D0%B0%D1%80%D0%B8-%D0%B1%D0%BE%D1%82%D0%B5%D0%B2-%D1%81-%D1%84%D1%83%D1%80%D0%BE%D1%80-%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0---%D0%B1%D0%BB%D0%B5%D1%81%D1%82%D1%8F%D1%89%D0%B8-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-news673197.html", "text": "4-звезди \"канари\" на старта на Лига Европа. След като Ботев победи с 3:1 Партизани в Тирана, сега пловдивчани триумфираха и в реванша - 1:0 на стадиона в \"Лазур\". Така след 4:1 общ резултат \"жълто-черните\" продължават напред. Гол на Бризола с глава в 22-ата минута на двубоя в Бургас. Страхотно изпълнение, супер атака на \"канарчетата\" с участието на Неделев и Балтанов преди кълбото да стигне до Фелипе. Само 2 минути по-рано Тошко Неделев разтресе гредата след кинжален изстрел от фаул. Много силно начало на мача за Ботев. Първото полувреме на двубоя  завърши при 1:0 за домакините. Така \"жълто-черните\" имаха огромна преднина в общия резултат - 4:1. До голове през вторите 45 минути на \"Лазур\" не се стигна. Ботев ще играе във втория квалификационен кръг на Лига Европа с победителя от спора между Бейтар и Вашаш. БОТЕВ (ПЛОВДИВ): 99. Чворович, 2. Панов, 4. Генев, 7. Бризола, 8. Неделев, 11. Тасев, 14. Яя Меледже, 17. Балтанов, 20. Косоко, 23. Минев, 70. Димов ПАРТИЗАНИ: 12. Ходжа, 5. Красня, 7. Фили, 10. Бата, 15. Котобели, 19. Траши, 22. Ибрахими, 31. Фейзулаху, 36. Атанда, 77. Прогни, 88. Вила.", "date": "2017.07.06", "title": "4-звездни \"канари\"! Ботев с фурор в Лига Европа - блестящи пловдивчани"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%82%D0%B5-%D0%B2%D0%B2%D1%81-%D1%81%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BB%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%BF%D0%BA%D0%BA-%D0%B2-%D1%81%D0%B5%D0%B2%D0%B5%D1%80%D0%B5%D0%BD-%D0%B8%D1%80%D0%B0%D0%BA-news673161.html", "text": "В четвъртък турските военновъздушни сили са ликвидирали четирима членове на Кюрдската работническа партия (ПКК) в северната част на Ирак, предава Aнадолската агенция. Властите уточниха, че въздушните удари са били извършена в района Синат-Хафтанин. По време на операцията са били унищожени три склада за оръжия и едно скривалище. Освен това в източната турска провинция Бингьол един турски войник е пострадал, след като самоделно взривно устройство е избухнало по време на антитерористична операция, съобщи източник от силите за сигурност, пожелал да запази анонимността си.", "date": "2017.07.06", "title": "Турските ВВС са ликвидирали четирима членове на ПКК в Северен Ирак"}
{"url": "http://pik.bg/%D1%87%D1%83%D0%B4%D0%BE-%D1%80%D0%B8%D0%B1%D0%B0%D1%80%D0%B8-%D1%85%D0%B2%D0%B0%D0%BD%D0%B0%D1%85%D0%B0-%D0%BF%D0%B8%D1%80%D0%B0%D0%BD%D1%8F-%D0%B2-%D0%B4%D1%83%D0%BD%D0%B0%D0%B2-news673173.html", "text": "Тази сутрин към 6 часа в района на остров Люляка двамата русенски рибари Цветелин Стоянов и Светлин Стоев преглеждали такъмите и се натъкнали на интересен улов. Рибата, която са хванали, им заприличала на платика, но впоследствие установили, че са големи късметлии. Уникалната за Дунава находка тежи 3950 г, като този вид риби достигат до 1,5 м. Двамата рибари са решили да споделят пиранята с приятели, след като узнали, че колкото е опасна, толкова е и вкусна, съобщава акцентбг. Преди време румънски рибари казаха, че улова може да е от екзотичен развъдник край Корабия, но проливните дъждове са довели до покачване на нивото и късане на дигата. Все още не е ясно как тази риба е намерена във вода с много по-различни условия от обичайните. Тази сладководна риба може да порастне до 90 см и достига тегло от 25 кг. Нейният псевдоним е \"раздробител на яйца\", поради факта, че атакува мъжките гениталии.", "date": "2017.07.06", "title": "ЧУДО! Рибари хванаха пираня в Дунав"}
{"url": "http://pik.bg/%D0%B6%D0%B0%D0%BB%D0%B1%D0%B0-%D0%BA%D0%B0%D0%BA-%D0%BE%D1%82-%E2%80%9E%D1%82%D0%B5%D0%BB%D0%B5%D0%BD%D0%BE%D1%80%E2%80%9C-%D1%81%D0%B5-%D0%B3%D0%B0%D0%B2%D1%80%D1%8F%D1%82-%D1%81-%D0%BA%D0%BB%D0%B8%D0%B5%D0%BD%D1%82%D0%B8%D1%82%D0%B5-%D1%81%D0%B8-%D0%B4%D0%BE-8-%D0%BC%D0%B8%D0%BD%D1%83%D1%82%D0%B8-%D0%B8%D0%B7%D1%87%D0%B0%D0%BA%D0%B2%D0%B0%D0%BD%D0%B5-%D0%B4%D0%B0-%D1%81%D0%B5-%D1%81%D0%B2%D1%8A%D1%80%D0%B6%D0%B5%D1%88-%D1%81-%D0%BE%D0%BF%D0%B5%D1%80-news672803.html", "text": "Как „Теленор“ се гаврят с клиентите си! До 8 минути изчакване да се свържеш с оператор! А ако ти е спешно? Това пише гневен клиент на мобилния оператор до ПИК, след като трудно се е свързал с оператор на 123. „Първо ти пускат гласова команда, която ти разказва какво и как предлагат, после ти казват колко са добри, след което споделят с кого и как можеш да се свържеш. И ако не избереш опция, те поставят в режим изчакване като до 8 минути е времето, в което някой оператор ще благоволи да ти вдигне. Интересно е това, че не всеки път ти казват, че ще чакаш 8 минути. Ако не искаш да чакаш, можеш да натиснеш клавиш и те ,„любезните“, ще ти се обадят. И след като не успях да се свържа при първия опит след 5,57 минути слушане на музика, набрах пак. Но този пък вече да ми се обадят. Да но ми свърши обедната почивка. А те ми се обадиха вече в РАБОТНО време и пак в режим изчакване. Така още 3 минути. И най-накрая, благодаря ти Боже, някой вдигна, за да си отправя въпросите. Ей, операторът. Ако съм в криза и нямам обхват, като в този момент мога да разчитам само на 123, какво правим. 8 минути е безумно много време… Просто нямам думи. Иначе съм \"много важен клиент за тях и обаждането ми е важно\", нали. Аз си плащам сметките редовно, тогава им е добре...“, споделя неволите си потърпевшият клиент. “ Потърпевшият е изпратил и аудиозаписи на „чакането“…", "date": "2017.07.06", "title": "ЖАЛБА! Как от „Теленор“ се гаврят с клиентите си! До 8 минути изчакване да се свържеш с оператор! А ако ти е спешно?"}
{"url": "http://pik.bg/%D0%BF%D0%BE%D1%87%D0%B5%D1%80%D0%BF%D0%B5%D0%BD%D0%B8%D1%82%D0%B5-%D1%88%D0%BE%D1%84%D1%8C%D0%BE%D1%80%D0%B8---%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D1%81%D1%8A%D0%B4%D1%8A%D1%82-%D0%B4%D0%B0%D0%B4%D0%B5-5-%D0%BC%D0%B5%D1%81%D0%B5%D1%86%D0%B0-%D0%B7%D0%B0%D1%82%D0%B2%D0%BE%D1%80-%D0%BF%D1%80%D0%B8-%D0%BF%D1%8A%D1%80%D0%B2%D0%BE%D0%BD%D0%B0%D1%87%D0%B0%D0%BB%D0%B5%D0%BD-%D1%81%D1%82%D1%80%D0%BE%D0%B3-%D1%80%D0%B5%D0%B6%D0%B8-news673163.html", "text": "Районна прокуратура – Перник постигна споразумение със защитата на подсъдимия С.Р. за извършено от него престъпление по чл. 343б, ал. 1 от НК. Той се призна за виновен в това, че на 22.03.2017 г. в гр. Перник, по ул. „Младен Стоянов“, управлявал лек автомобил „Форд Мондео” с концентрация на алкохол в кръвта си 1,70 на хиляда промила, установено по надлежния ред. Съдът одобри сключеното споразумение, с което С.Р. се е съгласил да изтърпи ефективното наказание от пет месеца „лишаване от свобода“ при първоначален „строг“ режим. През изминалата седмица Районна прокуратура – Перник сключи и други две споразумения с подсъдими за престъпления по транспорта, които също бяха одобрени от съда. Наложените наказания са от четири месеца „лишаване от свобода“ с тригодишен изпитателен срок и лишаване от право да управляват МПС за периоди от шест до дванадесет месеца. Съдът призна за виновен Г.В., който неколкократно бил наказван за допуснати от него нарушения на правилата по пътищата. Районната прокуратура в Перник го изправи на подсъдимата скамейка, след като внесе обвинителен акт за управление на МПС с концентрация на алкохол в кръвта 4,03 промила. Наложеното на Г.В. наказание е „лишаване от свобода“ за една година и два месеца с изпитателен тригодишен срок, глоба в размер на 500 лв. и лишаване от право да управлява МПС за една година и шест месеца.", "date": "2017.07.06", "title": "ПОЧЕРПЕНИТЕ ШОФЬОРИ - ЗАД РЕШЕТКИТЕ: Съдът даде 5 месеца затвор при първоначален строг режим за водач, карал с 1,70 промила алкохол в кръвта"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%83%D1%81%D0%BD%D0%B0%D1%85%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D0%B1%D0%B8%D1%8F%D1%87%D0%B0-%D0%BE%D1%82-%D0%BD%D0%B5%D1%81%D0%B5%D0%B1%D1%8A%D1%80-%D1%81%D1%80%D0%B5%D1%89%D1%83-3000-%D0%BB%D0%B5%D0%B2%D0%B0-%D0%BF%D0%B0%D1%80%D0%B8%D1%87%D0%BD%D0%B0-%D0%B3%D0%B0%D1%80%D0%B0%D0%BD%D1%86%D0%B8%D1%8F-news673199.html", "text": "Съдът остави на свобода младежа, нападнал незрящи туристи в Несебър. Тодор е пуснат срещу парична гаранция от 3000 лева. По-рано днес съдебно-медицинската експертиза заключи, че Тодор страда от заболяване, водещо до аномалии в мозъка, предава Би Ти Ви. Според експертите състоянието на 21-годишния младеж води до внезапни изблици на гняв и често изпадане в свръх емоционално състояние. Той трудно понасял студа и горещините, имал високо кръвно, както и глаукома. Състоянието му можело да се влоши в ареста, но не му пречело да шофира. Мъжът се извини чрез медиите и след настояване от адвоката си, на битите туристи. Не успял да ги открие, за да им се извини лично. \"Да, извинявам се! Грешката е голяма, не беше умишлено, просто в момент на уплаха така съм реагирал\". 21-годишният Тодор Николов дойде в съда с роднини. Адвокатът на Тодор Веселина Василева каза, че той не се чувства добре и има заболявания, които не позволяват да се лекува в ареста. Според нея постъпката му не е тежко престъпление. Лелята на Тодор също се извини от негово име и заяви, че постъпката му не е почтена. Казала му е, че това, което е направил, не е хубаво.", "date": "2017.07.06", "title": "ИЗВЪНРЕДНО! Пуснаха на свобода бияча от Несебър срещу 3000 лева парична гаранция"}
{"url": "http://pik.bg/%D0%BE%D1%82%D0%BA%D0%B0%D0%B6%D0%B5%D1%82%D0%B5-%D1%81%D0%B5-%D0%BE%D1%82-%D1%82%D0%B5%D0%B7%D0%B8-4-%D1%81%D1%83%D1%82%D1%80%D0%B5%D1%88%D0%BD%D0%B8-%D0%BD%D0%B0%D0%B2%D0%B8%D0%BA%D0%B0-%D0%B0%D0%BA%D0%BE-%D0%B8%D1%81%D0%BA%D0%B0%D1%82%D0%B5-%D0%B4%D0%B0-%D1%81%D1%82%D0%B5-%D1%83%D1%81%D0%BF%D0%B5%D1%88%D0%BD%D0%B8-news673137.html", "text": "Щастливите хора са по-продуктивни и е доста по-вероятно да получат повишение, сочи проучване. Щастието носи и здраве, респективно по-дълъг живот. Ако се чувствате нещастен, то може би трябва да погледнете към следните трикове, които ще ви направят по-продуктивен и по-успешен. Така ще можете да промените живота си, започвайки с по-добро разпределение на времето през деня. Регулацията на навиците, особено сутрешните, може да ви направи по-щастлив - поне според Том Кърли, финансов съветник и автор на „Променете навиците си, променете живота си”, пише Профит. „Добрите ежедневни навици ви позволяват да се фокусирате и да преследвате успеха всеки ден”, пише авторът, цитиран от CNBC. Ето четири сутрешни навика, които да промените, ако искате да сте по-успешен: За доста хора проверката на смартфона е първото нещо, което правят, когато се събудят сутрин. Този ритуал дори изпреварва миенето на зъбите, разговор с половинката или пиене на сутрешното кафе, по данни на Bank of America от 2015 г. Подобно поведение обаче крие потенциални рискове. Прочитането дори на един негативен имейл може да влоши идните часове от деня, казва Мишел Гилан, изследовател по въпроси, свързани с психологията и автор на книги по темата. „Дори ако имате един добър и един лош мейл, лошият винаги ще има по-голямо влияние”, казва Гилън. Същата ситуация се повтаря, ако четете негативни новини. Пропускането на закуската или храненето със сладки храни сутрин може да увеличи риска за вашето здраве. Освен това ще ви направи по-лениви и ще забави мисълта ви, сочат данни от проучвания по темата. Закусването със зърнени храни, ядки или плодове прави хората по-енергични. „Казано просто, това, което ядете, директно влияе на структурата и функцията на вашия мозък и вашето настроение”, пише доктор Ева Селхъб, професор от Harvard Medical School. Ако нямате време да приготвите здравословна закуска сутрин, то тогава опаковайте нещо още от вечерта. Мозъкът ви ще е благодарен. Дори кратки упражнения сутрин могат да донесат щастието и да ви карат да се чувствате по-добре през деня. Проучване на Princeton University сочи, че физическата активност „реорганизира мозъка” така, че стресът и тревогата „са по-малко спрямо нормалната мозъчна дейност”. Навярно поради това успелите хора отделят време за тренировки. Милиардерът Ричард Брансън се буди рано всеки ден и играе тенис или кара колело, отбелязвайки, че това удвоява неговата продуктивност. Основателят и изпълнителен директор на Facebook Марк Закърбърг също посочва, че се опитва да тренира сутринта поне 3 пъти седмично. Не е нужно упражненията да са с висока интензивност, за да захранят щастието ви. Кратка разходка също допринася за креативността, сочи проучване на Stanford. Освен това да бъдете навън под слънчевите лъчи намалява нивата на кортизол, които обикновено се покачват, когато сте стресирани. Практикуването на йога пък редуцира умората, сочи проучване на University of Texas, като тези упражнения се свързват с позитивни промени по отношение на имунната система. Най-доброто нещо, което може да направите, за да се чувствате добре на сутринта, е набавянето на добър сън през нощта. Възрастните, които спят по 8 часа и повече, най-често посочват, че се чувстват щастливи и здрави, сочи проучване на Gallup. „Американците на възраст между 30 и 64 години, които спят обикновено по 5 часа, имат по-лошо физическо състояние спрямо тези, които обикновено спят по 6 часа”, пише в проучването. Ако ви е трудно да заспите вечер, експертите препоръчват да замените скролването из смартфона с четене на книга на книжен носител или дори да рисувате, тъй като това носи спокойствие. „Повечето хора се нуждаят от 1 час почивка, преди да са физически и психически готови да си легнат”, добавя доктор Филип Герман, асистент професор по психиатрия в The University of Pennsylvania's Perelman School of Medicine. Последното важи дори и за Бил Гейтс.", "date": "2017.07.06", "title": "Откажете се от тези 4 сутрешни навика, ако искате да сте успешни"}
{"url": "http://pik.bg/%D0%B7%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B8-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B8-%D1%81%D0%B0-%D0%BE%D1%89%D0%B5%D1%82%D1%8F%D0%B2%D0%B0%D0%BB%D0%B8-%D0%BB%D0%B5%D1%87%D0%B5%D0%B1%D0%BD%D0%B8%D1%82%D0%B5-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F-%D1%81-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%BE%D0%B2%D0%B5-news673166.html", "text": "Директори на болници са ощетявали лечебните заведения, които ръководят, с хиляди левове, тъй като са купували лекарства на цени над допустимите, съобщи министърът на здравеопазването Николай Петров по време на заседание на парламентарната комисия по здравеопазване. Той посочи, че сумите, с които са били ощетени различните болници, са от 90 хил. лв. до 600-700 хил. лв. Тези директори ще бъдат санкционирани, увери министър Петров. Има потенциал за промяна в цените на клиничните пътеки, както и за извеждане на още дейности от болничната в извънболничната помощ, каза министър Петров в отговор на въпрос за недофинансирането на клиничните пътеки. По думите му има болници, които трябва да бъдат подложени на индивидуален мониторинг и за тях трябват оздравителни програми и прилагане на индивидуален подход. Ще наложим правила за формиране на работната заплата, правила за стопански разходи, за лекарства, за медицински изделия. Свободията свърши, беше категоричен министър Петров.", "date": "2017.07.06", "title": "Здравният министър: Директори на болници са ощетявали лечебните заведения с хиляди левове"}
{"url": "http://pik.bg/%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D1%81%D0%BA%D0%B8%D1%82%D0%B5-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE%D1%81%D1%82%D0%B8-%D0%B2-it-%D1%81%D1%84%D0%B5%D1%80%D0%B0%D1%82%D0%B0-%D0%B8-%D1%84%D0%B8%D0%BD%D0%B0%D0%BD%D1%81%D0%B8%D1%82%D0%B5-%E2%80%93-%D0%BD%D0%B0%D0%B9-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D0%BD%D0%B8-%D1%81%D1%80%D0%B5%D0%B4-%D0%B3%D0%B8%D0%BC%D0%BD%D0%B0%D0%B7%D0%B8%D1%81%D1%82%D0%B8-news673205.html", "text": "Гимназистите проявяват най-голям интерес към бакалавърски специалности, свръзани с IT сферата, финансите и бизнес мениджмънта. Това стана ясно на дискусия относно професиите на бъдещето, която се проведе  във Висшето училище по застраховане и финанси (ВУЗФ) вчера. На нея присъстваха около 20 ученици от средни училища с икономически профил  в страната и техни учители. Като за пръв път от ВУЗФ наблюдават толкова засилен интерес сред гимназистите  към бакалавърските програми, свързани с бизнеса,  финансите и продажбите. По време на дискусията, освен нагласите на учениците каква да бъде специалността, която искат да изучават занапред, професори и преподаватели очертаха пред тях кои са професиите на бъдещето и в кои сфери на бизнеса се очаква да се търсят най-много кадри през следващите години. Прогнозите им са, че бизнесът ще има нужда от добри мениджъри, които освен специалисти в сферата си, са дипломатични и находчиви. Затова препоръчаха гимназисти да се ориентират и към бакалавърски специалности като „Бизнес психология и човешки ресурси“, „Бизнес икономика, предприемачество и инвоации“ и „Бизнес информационни сиситеми и комуникации“. Дискусията във ВУЗФ вчера се проведе като част от едноседмичната национална образователна програма „Небанковия финансов сектор“, организирана от Комисията за финансов надзор (КФН), фондация „Атанас Буров” и Министерството на образованието и науката (МОН).", "date": "2017.07.06", "title": "Университетските специалности в IT сферата и финансите – най-предпочитани сред гимназисти "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D0%BB%D0%B0%D1%89%D0%B0%D0%BC%D0%B5-%D1%82%D0%B0%D0%BA%D1%81%D0%B0-%D1%81%D0%BC%D0%B5%D1%82-%D1%81%D0%BF%D0%BE%D1%80%D0%B5%D0%B4-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D0%B8%D0%B7%D1%85%D0%B2%D1%8A%D1%80%D0%BB%D0%B5%D0%BD%D0%B8-%D0%BE%D1%82%D0%BF%D0%B0%D0%B4%D1%8A%D1%86%D0%B8-news673182.html", "text": "Националният съвет за тристранно сътрудничество одобри такса „смет“ да се плаща на количество изхвърлени отпадъци, а не на база данъчна оценка на имота. Предложението за промяна в закона за местните данъци и такси беше направено от министерството на финансите. Промяната в закона обаче ще доведе до вдигане на такса смет за домакинствата. Ако новите правила станат факт, общините ще трябва да избират между три варианта за изчисляване на таксата – според броя на лицата в домакинството, на база вместимост на съдовете или система със специални торби за отпадъци. В проекта е разписан и 5-годишен плавен преход, който забранява увеличение на индивидуална такса смет с повече от 20% на година за домакинствата. Предложението е промяната да влезе в сила от началото на 2019 г.", "date": "2017.07.06", "title": "ВАЖНО! Плащаме такса \"смет\" според количеството изхвърлени отпадъци"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B2%D0%B8%D0%B6%D0%B4%D0%B0%D0%BC-%D0%BE%D0%BF%D0%B8%D1%82-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%B8-%D1%80%D0%B8%D1%81%D0%BA-%D0%B7%D0%B0-%D0%BE%D1%82%D1%81%D0%BB%D0%B0%D0%B1%D0%B2%D0%B0-news673174.html", "text": "прессекретариата на държавния глава Преди повече от четвърт век ние деполитизирахме Българската армия. Виждам опити за връщане към обратния процес. Ако Комисията по отбрана и парламентът като цяло желаят да имат по-голямо влияние и авторитет върху Българската армия, нека го правят с приемане на адекватни закони, които да работят за Въоръжените сили и за военнослужещите, а не със силово привикване и препитване на кандидатите, номинирани за генерали. Това заяви пред български журналисти във Варшава президентът Румен Радев в отговор на въпрос за предложените промени в Закона за отбраната и въоръжените сили, съобщиха от . Той предупреди, че съществува риск реализирането на тези промени да отслаби президентската институция. Помолен да коментира констатациите в доклад на Сметната палата, според които Инициативният комитет, издигнал кандидатурата му, е набрал повече средства след края на предизборната кампания и има неразплатени задължения към доставчици, Румен Радев заяви: „Има празнота в законодателството, която не регламентира точно тези процеси около изборите и след тях.“ По думите на държавния глава е необходимо да бъдат поставени в равни условия партиите и инициативните комитети по отношение на сроковете и воденето на предизборна кампания. В отговор на въпрос за очакванията на президента към работата на новата парламентарна комисия за проучване на избора на нов боен самолет, президентът изрази надежда процесът за модернизация на Въоръжените сили да не бъде възпрепятстван. „Все още не съм наясно как ще работи тази комисия и какви механизми и методика ще използва. Нека заработят и да видим какъв ще бъде техният подход. Надявам се тази комисия да не бъде спирачка за проектите за модернизиране на Българската армия“, призова Румен Радев. Президентът представи целите на проведения днес във Варшава форум инициатива „Три морета“, а именно държавите, разположени между трите морета – Адриатическо, Балтийско и Черно, по-бързо да настигат Западна Европа от гледна точка на икономическото развитие, стандарта на живот и инфраструктура. Във Варшава Румен Радев се обяви за диверсификация в сферата на енергетиката и либерализиране на пазарите на държавите членки на Европейския съюз. „Диверсификация – това означава по-добри цени и възможност наистина да избираме – дали искаме доставки на енергия от изток, север или юг и в зависимост от условията, стабилността на доставките и цената им“, каза още президентът.", "date": "2017.07.06", "title": "ИЗВЪНРЕДНО! Румен Радев предупреди: Виждам опит за политизация на армията и риск за отслабване на президенството"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B0%D1%84%D0%B5%D1%80%D0%B0%D1%82%D0%B0-%D0%BD%D0%B0-%D0%B1%D1%80%D0%B0%D1%82%D1%8F-%D0%B4%D0%BE-news673091.html", "text": "Какво се крие зад спорната приватизация на Български морски флот от братя Домусчиеви, на каква стойност са нарушенията им и как държавата ще си търси правата по скандалната сделка? На тези въпроси отговаря ексклузивно пред камерата на ПИК TV вицепремиерът Валери Симеонов, който преди дни подхвана тежката битка за защита на държавния интерес по сделката. Има ли задкулисни играчи в аферата и разчита ли на подкрепа от страна на колегите си в кабинета и на премиера Борисов по казуса, както и ще проверява ли и делата на други олигарси, участвали в приватизационни и концесионни сделки? Лидерът на НФСБ, който отговаря в кабинета \"Борисов\" 3 и за демографските въпроси, разкрива и как ще се бори с екшъните в ромските махали, интеграцията на ромите и образованието им. Всичко започна миналата сряда, когато трябваше да внеса доклад за одобряване на сумата от 2,4 млн.лв,, за да се заведе дело пред арбитражния съд за БМФ, Кей Джи Маритайм шипинг на братя Домусчиеви, започна Валери Симеонов. Клаузите на договора се нарушават системно. Почти всички клаузи са нарушени и знаейки, че на 10-ата година от приватизацията ще има равносметка Домусчиеви завеждат арбитражно дело към БТТП, с което искат промяна на приватизационните условия да бъдат облекчени. След като 9 години условията са били такива и сега искат текущо да се променят условията, защото знаят, че трябва да платят 55 милиона лева неустойки, допълни той. Променя условията. Когато са закупили БМФ новите му собственици трябвало да запазят числения състав. Към 2018 г. той трябва да е 2300 човека. Към момента на закупуване е 2800 човека, показа документ Валери Симеонов. Това е едно от изискванията на приватизационния договор. Второто е да запазят определен тонаж - общо колко площ трябва да заеме цялата флотилия на БВМФ 1,3 милиона бруто регистър тона. Този тонаж сега е към 800 хиляди. Липсват едни 500 хиляди, което е 40 процента. Това е започнало още от първата година, когато те са закупили БМФ. Това е доказателство, че намеренията на приватизаторите са надали да запазят тази фирма. Третото изискване е за инвестиция в закупуване на нови кораби. Тези цифри ме накараха да алармирам. След 8-9 дена получих отговор и вече е заведена жалба във ВКС. Там ще бъде разгледано от българския съд\", обясни Сименов. На въпрос дали има подкрепата на правителството и премиера Борисов, той заяви, че това е видно. \"След като парите са преведени, е ясно, че имам подкрепата. Важното е, че резултатът е налице и държавата не остави грозната схема на злоупотреба с едно знаково държавно предприятие да се реализира\", каза той. Вицепремиерът обаче не се нае да отговори защо 9 години е схемата на Домусчиеви е действала и не са предприети никакви действия. На въпрос не се страхува от атаките, които започнаха определени медии срещу него след разкритията му за Домусчиеви, той отговори: Ти подписваш при някакви условия и изведнъж искаш промяна, за да спестиш някакви пари. Нямам време да се втренча коя медия за кого работи - видях публикация в 24 часа - ясни са ми. Имам въпрос - защо спряха да ме атакуват за оградата. Задавате ли си този въпрос? Ще ви отговоря, а не като в слагаческите медии му задават угоднически въпроси. .\", заяви той и допълни, че винаги работи с факти и документи и затова не може да го атакуват - няма от какво да се притеснява. Това била и причината да няма как да оспорят думите и истините, които разкрива. За ромския въпрос, Симеонов заяви, че имат стратегия. \"По образователния ценз ще разграничаваме семействата, които имат три деца. Цялото българско общество е настръхнало срещу това неправомерно използване на всякакви социални помощи. Обикновеният полицай не знае кой да спира с палката. Обикновеният полицай се страхува да не би да остане без работа, ако спре Кайен-а на Илия Илиев от партия \"Дром\". Тези хора имат нужда от подкрепата на държавата, за да работят ефективно\", каза той. На въпрос дали правителството и коалицията е стабилна и ще застанат ли от ГЕРБ зад битките, които води, той каза: \" Ето например по туристическите въпроси може да имаме търкания, но се решават. Туристическият сезон трябва да бъде успешен. Не се вживявам като някакъв фактор в политиката, искам да си върша нещата. \", отговори той на въпроса дали не се страхува, след като опитва да вкара държавата на териториите на подобни хора от ънъдърграунда. И се върна на темата за коалицията: \" За нас не е достатъчно само общуването с премиера, както беше с Реформаторите, ние сме тук да вършим работа, а не да се харесаме на този или онзи. Ние сме независима коалиция от три партии, които сме влезли в управлението, за да изпълним определена програма, както и да има нормална коалиционна комуникация. И когато ме питате на кого имам подкрепата, аз се чудя какво да ви отговоря, ако забелязахте\", намекна Симеонов за проблеми в коалицията, но после уточни, че в началото на идната седмица, ще има все пак коалиционен съвет, където членове са той и колегите му от \"Обединени патриоти\" Красимир Каракачанов, Волен Сидеров, а от страна на ГЕРБ - премиерът Бойко Борисов, Цветан Цветанов и на ротационен принцип Томислав Дончев и Владислав Горанов. По темата за Домусчиеви, Симеонов уточни: \"Ако трябва да бъдем точни, към настоящия момент не може да има прекратяване на приватизационния договор. Така е направен този неизгоден договор по времето на Станишев, че чак на 10-ата година могат да се разглеждат тези приватизационни изисквания\". На въпрос дали познава лично Кирил Домусчиев и защо не присъства на разточителните му балове и празненства, вицепремиерът отговори: \" . Аз такива неща не съм взимал, всичко сам съм изкалрал, кредити не взимам - колкото толкова\". На въпрос за отношенията с опозицията, Симеонов заяви, че никога не е приемал за сериозен опонент Корнелия Нинова. \"Имам толкова много работа, че нямам време да си спомня какво е било миналата година. Аз разполагам с екип от 7 човека. С тези хора трябва да движа нещата в 6 министерства, в 10 агенции. Тези хора работят толкова много, че не може да си представите. Дори искам да им благодаря, че въпреки това си вършат съвестно работата и са железни. Лошо няма, радвам се за него, но при мен ето и работят много, въпреки че са много натоварени. Работим на предела на силите си. Ето и сега екипът ми работи, защото работното време не стига, а заплатите не са никак високи. В парламента са по-високи\", призна вицепремиерът. На въпрос дали се чува с премиера Борисов, той отговори: \"Не контактувам с Борисов често. Чуваме се много рядкоу само ако е крайно необходимо. Няма място за лични отношения. Обичам да работя в нормална обстановка и отношения и дотам. Не обичам да губя на никой времето, и на мен не обичам да ми го губят. Само искам да работя нормално при добра комуникация и избягвам да влизам в лични отношения. Призна, че има много по-близки отношения с партньорите си от \"Обединени патриоти\". \"С Волен Сидеров се познаваме от 1972 г., с Каракачанов също вече добре - от 4-5 години. Но и с тях напоследък често като се чуваме, нямаме време за друго. Случва се да се обадя в 9-10 часа вечерта на Каракачанов и се оказва, че и той като мен си е още в кабинета по това време\", обясни Симеонов. На въпрос дали му остава някакво време за личен живот, той отговори, че това е само през уикендите. Дори и тогава обаче ходи на проверки по Черноморието. \"Съчетавам полезното с приятното. Трябва да ви поканя някоя вечер под звездите, уж тихо и романтично и отляво и отдясно се носи музика и аз ходя, меря и засичам децибелите. При едни такива обиколки от нощни разходки пострадаха и камерите на телевизия СКАТ от тези, които ги създават децибелите. Факт е промяната в благосъстоянието на българина и като казвам това сигурно ще предизвика взрив, но е факт. Заплатите се вдигнаха два пъти, откакто влязохме в Европейския съюз. Това са едни положителни процеси. В страната ни няма безработица. Това се вижда и всеки петък, когато стотици хиляди хора тръгват на море в Гърция. Така че ние ще работим в тази посока и ще върнем законността. Вярвам, че ще продължат тези положителни процеси. Надявам се да получа подкрепа от собствениците на ПИК, тъй като това е една изключително четена и следена медия, за да може да намерим разбирателство и сред читателите ви. Продължавайте да давате думата и на тези хора, които са обругавани и цензурирани като мен\", завърши вицепремиерът Валери Симеонов.", "date": "2017.07.06", "title": "САМО В ПИК TV! Вицепремиерът Валери Симеонов с ексклузивни разкрития за аферата на братя Домусчиеви: Това е грозна схема на злоупотреба с държавно предприятие, опитват да си спестят десетки милиони неустойки! (ОБНОВЕНА)"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D0%B8%D1%85%D1%82%D0%B8%D0%BC%D0%B0%D0%BD-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%88%D0%BE%D1%84%D1%8C%D0%BE%D1%80-%D0%B5-%D0%B2%D0%B8%D0%BD-news673198.html", "text": "Районната прокуратура в Ихтиман е образувала досъдебно производство по верижните катастрофи с над 40 автомобила на магистрала \"Тракия\". Според прокуратурата при сблъсъка в платното в посока София има виновен шофьор. Той е разследван за причиняване на телесна повреда на повече от едно лице при нарушаване на правилата за движение. Общо 23-ма души остават за лечение в пет столични болници. Четирима са с опасност за живота, съобщи Нова телевизия. Стана ясно още, че единият от участниците в катастрофата е 16-годишен, без книжка, но е шофирал, а един от спътниците му се бори за живота си.", "date": "2017.07.06", "title": "Прокуратурата в Ихтиман с последни разкрития за голямата катастрофа на \"Тракия\": Шофьор е виновен за инцидента"}
{"url": "http://pik.bg/9-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BF%D0%B5%D0%B4%D0%BE%D1%84%D0%B8%D0%BB-%D0%B2%D1%8A%D1%80%D0%BB%D1%83%D0%B2%D0%B0%D0%BB-%D0%B2-%D1%81%D0%BE%D1%84%D0%B8%D1%8F-news673141.html", "text": "Районният съд в София постанови осъдителна присъда \"лишаване от свобода\" за срок от 9 години спрямо мъж, извършил полово сношение с дете. Мъжът е предаден на съд от Софийската районна прокуратура за извършеното от него полово сношение с лице от същия пол, ненавършило 14-годишна възраст, чрез използването на положение на зависимост и надзор. В хода на делото е установено, че деянието е било извършено от подсъдимия през 2012 година. Той извършил полово сношение спрямо 7-годишния син на жената, с която живеел на семейни начала. Жената ходела на работа през деня и детето оставало само с подсъдимия в жилището им в град София. Виновният трябвало да се грижи за детето в отсъствието на майка му, но вместо това той се възползвал от положението си и осъществил полов контакт с детето против неговата воля. За подобно деяние законът предвижда наказание \"лишаване от свобода\" за срок от 3 до 12 години.", "date": "2017.07.06", "title": "9 години затвор за педофил, върлувал в София"}
{"url": "http://pik.bg/%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B8%D1%82%D0%B5-%D0%B5-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%BD%D0%B0-%D0%B3%D0%B5%D1%80%D0%B1-%D1%81%D1%80%D0%B5%D1%89%D1%83-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-news673191.html", "text": "Комисията за самолетите е кампания на ГЕРБ срещу президента Радев. Има нарушения и ограничаване на права на държавния глава. Може да пуснем конституционна жалба срещу това. Тенденциозно да се ограничават правомощия на президента. Това обяви социалистът Жельо Бойчев пред БНТ. „ГЕРБ трябва да разберат, че ще работят в среда, в която България ще има президент. А не както бе досега – президент, но с изпразнена от съдържание функция. Румен Радев има позиция и ще я отстоява“, добави Бойчев. „Кабинетът имаше обещания, но не направи нищо. Защо стачкуваха полицаите? Защо защитават неща, които им се полагат. Просто нищо не се прави. Ставаме свидетели на поредните лъжи от страна на управляващите“, каза още той. Относно договора с Македония, Бойчев е категоричен: „Трябва да подпишем договор и да бъдем добри съседи. Кабинетът може да изчисти много неща от предния договор. Все пак той ще мине и през ратификация в парламента. Има разделителна линия, която не трябва да се минава.“", "date": "2017.07.06", "title": "Жельо Бойчев: Комисията за самолетите е кампания на ГЕРБ срещу президента Радев"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D1%82%D0%B8%D0%B2%D0%B0-%D0%B2-%D1%81%D0%BB%D0%BE%D0%B2%D0%B5%D0%BD%D0%B8%D1%8F---%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B2-%D0%BA%D0%BE%D1%8F%D1%82%D0%BE-%D0%B5-%D1%80%D0%BE%D0%B4%D0%B5%D0%BD%D0%B0-%D0%B8-%D0%B8%D0%B7%D1%80%D0%B0%D1%81%D0%BD%D0%B0%D0%BB%D0%B0-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-%D0%BC%D0%B5%D0%BB%D0%B0%D0%BD%D0%B8%D1%8F-news673156.html", "text": "Reuters Президентът на Словения Борут Пахор покани американския си колега Доналд Тръмп да посети страната , предава . От администрацията на словенския президент съобщиха, че Тръмп е приел поканата, но не уточниха кога точно ще се проведе визитата. Съпругата на Тръмп Мелания е израснала в град Севница в източната част на Словения, а след това е започнала своята кариера на модел в столицата Любляна, преди да се премести в САЩ.", "date": "2017.07.06", "title": "Тръмп отива в Словения - страната, в която е родена и израснала съпругата му Мелания"}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B5%D0%BC-%D0%BD%D0%B0-6-%D0%BC%D0%B5%D1%81%D0%B5%D1%87%D0%BD%D0%B0%D1%82%D0%B0-%D1%80%D0%B0%D1%8F-%D0%B4%D0%B0-%D0%B6%D0%B8%D0%B2%D0%B5%D0%B5-news673175.html", "text": "Шест месечно бебе от Кюстендил се нуждае спешно от животоспасяващо лечение в чужбина. Тя се казва Рая Евгени Ангелова. Преди 2 седмици и е поставена диагнозата- тумор и киста в главата - киста арахноидалис регио фронто- темпоро- париеталис декс, ту церебри регио интра, супра- ет параселарис. „МИЛИ ХОРА, МОЛЯ ЗА ВАШАТА ПОМОЩ!!! ……Туморът заема огромна част от мозъка, като е влязъл и в орбитата на дясното око, а в съчетание с кистата мозъчното налягане се е увеличило многократно. Докторите в България поставиха клапа за да намалят поне малко налягането, но действията им спират до тук. Вариантът, който ми дават тук е да си я гледам вкъщи и да я чакам.В момента търсим варианти за лечение в чужбина, но за това ми е нужна ВАШАТА помощ. Офертата, която имаме от Белгия - Hopital Erasme е за първоначални 20 000 евро, които включват престой, операция и предприемане на по нататъшното лечение. До момента отговор от фонда за лечение на деца в чужбина няма, а Рая няма време да чака. МОЛЯ ВИ, дайте шанс на моето бебче да живее, МОЛЯ ВИ, помогнете ми!”. Всеки, който желае да помогне на Рая, може да го направи чрез следната сметка: IBAN BG03FINV91501317022422 BIC FINVBGSF ТИТУЛЯР - Рая Евгени Ангелова", "date": "2017.07.06", "title": "ЗОВ ЗА ПОМОЩ! Да помогнем на 6-месечната Рая да живее"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%BB%D0%B8%D0%B7%D0%B0%D0%BC%D0%B5-%D0%BB%D0%B8-%D0%B2-%D1%81%D0%BF%D0%B8%D1%80%D0%B0%D0%BB%D0%B0-%D0%BD%D0%B0-%D0%BF%D0%BE%D0%B3%D0%BE%D0%BB%D0%BE%D0%B2%D0%B5%D0%BD-%D1%81%D0%BA%D0%BE%D0%BA-%D0%BD%D0%B0-%D1%86%D0%B5%D0%BD%D0%B8%D1%82%D0%B5-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%81-%D0%B3%D0%BE%D1%80%D0%B5%D1%89%D0%B8-%D0%BE%D1%82-news673170.html", "text": "Логиката да поскъпне газът е действащата формула, която фигурира в договора с \"Газпром\". Ние искахме да се промени тази формула. Това заяви пред Би Ти Ви бившият министър на енергетиката Трайчо Трайков. Той сподели, че не вярва прокуратурата да успее с опитите си да попречи на шоковото 30-процентово поскъпване на газа, което беше оповестено преди няколко месеца. \"Аз сега идвам от прокуратурата. Не вярвам нещо да направят. Хората казват: Отиваш в прокуратурата, значи ще те лигавят\", сподели Трайков. По думите му ударът с парите за Българите ще дойде от възобновеното желание да се строи АЕЦ \"Белене\". В предаването взе участие и енергийният експерт Христо Казанджиев. \"Проблемът идва от сключения договор за доставка на природния газ. Има шансове и възможности за предоговаряне на формулата. Нашите експерти трябва да се подготвят добре и да поканят \"Газпром\" на преговори за предоговаряне\", коментира той. \"Ние сме единствената страна в Европа, която прие предоговаряне на цените в договора с \"Газпром\", за да се откаже едни много приемливи цени. Ние сами се набутахме с тези цени\", обяви Казанджиев. Според него в следващата една година цената за природния газ ще се запази в този диапазон и няма да поскъпва. Друго мнение изрази Иван Дреновички, бивш изпълнителен директор на \"Булгартрансгаз\". \"Договорът, който България подписа през 2012 година с \"Газпром\", напълно облагодетелства страната ни. Ние купуваме газ на най-ниски цени, които сега няма как да бъдат договорени. България купува газ на най-ниската цена в цяла Европа\", сподели той. \"Парадоксално е, че страната ни, която не добива много големи количества газ, го изнася. Изнасяме газ дори за Румъния\", каза още Дреновички и добави: \"Не мога да разбера защо \"Газпром\" се разглежда като нещо лошо.\" \"Предстои ни ново увеличение на природния газ и това са реалности. В момента се намираме на прага на исторически ниски цени на газа. През 2018 година може да предоговорим с \"Газпром\" както количествата, които доставяме, така и цените\", обясни Иван Дреновички.", "date": "2017.07.06", "title": "ИЗВЪНРЕДНО! Влизаме ли в спирала на поголовен скок на цените? Енергийни експерти с горещи отговори за цената на парното и тока"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%BE%D0%B1%D0%B2%D0%B8%D0%BD%D0%B8-%D1%8F%D0%BD%D0%B5-%D1%8F%D0%BD%D0%B5%D0%B2-%D0%B2-%D0%BF%D0%BE%D0%B1%D0%BE%D0%B9-%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81-%D0%BD%D0%BE%D0%B6-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%B5%D0%BD%D0%BE%D0%BA%D0%BE%D1%81-%D0%BB%D0%B8%D0%B4%D0%B5%D1%80%D1%8A%D1%82-news673203.html", "text": "Обвинение в побой към бившия депутат Яне Янев. Работник се оплака в полицията, че лидерът на РЗС и шофьорът му са го нападнали. Шофьорът на Янев държал пострадалия, а бившият депутат го удрял и намушкал с нож, съобщи Нова тв. \"Вчера бях на работа към Яне Янев. Иван, шофьорът, ме хвана за ръцете и краката и ме изкара от колата. Яне Янев викаше и псуваше. Сряза ме с ножа. Попита ме дали иска да ме заколя и да ме погребе\", обясни потърпевшият. „Вижте, цялата случка е много проста. Това момче Боби беше пияно. По това време на годината събирам хора, които да помагат в прибирането на сеното. И сега събрах хора и Боби бе сред тях. В края на работния ден събираме косачките в една кола, за да ги приберем. Сложихме ги в един автомобил и той искаше да се качва вътре, за да го свалим. Казах му, че не може, защото е опасно. Ножовете се свалят от бечееса, за да се точат за следващия ден, и е опасно. Казаха му 4-5 пъти да не се качва. Сутринта пил бира, после пил уиски. Сам се нарича Боби бирата. Той започна да ръкомаха, че няма проблем, че е Боби бирата и още толкова може да изпие и такава неща. И докато ръкомаха, си поряза лявата ръка. Казах на Боян, в чиято кола бяха натоварени косачките, да се качва и да го закара в болница. После някой явно го е подучил, защото сутринта ми казаха, че вуйчо му се е обадил на един мой приятел, за да ми каже, че ако не им дам 5000 лева, ще го разкажат на медиите. Това е цялата история. В полицията знаят и бяха във фермата. Нямам какво да кажа друго“, разказа пред ПИК Яне Янев за случката. Яне Янев има потомствена ферма в Санданското село Малък Цалим, наследена от дядо му и баща му. В нея преди време той отглеждаше крави, телета, овце, кози и няколко кончета.", "date": "2017.07.06", "title": "ЕКСКЛУЗИВНО! Работник обвини Яне Янев в побой и нападение с нож по време на сенокос! Лидерът на РЗС с друга версия пред ПИК - помогнал му и го изнудвали... "}
{"url": "http://pik.bg/%D1%83%D0%BC%D0%B8%D1%88%D0%BB%D0%B5%D0%BD-%D0%BF%D0%B0%D0%BB%D0%B5%D0%B6-%D1%83%D0%BD%D0%B8%D1%89%D0%BE%D0%B6%D0%B8-12-%D0%BF%D0%BE%D1%80%D1%88%D0%B5%D1%82%D0%B0-%D0%B2-%D1%85%D0%B0%D0%BC%D0%B1%D1%83%D1%80%D0%B3-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B2%D1%80%D1%8A%D0%B7%D0%BA%D0%B0-%D1%81-%D0%B1%D1%83%D0%BD%D1%82%D0%BE%D0%B2%D0%B5%D1%82%D0%B5-%D1%81%D1%80%D0%B5%D1%89%D1%83-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0--news673160.html", "text": "Пожар изпепели 12 поршета в автокъща на известната автомобилна компания в Хамбург. Пожарникарите изключват версията за авария. Най-вероятната причина е умишлен палеж. Властите разследват дали инцидентът е свързан с недоволството срещу предстоящата в следващите дни среща на върха на ръководителите на страните от Г–20. Същевременно днес в града е планиран мащабен протест под надслов „Добре дошли в Ада“. Целта му е да блокира достъпа до мястото на срещата. Не се изключва ескалация на напрежението. Силите за сигурност очакват около 8000 склонни към насилие протестиращи да се съберат в Хамбург през тази седмица.Преди ден полицията използва водни оръдия, за да разпръсне активисти, които искаха да изградят палатков лагер в северната част на града. Около 20 хил. полицаи ще гарантират сигурността на срещата, вкл. 200 командировани австрийски полицаи, които ще притежават същите пълномощия като германските си колеги. Освен обикновени полицаи, в състава на изпратения в Хамбург контингент се включват специалното полицейско подразделение за борба с тероризма „Кобра“ и специалните полицейски сили на Виена, известни като „Вега“.", "date": "2017.07.06", "title": "Умишлен палеж унищожи 12 поршета в Хамбург! Разследват връзка с бунтовете срещу срещата на Г-20 (СНИМКИ)"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81%D0%BF%D0%B5%D1%87%D0%B5%D0%BB%D0%B8-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D1%82%D0%B8%D1%82%D0%BB%D0%B0-%D0%BF%D0%BE-%D0%BA%D0%B8%D0%BE%D0%BA%D1%83%D1%88%D0%B8%D0%BD-%D0%BE%D1%82-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-grand-prix-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%B2-%D0%BA-news673206.html", "text": "Българин завоюва престижна победа на професионалния турнир WFKO Grand Prix в Камчия от професионалното първенство, след като се изправи срещу противник от Япония. Срещата беше оспорвана  - двамата показаха страхотна игра и умения, а съдиите дадоха равен резултат. Според правилника на WFKO последната дума има шефа на съдийския апарат, който взе решение победата да отиде при Йоргов. Втората среща в турнира беше между Александър Дрожд от Русия и Андрей Андреев от БККФ, като победата отиде при руснака. . Тази година над 1250 състезатели, треньори и съдии се събраха в морския град, за да обменят опит и техники от бойното изкуство по време на лагера. Състезатели на между 18 и 21 години от десетки страни ще се борят за медали. То ще се проведе утре – на 7 юли, от 13 часа в Санаторно-оздравителния комплекс „Камчия“. Тазгодишният лагер по киокушин започна на 2 юли и ще продъжли до 9 юли. Той се организира от Световния киокушин съюз (KWU) и Българската карате киокушин федерация, като за пръвт път събира на едно място толкова много участници и почитатели на бойното изкуство.", "date": "2017.07.06", "title": "Българин спечели шампионска титла по киокушин от професионалното Grand Prix първенство в Камчия"}
{"url": "http://pik.bg/%D0%B3%D0%BB%D0%B0%D0%B2%D1%87%D0%B5%D0%B2-%D0%BE%D0%B1%D1%81%D1%8A%D0%B4%D0%B8-%D1%81-%D1%88%D0%B5%D1%84%D0%B0-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%BD%D0%B0-%D1%84%D0%B5%D0%B4%D0%B5%D1%80%D0%B0%D1%86%D0%B8%D1%8F-%D0%BA%D0%B0%D0%BA-%D0%B4%D0%B0-%D0%BD%D0%B0%D0%BC%D0%B0%D0%BB%D0%B8%D0%BC-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%BA-news673179.html", "text": "Възможностите и механизмите за намаляване на жертвите и пострадалите при автомобилни инциденти обсъдиха на среща председателят на Народното събрание Димитър Главчев и председателят на Международната автомобилна федерация (ФИА) Жан Тодт. Гостът е на посещение в страната по повод 60-ата годишнина на Съюза на българските автомобилисти. Председателят на парламента отбеляза, че освен със забележителната си спортна кариера, Жан Тодт е известен у нас с усилията си за намаляване на жертвите и пострадалите при автомобилни инциденти. Жан Тодт подчерта, че освен президент на ФИА, е посланик на ООН за пътна безопасност и работи в тясно сътрудничество с Европейската комисия по тази тема. Визитата ми в България съвпада с началото на кампанията „3500 живота” на ФИА, на която трябва да се даде по-голяма гласност, подчерта той. Ще се радвам, ако България постави пътната безопасност като свой приоритет, защото само със съвместни усилия можем да намалим жертвите на пътя, добави Жан Тодт. Димитър Главчев подчерта, че един от първите законопроекти, които е обсъдило Народното събрание, е бил за промени в Закона за движението по пътищата. Парламентът работи в сътрудничество с компетентните институции и неправителствените организации за приемане на законодателство, което да доведе до намаляване на жертвите по българските пътища, посочи той. През 2012 г. отчетохме голям спад на жертвите на пътни инциденти – от 1100 на 600 годишно, но в последните една-две години те отново се увеличиха и затова предприехме законодателни мерки. Постигнатото от страната ни не е малко, готови сме да търсим най-добрите решения и се стремим да изпълняваме стратегията за пътна безопасност на ЕС, добави Димитър Главчев. Председателят на Народното събрание поздрави Жан Тодт с удостояването му с престижното звание „Доктор Хнорис кауза” на Националната спортна академия „Васил Левски”. Димитър Главчев подари на госта почетен плакет на Народното събрание. В срещата участваха заместник-председателят на парламентарната комисия по транспорт, информационни технологии и съобщения Станислав Иванов и председателят на Съюза на българските автомобилисти Емил Панчев.", "date": "2017.07.06", "title": "Главчев обсъди с шефа на международната автомобилна федерация как да намалим жертвите от катастрофи"}
{"url": "http://pik.bg/%D0%B2%D0%BE%D0%BB%D1%8F-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BA%D0%B0%D1%82-%D0%BD%D0%B5%D0%BF%D0%BB%D0%B0%D1%82%D0%B5%D0%BD%D0%B8%D1%82%D0%B5-%D0%B3%D0%BB%D0%BE%D0%B1%D0%B8-%D0%B2%D1%8A%D0%B7%D0%BB%D0%B8%D0%B7%D0%B0%D0%BB%D0%B8-%D0%BD%D0%B0-70-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-news673015.html", "text": "От началото на 2016 г. до юни 2017 г. глобите от пътни нарушения, които не са събрани са общо 70 млн. лв. Събраните са около 53 млн. лв. Това посочха депутати от „Воля”, като се позовават на запитване от тяхна страна и отговор от министъра на вътрешните работи Валентин Радев. Според представители на Воля, след като МВР не може да събере глобата след определен период се прехвърля към НАП и там връзката се губи. От партията на Марешки предлагат законопроект, който да улесни плащането, чрез поставяне на ПОС терминал в колите с таблети. Тя изрази надеждата законът да мине въпреки партийната окраска на депутатите, защото е в помощ на всички.", "date": "2017.07.06", "title": "\"Воля\" предлагат промени в КАТ: Неплатените глоби възлизали на 70 млн. лв. за година и половина  "}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%B4%D0%B5%D0%BC%D0%BE%D0%B3%D1%80%D0%B0%D1%84%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%BE%D1%82%D0%BF%D1%83%D1%81%D0%BA%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D1%82%D1%80%D0%B5%D1%82%D0%BE-%D0%B4%D0%B5%D1%82%D0%B5-news673068.html", "text": "\"Това управление иска да промени тенденциите, така че въпрос не само на препоръки и решения, но и въпрос и на финанси\", посочи той. На въпрос как ще поощрите раждането на трето дете сред българите, Симеонов визира мерки, свързани с поемането на съответните разходи за насърчаване на раждаемостта и визира неограничените опити за инвитро процедури. Освен това се предвиждало и издръжката на родените деца, със съответните финансови помощи, така че семейството да бъде изцяло облекчено при отглеждането на децата, поемането на таксите за детска градина, съответните помощи за дрехи и учебни помагала. \"Това, което да даде възможност на българското семейство да не поема допълнителна тежест, а напротив да бъде насърчавано\", каза още той. Валери Симеонов коментира още, че Вицепремиерът по демографвската криза реши проблема с изчезващото население у нас. Валери Симеонов обяви, че държавата трябва да поеме своята отговорност, включително финансова, ако искаме тенденцията да се промени. в момента се изготвя съвместната програма за управлението в периода 2017 -2021 г.", "date": "2017.07.06", "title": "Валери Симеонов с важно решение за демографската криза, отпуска помощ за трето дете"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BE%D1%82-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%B2-%D0%B0%D0%B4%D1%81%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BE%D1%81%D1%82%D0%B0%D0%B2%D0%B0%D1%82-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-news673177.html", "text": "Двама от пострадалите вчера от тежките верижни катастрофи на магистрала \"Тракия\" остават с опасност за живота. На командно дишане и с опасност е 80-годишната жена. Тя е настанена в \"Пирогов\". 2-годишното дете е в добро състояние и може да бъде изписано утре. В болница \"Света Анна\" от приетите вчера 14 души продължават да са на лечение 12, като един е с опасност за живота. Над 30 души бяха приети в столични болници след тежкия инцидент. Възможни са усложнения през следващите дни в състоянието на най-тежко пострадалия мъж, настанен в Окръжна болница. Той е с гръбначно-мозъчна травма. Общо 7 души са преминали през Спешното на Пирогов. От тях 4 да хоспитализирани. 40 автомобила участваха в тежката верижна катастрофа на магистралата. Пострадаха над 30 души. Според бившия началник на Пътна полиция в София Богдан Милчев е странно, че има обявяване на причините за инцидента, преди завършване на досъдебното производство. В студиoто на \"Денят започва\" той коментира, че нямаме единна политика по безопасността по пътищата. Според Милчев органът трябва да е независим и да наложи внедряване на международните стандарти. В момента да се движиш с автомобил у нас е два пъти и половина по-опасно в сравнение с Европейския съюз.", "date": "2017.07.06", "title": "Двама от ранените в адското меле на \"Тракия\" остават с опасност за живота"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%83%D0%B4%D1%8A%D0%BB%D0%B6%D0%B8-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B4%D0%BE-1-%D0%BD%D0%BE%D0%B5%D0%BC%D0%B2%D1%80%D0%B8-news673184.html", "text": "Френският парламент гласува за удължаване на извънредното положение в страната до 1 ноември, съобщава Ройтерс. Мярката за първи път беше наложена след координираните терористични атаки в Париж в края на 2015 г., при които загинаха 130 души. Депутати от почти всички партии подкрепиха удължаване на извънредното положение. Само от \"Непреклонна Франция\" на Жан-Люк Меланшон и Комунистическата партия гласуваха против, тъй като смятат, че мярката е опасна за гражданските свободи. \"Свободата и сигурността не се изключват взаимно\", каза вътрешният министър Жерар Колумб пред законодателния орган. \"Когато укрепваш сигурността, не отнемате от гражданските свободи, вие ги запазвате и понякога ги увеличавате\", добави той. Извънредният режим позволява на полицията да претърсва домове и да арестува лица без предварителното разрешение на съдия. Също така позволява по-свободно подслушване и следене на комуникации.", "date": "2017.07.06", "title": "Парламентът във Франция удължи извънредното положение до 1 ноември"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%88%D0%BE%D1%83%D0%BC%D0%B5%D0%BD%D1%8A%D1%82-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B2%D0%B7%D1%80%D0%B8%D0%B2%D0%B8-%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D1%81-%D1%82%D0%B5%D0%B7%D0%B8-%D0%B4%D0%B2%D0%B5-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B8%D1%8F-%D0%B2%D0%B8%D0%B4%D0%B5%D0%BE-news673154.html", "text": "Официалният сайт на “Уимбълдън” определи Григор Димитров за шоумен след категоричната победа на хасковлията във втори кръг над Маркос Багдатис с 6:3, 6:2, 6:1 за час и 52 минути. “Шоуменът Димитров блести срещу Багдатис”, е заглавието на материала за мача в сайта на тенис турнира от Големия шлем, като в текста се отбелязва, че “Григор имаше отговор за всяко решение на Багдатис и подпали публиката с трикови удари”. Напълно естествено бе обърнато внимание и на зрелищния начин, по който бе спечелен мач-бола от Димитров - с плонж и форхенд-уинър (ВИЖ ПЪРВОТО ВИДЕО). Също така за сет бола във втората част българинът направи рядко срещан триков удар, макар и леко случайно, за да си заслужи още веднъж аплодисментите на публиката. (ВИЖ ВТОРОТО ВИДЕО)", "date": "2017.07.06", "title": "УНИКАЛНО! Шоуменът Григор Димитров \"взриви\" публиката с тези две изпълнения (ВИДЕО)"}
{"url": "http://pik.bg/%D0%B0%D0%BD%D1%82%D0%B8%D0%BC%D0%BE%D0%BD%D0%BE%D0%BF%D0%BE%D0%BB%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BF%D0%BE%D0%B3%D0%BD%D0%B0-%D0%B5%D0%BD%D0%B5%D1%80%D0%B3%D0%BE%D0%B4%D1%80%D1%83%D0%B6%D0%B5%D1%81%D1%82%D0%B2%D0%B0%D1%82%D0%B0-%D0%B7%D0%B0-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D0%B0-%D1%81-%D0%B3%D0%BE%D1%81%D0%BF%D0%BE%D0%B4%D1%81%D1%82%D0%B2%D0%B0%D1%89%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-news673079.html", "text": "Антимонополната комисия разследва трите енергодружества за възпрепятстване на процедурите за излизане на свободния пазар. КЗК обвини компаниите в злоупотреба с господстващо положение, картел на снабдителните и разпределителни дружества, както и на търговците на електроенергия от групите на ЧЕЗ, EVN и \"Енерго-про\". Според комисията за защита на конкуренцията ЧЕЗ, EVN и \"Енерго-про\" прилагат обща стратегия и обменят съществена информация за клиенти, които преминават към свободния пазар и бавят необходимите документи. По този начин, според антимонополистите, енергодружествата възпрепятстват първоначалното излизане на свободния пазар. Дружествата разполагат с 30 дни за да се защитят.", "date": "2017.07.06", "title": "Антимонополната комисия погна енергодружествата за злоупотреба с господстващо положение"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%B5%D1%80%D0%B0%D1%82%D0%B0-%D1%81-%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B3%D0%BE-%D0%B2-%D0%B0%D1%80%D0%B5%D1%81%D1%82%D0%B0-news673120.html", "text": "„Телефонът ми струва 2 хил.лева, а операторът ме блъскаше и буташе”. Това каза пред Районния съд в Асеновград бургазлията Петър Низамов, който е задържан заради нападението над оператора от Би Ти Ви Петър Джевелеков. Днес се гледа мярката му за неотклонение, а магистратите решиха да го оставят зад решетките. Според държавното обвинение Перата го е хванал с едната си ръка за врата и нанесъл удар с другата, след което го заплюл и заплашвал. Низамов обаче има друга версия: „Крадецът вика: Дръжте крадеца”. Аз съм тук заради делата, които водя срещу медиите. Те са заинтересованите лица да съм задържан”, казва Низамов, цитиран от Трафикнюз.бг. Междувременно близки на Низамов се нахвърлиха на журналистите пред съдебната зала в Асеновград и крещяха: „Изчезвайте!”. Наложи се полицията да се намесва, за да влязат и медиите в съдебната зала. Припомняме, че разследване показа как Перата се опитва да се изкара крайно беден, а в същото време поддържа висок стандарт. Кара спортен мерцедес на цена между 40 и 50 хил.лева, а както сам посочва телефонът му струва 2 хил.лева.", "date": "2017.07.06", "title": "ИЗВЪНРЕДНО! Перата с нова версия за екшъна в Асеновград, оставиха го в ареста"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D0%B0%D0%B7%D0%B5%D1%82%D0%B5-%D1%81%D0%B8-%D0%BA%D0%B0%D1%81%D0%BE%D0%B2%D0%B8%D1%82%D0%B5-%D0%B1%D0%B5%D0%BB%D0%B5%D0%B6%D0%BA%D0%B8-%D0%B2-%D0%B3%D1%8A%D1%80%D1%86%D0%B8%D1%8F-%D0%B3%D0%BB%D0%BE%D0%B1%D0%B0%D1%82%D0%B0-%D0%B5-100-%D0%B5%D0%B2%D1%80%D0%BE-news673083.html", "text": "Гръцките власти глобяват със 100 евро клиентите, които не пазят касовите си бележки. Мярката е част от борбата срещу укриването на приходи. В летния сезон в страната вървят масови проверки дали търговците издават касови бележки. Съгласно промените в наредбата за санкции, глобяват се и клиентите, които не изискват бележки при ползване на услуги. Препоръчва се запазването им до отдалечаване от магазините. От финансовото министерство предупреждават, че често при покупки търговците свалят цената на стоките, ако клиентът плати без да получи касова бележка. Инспекторите често са цивилни и следят за спазване на закона в търговските обекти, след като клиентът е напуснал касата. Голяма част от глобените са чужденци, които не подозират, че пазаруването ще им излезе със сто евро в повече. Глобите за търговците са от 5 хиляди евро до отнемане на лиценза. Във всички заведения за обществено хранене, магазини и места за услуги са поставени табели: „Клиентът не е задължен да плати, ако не получи касов фиш“. Финансовото министерство в Атина засили проверките през туристическия сезон, за да се ограничи укриването на приходи.", "date": "2017.07.06", "title": "Важно! Пазете си касовите бележки в Гърция, глобата е 100 евро"}
{"url": "http://pik.bg/%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%BE%D0%B1%D0%B5%D1%89%D0%B0-%D0%B4%D0%B0-%D0%B8%D0%B7%D0%B3%D0%BE%D1%82%D0%B2%D0%B8-%D1%81%D0%BC%D0%B5%D1%82%D0%BA%D0%B0-%D0%BD%D0%B0-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D1%8F%D1%82%D0%B0-%D0%BE%D1%82-%D0%B3%D1%80%D0%B0%D0%B4%D1%83%D1%88%D0%BA%D0%B8%D1%82%D0%B5-news673077.html", "text": "Министерство на земеделието, храните и горите И през почивните дни ще се приемат заявления от стопани с поразени площи от градушките. Това съобщиха от пресцентъра на . Министърът на земеделието, храните и горите Румен Порожанов пое ангажимент да се изготви бърз анализ на пораженията от падналите през последната седмица градушки. Той обясни, че екипът на Министерството ще направи всичко възможно, за да започне изплащане на обезщетения за пропаднали площи още до края на тази година. Земеделският министър призова стопаните да подават заявления в общинските служби „Земеделие“, след което сформираните комисии по места в страната ще обследват засегнатите от градушки земеделски площи и ще изготвят протоколи. В тях участват експерти от общинските служби „Земеделие“ и представители на местната власт и на браншови организации. Допълнени екипи ще работят и в събота и неделя на територията на областите Велико Търново, Плевен, Ловеч, Търговище, Русе, Разград и София – област. Към момента са подадени 251 заявления за засегнати площи за 158 хил. дка.", "date": "2017.07.06", "title": "Порожанов обеща да изготви сметка на пораженията от градушките"}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D1%82%D0%B8%D1%80%D0%B0%D0%B4%D0%B6%D0%B8%D1%8F-%D1%81%D0%B5-%D0%B8%D0%B7%D0%BF%D1%80%D0%B0%D0%B2%D1%8F-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%B7%D0%B0-%D0%B7%D0%B2%D0%B5%D1%80%D1%81%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%B0%D0%B2%D1%82%D0%BE%D0%B1%D1%83%D1%81-%D0%B4%D0%BE-%D1%81%D0%B5%D0%BB%D0%BE-%D1%81%D0%BC%D0%BE%D0%BB%D1%8F%D0%BD%D0%BE%D0%B2%D1%86%D0%B8-news673084.html", "text": "Турски шофьор е предаден на съд за предизвикана тежка катастрофа край с. Смоляновци, при която загина жена. Окръжна прокуратура – Монтана внесе за разглеждане в съда обвинителен акт срещу турския гражданин Серкан Ч., извършил престъпление по чл. 343, ал. 4, вр. ал. 3, б. „б“, вр. ал. 1, б. „а“, „б“, „в“, вр. чл. 342, ал. 1 от НК. Обвиняемият Ч. работил като шофьор на товарен автомобил. Той системно пътувал в Европа, като преминавал транзитно през България, поради което познавал пътната мрежа в страната. На 03.05.2017 г. той пътувал по маршрут от Германия за Турция през България, като управлявал товарен автомобил – седлови влекач марка DAF и прикачено към него ремарке. Около 19 ч. обвиняемият наближавал района на с. Смоляновци, обл. Монтана. Пътната обстановка била усложнена, валял дъжд и настилката била мокра и хлъзгава. Въпреки това водачът на ТИР-а шофирал със скорост от 98 км.ч., при положение, че за този тип превозни средства е в сила ограничение от 70 км.ч. при движение извън населено място. Половин час по-късно, непосредствено преди с. Смолянци, на пътния участък предстояло изкачване и продължителен десен завой за товарния автомобил. Освен, че управлявал с превишена скорост, обвиняемият Серкан Ч. навлязъл в лентата за насрещно движение, където в същия момент навлизал в завоя и се движел автобус, превозващ пътници по маршрута София – Белоградчик. Когато забелязал автобуса в насрещната лента, шофьорът на ТИР-а задействал спирачната система и направил рязка маневра - завой надясно, но ремаркето на товарния автомобил се поднесло странично наляво и със задната част останало в лентата за насрещно движение. Последвал силен, неизбежен, почти челен удар на автобуса със задната част на препречилото му пътя ремарке на товарния автомобил. Сблъсъкът бил толкова силен и внезапен, че изхвърлил автобуса от пътното платно, вследствие на което същият смазал крайпътната ограда (предпазните мантинели) и се преобърнал в намиращата се в съседство крайпътна нива. В резултат на тежкото пътно-транспортно произшествие загинала пътничка в автобуса, а на множество лица били причинени средни телесни повреди, в това число и на жена в напреднала бременност. Обвиняемият Серкан Ч., който понастоящем е с мярка за неотклонение „Задържане под стража“ в Софийския затвор, не се признава за виновен по предявеното обвинение, като счита, че няма вина за произшествието. Предстои насрочване на първо съдебно заседание по делото.", "date": "2017.07.06", "title": "Турски тираджия се изправя пред съда за зверската катастрофа с автобус до село Смоляновци"}
{"url": "http://pik.bg/%D0%B1%D0%B8%D1%8F%D1%87%D1%8A%D1%82-%D0%BD%D0%B0-%D0%BD%D0%B5%D0%B7%D1%80%D1%8F%D1%89%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-%D0%B2-%D0%BD%D0%B5%D1%81%D0%B5%D0%B1%D1%8A%D1%80-%D0%B8%D0%BC-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D1%87%D1%80%D0%B5%D0%B7-%D0%BC%D0%B5%D0%B4%D0%B8%D0%B8%D1%82%D0%B5-news673128.html", "text": "Мъжът, нападнал незрящи туристи, се извини чрез медиите и след настояване от адвоката си, на битите туристи. Не успял да ги открие, за да им се извини лично. 21-годишният Тодор Николов дойде в съда с роднини. Съдът в Несебър ще разгледа назначената съдебно-медицинска експертиза, която трябва да покаже дали може да се лекува в ареста, предава Би Ти Ви. Младежът страдал от тежко ендокринно заболяване, високо кръвно и глаукома.", "date": "2017.07.06", "title": "Биячът на незрящите туристи в Несебър им се извини чрез медиите"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%88%D0%B2%D0%B5%D0%B4%D1%8A%D1%82-%D0%B8%D0%B7%D1%80%D0%B8%D1%82%D0%B0%D0%BB-%D0%BA%D0%B0%D0%BC%D0%B5%D1%80%D0%B8%D0%B5%D1%80%D0%BA%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%BE%D1%81%D1%82%D0%B0%D0%B2%D0%B0-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-news673132.html", "text": "Съдът в Несебър остави в ареста шведския гражданин Ралф Сундберг, който на 3 юни изрита в главата камериерка в хотел в Слънчев бряг. В съдебна зала адвокатът му представи договор за наем с вчерашна дата, на който шведът може да бъде регистриран, предава Нова телевизия. Пред медии адвокатът му заяви, че неговият клиент не се чувства добре в ареста, тъй като е там вече месец, а се налагало охранителите да го пазят от другите затворници. Съдът обаче изрази опасения, че Ралф Сундберг може да напусне страната безпрепятствено заради прилагането на минимални гранични проверки за граждани на Европейския съюз.", "date": "2017.07.06", "title": "ОТ ПОСЛЕДНИТЕ МИНУТИ! Шведът, изритал камериерка в Слънчев бряг, остава зад решетките"}
{"url": "http://pik.bg/%D0%B8%D0%BC%D0%B0%D1%82%D0%B5-%D0%BB%D0%B8-%D0%B0%D0%BD%D0%B3%D0%B5%D0%BB%D1%81%D0%BA%D0%B0-%D0%BB%D0%B8%D0%BD%D0%B8%D1%8F-%D0%BD%D0%B0-%D1%80%D1%8A%D0%BA%D0%B0%D1%82%D0%B0-%D1%81%D0%B8-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%BE%D0%B7%D0%BD%D0%B0%D1%87%D0%B0%D0%B2%D0%B0-news672796.html", "text": "Огледайте добре лявата и дясната си ръка и ако откриете , чувствайте се истински късметлия, защото тази линия показва, че сте предпазени от нещастия, независимо през какви трудности преминавате. Още от Древността хората са вярвали, че бъдещето ни е изписано върху линиите на ръцете ни. Върху лявата ръка се изписва предишният ни живот, а върху дясната ръка – нашето настояще и бъдеще. В хиромантията обаче се тълкува значението и на двете ръце, като ангелската линия се смята за много добър знак. Ангелската линия показва, че сте защитени от висшите сили. Тази линия трябва да се намира в близост до линията на живота и ако я имате, означава, че сте предпазени от всякакви житейски обрати. Малцина са хората, които могат да я открият на ръката си, но пък тези, които я имат, са истински късметлии, защото ще се предпазени от всякакви нещастия. Ангелската линия се нарича и втора линия на живота. И не защото е близо до нея, а защото означава спасение, защита и силна подкрепа. Тя е успоредна с линията на живота и ако дължината им е еднаква, това означава, че през целия си живот ще бъдете закрилян от ангел пазител. Понякога тя е по-къса и тогава само в определен период от живота си ще имате подкрепа от висшите сили. Разкъсванията и плетениците по линията на живота показват различни бедствия, болести и бедност, но ако имате до линията на живота, ще преодолеете всички тези трудности, пише \"Съновник\". Ако ангелската линия е разположена само на дясната ви ръка, това показва, че имате подкрепа заради добри дела, които сте направили в настоящето или бъдещето, а ако е на лявата ръка – подкрепата е заради страдания, които сте преживели в миналото. ангелската линия ангелска линия", "date": "2017.07.06", "title": "Имате ли ангелска линия на ръката си? Вижте какво означава"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BB%D0%B5%D0%BA%D0%B0%D1%80%D1%81%D0%BA%D0%B8-%D1%81%D1%8A%D1%8E%D0%B7-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D0%BC%D1%8A%D0%BB%D1%87%D0%B0%D0%BB%D0%B8%D0%B2-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%B1%D0%BE%D1%8F-%D0%B2-%D1%88%D0%B5%D0%B9%D0%BD%D0%BE%D0%B2%D0%BE-news673131.html", "text": "Българският лекарски съюз /БЛС/ организира символичен мълчалив протест на цялото съсловие, предизвикан от поредното посегателство върху медик - лекар от АГ-болница \"Шейново\". Това съобщиха от съсловната организация. Протестът ще бъде утре, пред лечебните заведения, като до момента болниците, които са потвърдили участие са \"Шейново\", МБАЛ Пета градска, \"Пирогов\", \"Аджибадем Сити клиник болница Токуда\", \"Аджибадем Сити клиник\", \"Св. Иван Рилски\" и Александровска болница. От Столичната лекарска колегия към БЛС са предоставили сини лентички за протеста и на диагностично-консултативни центрове.", "date": "2017.07.06", "title": "Българският лекарски съюз организира мълчалив протест заради боя в \"Шейново\""}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D0%B7%D0%B0%D0%B5%D1%82%D0%BE%D1%81%D1%82%D1%82%D0%B0-%D0%B2-%D0%BF%D1%8A%D0%BB%D0%B5%D0%BD-%D0%B1%D0%BB%D0%BE%D0%BA%D0%B0%D0%B6---%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D1%81%D0%BA%D0%BB%D0%B0%D0%B4%D0%B8%D1%80%D0%B0-%D0%B8-%D0%BF%D1%80%D0%BE%D0%B4%D0%B0%D0%B2%D0%B0-%D0%BD%D0%B0%D0%BB-news673040.html", "text": "Сигнал до ПИК разкрива, че положението в Агенцията по заетостта е нетърпимо. Това става ясно от отворено писмо изпратено от медиите, подписано от служителити. Оказва се, че вместо да се опитват да покриват изискванията на премиера Бойко Борисов, директорът Драгомир Николов е превърнал държавната агенция в частно дружество, водещо отделен живот. Според изнесените данни на служителите там се извършват скандални неща, като това да се продава и складира домашна ракия, масови уволнения, работа под санитарния минимум от служители, директори в Агенцията по заетостта и всички останали участници попълват документи – фактури и командировъчни заповеди с невярно съдържание и никой не повдига въпроса за незаконосъобразните действия от страх от санкции и уволнение и още мното чудовищни разкрития. УВАЖАЕМИ ЖУРНАЛИСТИ, В качеството Ви на четвъртата власт в държавата, ние служителите /бивши и настоящи/ се обръщаме към Вас, за да информираме обществото за порочните практики в управлението на Агенция по заетостта /АЗ/. Агенцията по заетостта и териториалните поделения – бюрата по труда изобщо не могат да се впишат в изискванията на премиера г-н Борисов за ефективно работеща държавна администрация и намаляване на административната тежест върху гражданите и бизнеса. От месец май 2016 г. изпълнителен директор на Агенцията по заетостта е г-н Драгомир Николов, дългогодишен служител, до този момент на длъжност директор на дирекция „Регионална служба по заетостта” гр. Русе. Повече от година Агенцията по заетостта работи в условия на стрес, страх и демотивация, заплахи, наказания и уволнения.  Липсата на професионални и управленски качества от страна на изпълнителния директор и приближените му се компенсират от непрекъснати заплахи от наказания и уволнения към служители, които имат мнение и желание за работа и промяна. Фаворитизират се послушните, доносниците, нагаждачите, управлява се с клюки и интриги. В резултат системата е блокирана, липсва перспектива, няма развитие и надграждане, не се работи ефективно и е лишена от най-важният си ресурс, а именно човешкият. За професионалните качества на изпълнителния директор, и визията му за развитието на системата говори факта, че за една година изпълнителния директор няма една медийна изява за представяне на дейността на системата по заетостта и на иновации относно предоставяните услуги по заетостта. На този етап най-болезнената тема е липсата на чувство за справедливост. В подкрепа на това, което казваме са фактите: 1. Основна гордост на изпълнителния директор на АЗ е, че за първите 7 месеца от неговото управление е наказал и уволнил повече от 60 служители. Системата на АЗ работи под санитарният минимум на служители, което води до занижаване на качеството на предлаганите услуги от АЗ и пренатоварване на наличните служители. Официално се отчита, че текучеството в системата по заетостта през 2016 г. /най-вече през втората половина на годината/ е два пъти повече в сравнение с 2015 г. и 2014 г. 2. „Иновации” в работата на ръководството на АЗ са: - продажба през м. януари и м. февруари 2017 г. на служителите на наливна ракия и вино от Винпром Русе, складирани в кабинета на финансовия директор Допускането на подобна дейност е срам и позор за службата; - провеждане на обучения, съвещания и други мероприятия в гр. Банкя, които са отчетени като проведени в к.к.Боровец Компетентните директори в Агенцията по заетостта и всички останали участници попълват документи – фактури и командировъчни заповеди с невярно съдържание и никой не повдига въпроса за незаконосъобразните действия от страх от санкции и уволнение; - служителите са принудени да пътуват с обществен транспорт в изпълнение на служебните си задължения в извън работно време, а в някои случаи и за тяхна сметка. Но ръководството почти всяка седмица пътува със служебен автомобил и командировъчни до 2 родния си град Русе, понякога и от средата на работната седмица, за да управляват едновременно и Регионалната служба в Русе. - неспазване на утвърденото щатно разписание. Служители назначени в един отдел/дирекция, а работят в друг отдел/дирекция. С този управленски подход не се дава възможност на служителите да изпълняват длъжностната си характеристика за длъжността, за която са назначени. Считаме изложения проблем като недопустим за държавната администрация. 3. Основен проблем за изпълнителния директор са отпуските на служителите. Директори на регионални служби по заетостта и на бюра по труда, както и много други служители са принуждавани да идват на работните си места и да изпълняват задълженията си по време на отпуск. Целта е да се ползват отпуските само на „хартия”, а не реално. 4. Масово са кадрово неокомплектовани дирекциите и отделите в централна администрация, ДРСЗ и ДБТ, което натоварва значително останалите служители и подлага под съмнение качествено изпълнение на функциите и дейностите, и предоставяне на услугите по заетостта. 5. Изпълнението на проектите по Оперативна програма „Развитие на човешките ресурси“ е блокирано от утежнени и тромави процедури. Кандидатствалите работодатели по схемите чакат да им се подпишат договорите от изпълнителния директор в рамките на 1 до 2 месеца и когато се стигне до подписване на договор, кандидатът обикновено се е отказал или си е намерил друга работа, или вече не е от целевата група /става дума за младежите до 29г./. 6. За липсата на адекватни управленски решения и съществуващия хаос в системата е показателен примера с наскоро стартиращата схема „Ваучери за заети лица” на ОП РЧР.  Служителите научиха от медиите за стартирането на схемата. Схемата стартира без да бъде определена целева група и с противоречиви указания. Недопустимо е след натрупания опит в системата от първия програмен период на ОП РЧР да се повтарят грешките и пропуските и през този период. Този факт е доказателство, че за ръководството на агенцията дейността по изпълнението на ОП РЧР не е приоритет и затова подхожда по този безотговорен начин. Най- лесно за ръководството на АЗ е да се оправдава с МТСП за своите бездействия и неадекватно поведение. 7. Демотивиране на служители чрез унизително отношение - дейността по управление на човешките ресурси се свежда до саморазправа със служителите, в т. ч. уволнения, наказания, преназначаване на по-ниски длъжности и „разчистване на сметки”. Не се използва капацитета на служителите. Губи се потенциал, натрупан с години, което не е в интерес на работата. Новите служители, които се назначават на ръководни позиции са със спорни качества. Всичко това дава отражение на имиджа на агенцията. 8. Незадоволително ниво на качество на методическите материали, които се предоставят в регионалните служби и бюрата по труда за изпълнение, което значително затруднява тяхната работа. В системата се работи със стари и несъответстващи на нормативните промени методически указания. 9. Ръководството на Агенцията по заетостта няма професионалната компетентност, както по текущи задачи и дейности, така и по отношение на стратегически цели, приоритетите в работата, визия за развитие. Комуникациите със служителите от ДРСЗ и ДБТ приключват с размахване на пръст и заплахи от наказания и уволнения. 10. Не е за пренебрегване и факта, че в деня на траур – 12 декември миналата година, обявен във връзка с инцидента в Хитрино зам. изпълнителния директор – г-жа Татяна Пашинова и финансовите контрольори на АЗ участват в коледно парти в заведение с музикална програма. Този факт е доста скандален, тъй като не беше проявено необходимото уважение и състрадание към пострадалите и близките на загиналите при инцидента в Хитрино. Проблемите в системата се натрупват с времето и това е една от причините системата да „буксува”, въпреки кампанията, провеждана от МТСП с участието на АЗ „Спри да циклиш“. Агенцията по заетостта много успешно „цикли” на място, а в определени отношения се връща към отдавна отминали времена. и не се коментират причините за липса на компетентност в системата, липса на мотивация, безхаберие и формален подход при изпълнение на служебните задачи др. Показателно е, че безработните се регистрират в ДБТ за получаване на обезщетения за безработица, социални помощи, служебни бележки и не ползват услугите на АЗ, след което прекратяват регистрацията си. Работодателите основно ни търсят за субсидирана заетост и предимно по ОП РЧР и не проявяват интерес и желание да обявяват работните си места на първичен пазар на труда в бюрата по труда. Тези факти са показателни за липса на доверие и авторитет в системата от страна на търсещите работа лица и работодателите. За ръководството е достатъчно е да се отчете намаляване на равнището на безработица и да се докладва, че всичко е наред в системата и няма проблеми. Но тук трябва да се търси отговор на въпроса, защо сме на едно от последните места в ЕС по коефициент на заетост и къде е мястото и ролята на Агенцията по заетостта в решаването на този проблем. На заден план остава активната работа на агенцията като реален посредник на пазара на труда, конкурирането й с частните посредници и по-засилена работа с работодателите. Не се работи в полза на гражданите, служителите работят за обслужване на системата. Отчитат се само положителни резултати, думата „проблем“ е табу, а с неглижирането на проблемите те не се решават, а се задълбочават. На всички са известни близките отношения на изпълнителния директор на АЗ с ръководителя на инспектората на МТСП г-н Емил Мингов и ресорния зам.-министър Ивайло Иванов. Г-н Николов е близък с всички, от които може да има изгода – сега или в бъдеще. Той е с тези, които са на власт. Поради подкрепата, която има изпълнителният директор на всички нива и най-вече на управляващата политическа сила си позволява всичко и смята, че е недосегаем, като това бива демонстративно показвано при всеки удобен случай пред подчинените му. Докато пред по-висшестоящите демонстрира покорство и смиреност над 2 000 човека от системата на Агенция по заетостта са подложени ежедневно на унижение и несправедливост. За нас е важно да помагаме на хората, да бъдем преди всичко полезни и ефективни, а не да работим постоянно в стрес и страх от наказания и уволнения. За нас е важно да се съизмерваме с работата и постиганите резултати с другите обществени служби по заетостта в Европа и света, а не да се страхуваме кога ще бъдем уволнени или наказани. Очакванията на бизнеса и хората към агенцията е за реална реформа в системата, а именно електронизацията на услугите. Една от препоръките в докладите на ЕК всяка година  е да се оптимизира структурата на публичните служби по заетост, да започнат да предлагат повече онлайн услуги. Агенцията по заетостта заслужава ръководство с необходимото високо ниво на компетентност, амбиция и мотивация за развитието й като основен фактор на пазара на труда, за да отговори на предизвикателствата и очакванията на хората и бизнеса.", "date": "2017.07.06", "title": "СИГНАЛ ДО ПИК! Агенцията по заетостта в пълен блокаж - ръководството складира и продава наливна ракия"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D1%81%D1%82%D1%80%D0%BE%D1%8F%D1%82-77-%D0%BC%D0%B5%D1%82%D1%80%D0%BE%D0%B2-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87-%D0%B2-%D1%81%D0%BE%D1%84%D0%B8%D1%8F-news673096.html", "text": "Столичният общински съвет разреши строежа на 77-метрова сграда на бул. \"България\". Проектът беше одобрен и от комисията по градоустройство, след като два пъти преди това го отхвърляше. Инвеститорът е дружеството \"България билдинг\". Парцелът се намира на ъгъла между бул. \"България\" и ул. \"Борово\" в жилищна зона с ограничение на строителството до 20 метра. В началото на годината собственикът внася до \"Направление архитектура и градоустройство\" искане за промяна на устройствения план на парцела, с която той да бъде разделен на три, тъй като в закона е записано, че сгради за обществено ползване нямат ограничение на височината, ако попадат в градски центрове от първо до трето ниво. Според \"България билдинг\" техният парцел е именно такъв. Според общинските комисии обаче това не е доказано. На базата на този член беше одобрен и \"Парадайс тауър\" на бул. \"Черни връх\", както и още няколко други високи сгради в централната градска част. Според проекта за изменение във всяка от трите части ще могат да бъдат изградени офиси и сгради за обществено обслужване. Само за един от трите бъдещи парцела е посочено конкретно искане - апартаментен хотел с високоетажно стъпаловидно застрояване от 8 до 22 етажа, или 76.95 м. Общинските съветници одобриха искането за разделяне на парцела за сградата на три части, както и издаването на разрешение за строеж на 77-метровата сграда в един от тях.", "date": "2017.07.06", "title": "Решено: Строят 77-метров небостъргач в София"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%B5-%D1%82%D1%80%D0%B5%D1%81%D0%B5-29-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%BB%D1%8E%D1%88%D0%BD%D0%B0-%D0%BE%D1%85%D1%80%D0%B8%D0%B4-news673148.html", "text": "Земетресенията в Македония не спират. Трус със сила 2,9 по Рихтер е разтресъл Охрид. Това съобщават от Европейския сеизмологичен център. Епицентърът е регистриран на 2 километра дълбочина. Трусът е усетен и в Тирана. Припомняме, че преди дни трус 5 по Рихтер разтресе Македония, след което последваха серия от по-слаби земетресения.", "date": "2017.07.06", "title": "МАКЕДОНИЯ СЕ ТРЕСЕ! 2,9 по Рихтер люшна Охрид"}
{"url": "http://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D0%B7%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%B8---%D0%BF%D1%8A%D1%80%D0%B2%D0%BE-%D0%BD%D0%B0-%D0%BA%D0%B8%D0%BB%D0%B8%D0%BC%D1%87%D0%B5%D1%82%D0%BE-%D0%B2-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%BE%D1%82%D0%B1%D1%80%D0%B0%D0%BD%D0%B0-news673060.html", "text": "Народните представители приеха на първо четене промени в Закона за отбраната и въоръжените сили, които въвеждат изискване за изслушване в Комисията по отбрана към Народното събрание на офицерите, предложени за удостояване с висши офицерски звания, преди разглеждане на кандидатурата им от Министерски съвет . Промените бяха приети с 94 гласа „за“, 68 „против“ и 17„въздържал се“. Промените са внесени от ген. Константин Попов и група народни представители. Според вносителите изслушването в Комисията по отбрана ще издигне формалния авторитет на висшето офицерско звание, без да повлиява върху решението на МС. Президентът ще даде пълен завършек на цялостния процес по удостояването на кандидата и заемането на съответната длъжност. Предлагат се и изменения относно фигурата на постоянния секретар на отбраната, с които се цели преодоляването на съществуващи неясноти в действащите разпоредби. Предлага се въвеждане на ясни изисквания за заемане на длъжността, акцентира се на наличието на професионален опит на ръководна длъжност в администрацията и като държавен служител в Министерството на отбраната.", "date": "2017.07.06", "title": "Кандидатите за генерали - първо на килимчето в Комисията по отбрана"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BC%D1%8A%D0%B6%D0%B5-%D1%81%D0%B5-%D0%BF%D0%BE%D0%BC%D0%BB%D1%8F%D1%85%D0%B0-%D0%B2-%D1%81%D0%BF%D0%BE%D1%80-%D0%B7%D0%B0-%D0%BF%D1%80%D0%B5%D0%B4%D0%B8%D0%BC%D1%81%D1%82%D0%B2%D0%BE-%D0%BD%D0%B0-%D0%BF%D1%8A%D1%82%D1%8F-%D0%B5%D0%B4%D0%B8%D0%BD%D0%B8%D1%8F%D1%82-%D0%B5-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD-%D0%BA%D1%80%D0%B0%D0%BA-news673094.html", "text": "Мъж от Дряново е задържан след конфликт на пътя. Вчера по обед полицаи от Районно управление на МВР - Дряново реагирали на сигнал за скандал, прераснал в сбиване на ул. „Шипка“ в града. По първоначална информация, спор за предимство възникнал между двама водачи на автомобили - 32-годишен мъж от Дряново и 70-годишен мъж от София, управляващ лек автомобил с прикачено туристическо ремарке. Свадата прераснала в сбиване, при което възрастният мъж паднал и получил фрактура на крака. Настанен е за лечение в болницата. На местопроизшествието е извършен оглед. 32-годишният мъж е задържан за срок до 24 часа. По случая е образувано досъдебно производство.", "date": "2017.07.06", "title": "ЕКШЪН! Мъже се помляха в спор за предимство на пътя, единият е със счупен крак"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-%D0%B1%D0%B0%D0%B1%D0%B0%D0%B8%D1%82%D0%B8%D1%82%D0%B5-%D0%BC%D0%BB%D0%B0%D1%82%D0%B8%D0%BB%D0%B8-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BC%D0%BE%D0%BD%D1%82%D0%B0%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news673108.html", "text": "Двете групи започнали масов бой, при който пострадали две от момчетата. 16-годишният Антон А. е с комоцио, а неговият авер Денис Й. на 18 години е с повърхностна рана на главата. Техните приятели Кристиян П. на 20 години, Тихомир Г. на 18 години се измъкнали невредими.  Полицията продължава работа по случая, образувано е досъдебно производство. Възрастните мъже, които скочиха на бой на тийнейджъри в центъра на Монтана, са видни местни бабаити, пише BulNews.bg. Един от тях е собственикът на таксиметровата компания „Емакс“ Максим Колов. Другият е неговият съдружник Георги Георгиев, който има дялово участие в една от неговите фирми. В мелето срещу децата е участвал и 22-годишният Мартин Славков. Той е син на известния адвокат Светлин Славков, който загина в катастрофа миналата година, а преди това представлявал интереси на Колов пред съда. Останалите мъже, участвали в мелето - Едуард Д. на 41 години и Цветомир Ц. /30 г./, също имат общ бизнес с останалите, като всички те имат участие в местния хотел „Житомир“. Екшънът се разиграл към 20 часа снощи в Слънчевата градина в Монтана. Георги Георгиев бил пуснал детето си, което е на 3 годинки, да си играе до рампата за скейтборд. Там се били събрали група тийнейджъри, които карали по стръмните ламарини. Един от тях обаче бутнал детето и то паднало, но не пострадало сериозно. Георгиев обаче незабавно се спуснал срещу момчето и започнал да му крещи. Неговите приятели му се притекли на помощ, за да го защитят пред възрастния бабаит. Той обаче също вдигнал телефона и извикал своите съдружници, които веднага долетели с таксита в парка.", "date": "2017.07.06", "title": "Вижте кои са бабаитите, млатили тийнейджъри в центъра на Монтана (СНИМКА)"}
{"url": "http://pik.bg/%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8%D1%82%D0%B5-%D1%85%D0%B0%D1%80%D0%B5%D1%81%D0%B2a%D1%82-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D1%81%D1%8A%D1%80%D0%B1%D0%B8%D1%82%D0%B5-%D0%BD%D0%B8%D0%B5-%D1%81%D0%BC%D0%B5-%D0%BF%D0%BE%D1%81%D0%BB%D0%B5%D0%B4%D0%BD%D0%B8-news673111.html", "text": "Eкспресно проучване на \"Телма\" и на Центъра за международно сътрудничество твърди, че 80 % от македонските граждани смятат, че трябва да се подпише договорът с България. Според проучването всеки 8 от 10 македонски граждани виждат неприятел в някоя от съседните държави. 58,4 % от анкетираните смятат, че добросъседските отношения са много важни. Най-големи симпатии жителите на Македония изпитват към Сърбия - 44,3 %, която според тях е най-приятелски настроена към Македония. 14,8 % харесват Албания. 11,2 % предпочитат България. 17,9 % смятат, че нито един съсед не е настроен приятелски към Македония. На въпросa кой съсед е най-неприятелски настроен спрямо Македония 59 % смятат, че това е Гърция, а само 3,1 % - България. На въпрос какво пречи на българо-македонските отношения 30,5 % смятат, че това са теснопартийните интереси на лидерите на двете страни. Почти 30 % смятат, че това е различното тълкование на историята. Анкетата твърди, че все пак 80,2 % смятат, че е изключително важно да се подпише договорът за добросъседство с България. Според проучването най-малко предразсъдъци има спрямо България - 4,7 %, а най-много срещу Гърция - 41,5 %, срещу Албания - 21,5 %, а спрямо Косово и Сърбия - около 7 %. Македонските граждани най-добре познават историята на Сърбия - 47,4 %, на Албания - 16,5 % и на България - 8,3 %. 13,7 % от анкетираните заявяват, че не познават историята на нито един съсед. Твърдението, че \"всички страни в региона делят обща история и култура\" се приема от 41,6 % и се отхвърля от 58,3 %.", "date": "2017.07.06", "title": "Експресно проучване! Македонците харесвaт най-много сърбите, ние сме последни "}
{"url": "http://pik.bg/%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D0%BE%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B2-%D0%B5%D1%81-news673110.html", "text": "Европейският парламент отново настоя за официално спиране на преговорите за членство на Турция. Този път евродепутатите в Страсбург поискаха това да стане заради предприетата конституционна реформа, която разширява правомощията на президента Ердоган. Позицията на Европарламента беше приета с мнозинство от 477 гласа. Резолюцията призовава незабавно да спрат преговорите за присъединяването на Турция към Евросъюза, ако пакетът за конституционна реформа, одобрен на референдума, остане непроменен. Текстът бе единодушно приет от водещите политически групи. Той настоява и за спиране на предприсъединителните фондове за Турция, които да бъдат пренасочени в помощ на гражданското общество и сирийските бежанци. Повтарят се критиките от ноември за редица нарушения на човешките права, масови арести и незачитане върховенството на закона от властите. Докладчикът по резолюцията, холандската социалистка Кати Пири , определи като авторитарен стилът на управление в Турция и допълни: Ние не пледираме за пълно спиране на диалога и сътрудничеството с Анкара. Но искаме от Комисията и европейските лидери просто да се застъпят за нашите ценности. Като си затваряме очите, сериозно уронваме собствения си авторитет. Само от компетенцията на европейските външни министри зависи дали преговорният процес с една страна-кандидатка за членство да бъде замразен, предава БНР. Досега правителствата не могат да се разберат по въпроса и единствената поставяна \"червена линия\" пред Ердоган е връщането на смъртното наказание. Вярвам, че най-добрият начин да подсилим турската демокрация е като останем ангажирани със страната и оставим каналите за връзка отворени, каза комисарят по разширяването Йоханес Хан . По-рано днес турският министър за Европейския съюз Йомер Челик обяви, че Анкара отхвърля всякакви предложения за прекратяване на преговорите за членство в замяна на силно сътрудничество в други области. Според Челик е неправилно европейските депутати да призовават за спиране на преговорите за членство, като добави, че подобни подходи не са от полза за никого.", "date": "2017.07.06", "title": "Европарламентът поиска да се спрат преговорите за членство на Турция в ЕС"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%B8%D0%B7%D1%80%D0%B8%D1%82%D0%B0%D0%BB-%D0%B7%D0%B2%D0%B5%D1%80%D1%81%D0%BA%D0%B8-%D0%B6%D0%B5%D0%BD%D0%B0-%D0%B2-%D0%B1%D0%B5%D1%80%D0%BB%D0%B8%D0%BD%D1%81%D0%BA%D0%BE%D1%82%D0%BE-%D0%BC%D0%B5%D1%82%D1%80%D0%BE-%D0%BE%D1%82%D0%B8%D0%B2%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D1%81%D0%B2%D0%B5%D1%82%D0%BE%D1%81%D0%BB%D0%B0%D0%B2-%D0%B5-news673138.html", "text": "Светослав Стойков, който изрита в гръб жена в берлинското метро, е със силно намалена вменяемост, заяви съдебен психиатър, който извършил редица тестове на българина. Той получи ефективна присъда от две години и 11 месеца затвор, предаде Би Ти Ви. Състоянието на Стойков е взето предвид при издаване на присъдата. При медицинските прегледи е открита черепно-мозъчна травма, останала от тежка катастрофа. Травмата влияе силно на психическото му състояние и намалява способността за контрол, посочи още лекарят. Прокуратурата се съобрази с диагнозата и тъй като законът също предвижда намаляване на присъда при невменяемост, поиска 3 години и 9 месеца затвор. Адвокатите на Стойков настояха поради медицинската травма присъдата да бъде условна.", "date": "2017.07.06", "title": "ИЗВЪНРЕДНО! Българинът, изритал зверски жена в берлинското метро, отива в затвора! Светослав е невменяем, ето колко ще лежи зад решетките"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%87%D1%83%D0%B6%D0%B4%D0%B8-%D0%B1%D0%B0%D0%BD%D0%BA%D0%B8-%D0%BF%D0%BE%D0%B4%D0%B3%D0%BE%D0%BD%D0%B8%D1%85%D0%B0-%D0%B1%D1%83%D0%BB%D1%81%D0%B0%D1%82%D0%BA%D0%BE%D0%BC-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B3%D0%BE-%D1%81%D0%BF%D0%B0%D1%81%D1%8F%D0%B2%D0%B0-news673158.html", "text": "Пак мирише на корупция! Как държавна банка, създадена за финансиране на малки и средни предприятия, иска да кредитира Булсатком ЕАД с блокирани от държавата сметки? Не е трудно да заподозрем държавния апарат и в частност Министерството на финансите и в двойнственост. От една страна контролираната от МФ Национална агенция по приходите е наложила запор на сметките на Булсатком ЕАД поради неплатени данъци в размер на 10 милиона лева и принудително събира вземанията си. В същото време контролираната от същото МФ Българска Банка за Развитие планира да отпусне 20 милиона евро на същата фирма. Да оставим настрана абсурда да се кредитира фирма със запорирани от НАП сметки. Да оставим настрана факта, че компанията не може да предостави никакви гаранции, тъй като всичкото й имущество, сметки, и самата тя като предприятие е заложена в чужда банка срещу кредит от 85 милиона евро, който също е необслужван. Да оставим настрана факта, че акциите на фирмата са също заложени в чужда банка и поради необслужването на кредита съществува реалният риск фирмата да бъде обявена в несъстоятелност. Да оставим на страна факта, че фирмата дължи над 30 милиона евро на своите доставчици в страната и вече има съдебни искове срещу нея. Пита се как това въобще е възможно? Има ли друга фирма, която ББР кредитира при такива условия? Как ББР планира да кредитира фирма във фактическа несъстоятелност? Защо министърът на финансите не обърне внимание на корумпираните си чиновници?", "date": "2017.07.06", "title": "Скандално: Чужди банки подгониха Булсатком, държавата го спасява"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BB%D0%B5%D0%B2%D1%81%D0%BA%D0%B8-%D1%81-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%88%D0%B5%D0%B4%D1%8C%D0%BE%D0%B2%D1%8A%D1%80-%D1%80%D0%B0%D0%B4%D0%BE%D1%81%D1%82-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B2%D0%B8%D0%B4%D0%B5%D0%BE-news673082.html", "text": "Трансферен шедьовър на \"Герена\". Испанецът Жорди Гомес подписа с Левски. Халфът впечатлява със своята визитка - 240 мача в Англия и 39 гола. Той да бъде плеймейкър на \"сините\" през новата кампания. По принцип попълненията на \"Герена\" се уреждат от спортния и изпълнителния директор. В този случай обаче се е намесил лично босът на Левски Спас Русев. Той е преговарял с именития футболист, информира \"Меридиан Мач\". \"Сините\" са доволни, че толкова опитен играч ще бъде част от отбора им. Очаква се Жорди да направи много асистенции, да вкара голове и не на последно място - доста от юношите на \"сините\" в първия тим да се развиват около него, да попиват от опита му. Ето на какво е способен 32-годишният юноша на Барселона. Жорди Гомес може да се похвали със силни периоди в Суонзи, Уигън, Съндърланд и Блекбърн. Победител във ФА Къп с тима на Уигън, впечатляващ трансфер за Левски.", "date": "2017.07.06", "title": "ЕКСКЛУЗИВНО! Левски с трансферен шедьовър! Радост на \"Герена\" (ВИДЕО)"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%B8%D0%BC%D0%B0-%D0%B1%D0%BB%D0%B8%D0%B7%D0%BD%D0%B0%D0%BA---%D0%B2%D0%B8%D0%B6%D1%82%D0%B5-%D0%BA%D1%8A%D0%B4%D0%B5-%D0%B5-news672771.html", "text": "Астрономи по-рано теоретизираха, че Слънцето някога е било част от двойна звезда, но се затрудняваха да намерят доказателства в подкрепа на подобно твърдение. Учени наскоро наблюдаваха новоформирали се звезди в огромен молекулярен облак в съзвездието Персей. Когато се опитали да създадат компютърен модел, който съответства на молекулярния облак, констатирали, че единствено симулации, включващи бинарни системи, могат да обяснят наличието на подобен облак в Персей. \"Проучихме редица статистически модели, за да разберем дали трябва да държим сметка за относителната популация на млади отделни звезди и разпределението на бинарни системи в молекулярния облак в Персей. Оказа се, че единственият съответстващ на данните модел е онзи, при който всички звезди първоначално са били част от бинарни системи. Тези системи впоследствие се свили или се разпаднали на части\", заяви астрономът Стивън Сталър от Калифорнийския университет в Бъркли. Получените резултати потвърждават онова, което редица астрономи по-рано теоретизираха - че Слънцето е започнало живота си като двойна звезда. Звездата близнак на Слънцето изглежда се е отскубнала малко след раждането си. Някои учени са на мнение, че гравитацията на двойничката на Слънцето, кръстена Немезида, е тласнала астероид към сблъсък със Земята. Този астероид затрил динозаврите от лицето на нашата планета. \"Виновникът вероятно е бил Немезида\", отбеляза Сталър. Астрономи установиха, че звездите се раждат по двойки. Ново изследване навежда на мисълта, че Слънцето е имало звезда близнак и че всички звезди са родени по двойки, съобщава ЮПИ, цитирано от БТА.", "date": "2017.07.06", "title": "НЕВЕРОЯТНО! Слънцето има близнак - вижте къде е "}
{"url": "http://pik.bg/%D1%82%D0%B5%D1%85%D0%BD%D0%BE%D0%BF%D0%BE%D0%BB%D0%B8%D1%81-%D0%B8-%D0%BF%D1%80%D0%B0%D0%BA%D1%82%D0%B8%D0%BA%D0%B5%D1%80-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2-%D1%81%D0%BA%D0%BB%D0%B0%D0%B4-%D0%B2-%D0%B3%D0%B0%D1%80%D0%B0-%D0%B5%D0%BB%D0%B8%D0%BD-%D0%BF%D0%B5%D0%BB%D0%B8%D0%BD-news673115.html", "text": "\"Видеолукс Холдинг“, собственик на вериги магазини Технополис и Практикер, започна днес изграждането на нов склад в гара Елин Пелин. Новата сграда ще разшири настоящия склад на компанията, заемащ повече от 20 000 кв. м., с допълнителни 10 500 кв. м. Символична първа копка направиха председателят на съвета на директорите на „Видеолукс холдинг” г-н Тодор Белчев и кметът на Елин Пелин доц. д-р инж. Ивайло Симеонов, след като бе отслужен тържествен водосвет. Проектът, продиктуван от динамичното развитие на двете вериги, ще обслужва складовата дейност на магазините им и ще подпомага онлайн търговията на компанията. Новият склад ще бъде изграден върху собствен терен на компанията. Едноетажната сграда ще бъде разположена непосредствено до южната фасада на съществуващия склад Технополис и ще има сглобяема, стоманобетонова конструкция с височина до 12,3 м. Предвидено е изграждането на 19 бр. товаро-разтоварни рампи, наземен паркинг за 81 леки и 17 тежкотоварни автомобила. В обекта ще бъдат обособени две основни функционални части: бърза зона за подово складиране и зона за дълготрайно стелажно складиране. Проектът включва директна връзка към административно-битовата зона на съществуващата сграда и директна връзка между складовите зони на старата и новата сграда. Очаква се строежът да приключи за срок от приблизително 5 месеца, като за изпълнение на проекта е избрана фирма Бараж Груп. Непосредствено след първата копка на обекта, управителите на „Видеолукс Холдинг“ и кметът на общината връчиха официално дарение на средно училище „Васил Левски“ в гр. Елин Пелин. Компанията оборудва две нови зали в училището с 23 компютърни конфигурации, състоящи се от компютър, монитор, мишка и клавиатура, и два лаптопа. Дарението цели да повиши технологичните познания и грамотност на децата и да улесни учебната им дейност.", "date": "2017.07.06", "title": "Технополис и Практикер започват изграждането на нов склад в гара Елин Пелин"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81%D0%B5-%D1%81%D0%BA%D0%B0%D1%80%D0%B0%D1%85%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D0%B7%D0%B0-%D0%B6%D0%BE%D1%82%D0%B5%D0%B2%D0%B0-%D0%B2%D0%B5%D0%B6%D0%B4%D0%B8-%D0%B8-%D0%BB%D0%B0%D0%BC%D0%B1%D0%BE-%D0%B2-%D0%BE%D0%BA%D0%BE%D1%82%D0%BE--news673055.html", "text": "В парламента стана горещо. Депутатите се скараха за Бетина Жотева и свободата на словото. \"Аз не съм против СЕМ. Против съм този персонален състав на СЕМ\", избухна от парламентарната трибуна депутатът от БСП Александър Симов заради. Думите му са заради скандала, който заформи Жотева след заплахите, която отправи към журналистка след зададен въпрос. \"Уважаеми представители на цирковото изкуство. Симов каза нещо много важно. Те били против този състав на СЕМ. Значи, те искат да сложат свои човек в регулатора\", контрира от трибуната депутатът от ГЕРБ Тома Биков. В разгара на скандала депутатите от „БСП за България“ скандираха \"оставка\" за Бетина Жотева  и вдигнаха плакати с лика й. А в края се обърна към Рашидов: \"Веждичка, следващия път двамата с теб ще направим по-добър сценарий.\" СЕМ загуби своята обществена легитимност в резултат на това, че човек от СЕМ, призван да защитава свободата на словото се превърна в палач на свободата на словото. Става дума за казуса с Бетина Жотева. Това каза говорителят на „БСП за България“ Елена Йончева по време на дебатите по гласуването на отчета за дейността на СЕМ за 2016 година . „СЕМ загуби легитимността си, както сред журналистическата гилдия, така и сред българската общност“, заяви тя. „Поведението на Жотева е неприемливо и в разрез с основните принципи на журналистическата етика и свободата на словото“, посочи Елена Йончева. „Основната европейска ценност е свободата на медиите. Липсата на позиция и отношение прави всички нас съучастници“, каза още тя. Вежди Рашидов помоли Стефан Данаилов, като добър актьор, да помоли колегите си от БСП да не играят този лош театър. В отговор излезе самият Ламбо. \"Всички знаят, че съм добър актьор, нали? Няма съмнение в това. Трябваше по-голички снимки да вдигнат колегите\", започна той, имайки предвид снимките на Бетина Жотева, които вляво вдигнаха с искането за оставка. После коментира, че Жотева отдавна е трябвало да подаде оставка и да свали тази отговорност от плещите на депутатите. \"Ако нашият човек в СЕМ Иво Атанасов беше направил същото, щяхте да ни разкатаете фамилията. Щеше да има комунисти мръсни...\", обясни Стефан Данаилов от трибуната.", "date": "2017.07.06", "title": "ИЗВЪНРЕДНО И ПЪРВО В ПИК TV! Депутатите се скараха жестоко за Жотева! Вежди и Ламбо в окото на бурята - Данаилов си прави устата за по-разголени снимки на Бетина (ОБНОВЕНА)"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%B7%D0%BD%D0%B0-%D1%80%D1%83%D1%81%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B5-%D0%BD%D0%B0%D0%BC%D0%B5%D1%81%D0%B8%D0%BB%D0%B0-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news673053.html", "text": "Американският президент Доналд Тръмп призна в четвъртък, че Русия може да се е намесила в изборите през 2016 г., които го издигнаха на власт, но заяви, че е напълно възможно и други държави да са предприели подобни действия, предава Франс прес . „Казах го много просто.Мисля, че би могла да бъде Русия. Но също така мисля, че може да са и други страни. Няма да бъда конкретен, но съм на мнение, че много хора се намесват\", заяви Тръмп в рамките на посещението си във Варшава.", "date": "2017.07.06", "title": "Тръмп призна: Русия може да се е намесила в президентските избори"}
{"url": "http://pik.bg/%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D1%88%D0%B5%D0%BA%D0%B5%D1%80-%D0%BC%D0%B0%D1%85%D0%B0%D0%BB%D0%B0-%D1%81%D0%B5-%D0%B8%D0%B7%D0%BF%D1%80%D0%B0%D0%B2%D1%8F-%D0%B2-%D1%81%D1%8A%D0%B4%D0%B0-news673075.html", "text": "Окръжен съд  – Пловдив  ще решава днес в 15 часа дали да наложи най-тежката мярка за неотклонение задържане под стража за Румен Р. Заседанието ще е в зала № 9. Срещу мъжът е повдигнато обвинение за това, че на 2.07.2017 г.  към 20.00 – 20.30 часа в гр. Пловдив на ул. „Латинка“ е направил опит умишлено да умъртви другиго, като деянието е извършено по начин и със средства, опасни за живота на мнозина и деянието е останало недовършено по независещи от дееца причини. Екшънът в Шекер махала се разигра заради вражда между два ромски клана, съобщава \"Марица\". Повод бяха разголени снимки на снаха, публикувани в профила й във Фейсбук. Така във фаталната неделя мъж от едната фамилия започна да стреля с ловна пушка по две деца от другия род, придружен от свои роднини с колове, мотики и брадви. Според свидетели стрелецът, който бил пиян, тръгнал да чупи прозорците на една от къщите. За  въдворяване на реда и спокойствието в Шекер махала беше изпратена жандармерията, която по-рано вечерта укротяваше напрежението в Асеновград.", "date": "2017.07.06", "title": "Стрелецът от Шекер махала се изправя в съда"}
{"url": "http://pik.bg/%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%BD%D1%8F%D0%BC%D0%B0-%D0%B4%D0%B0-%D0%B5-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%BA%D0%B0%D1%82%D1%83%D0%BD%D0%B8%D1%86%D0%B0-news673085.html", "text": "Едни хора, дето пускат шкембета по бирарии и къмпинги, само чакат повод да се поразсънят, за да изреват, че са българи и юнаци. Не че е лошо да си българин и юнак, ама бабаитлъкът по подхожда точно на тия, срещу които на гол корем чифте пищови запасваме. На „Четиресетте извора“ край Асеновград мангали пребили децата от отбора по кану-каяк. И ето ти я новата Катуница. Вихрят се страсти, веят се знамена, бръмчат мотори, пъчат се пери, полицията е 6, прокурорът, баш станимаклия, апропо, разпорежда арести. В съда пък волно се веят знамена на „Ислямска държава“ и хвърчат закани за отрязани гяурски глави. Има ли още някой, който да не е разбрал, че държава няма. Защото ако я имаше държавата, нямаше години наред да си траем, когато изнасилват и грабят българските баби за двата лева от пенсията им, а да плачем с месеци, че смъкнали бурките на ханъмите от харема на не знам си кой ходжа. Аман! Всъщност проблемът не са нито гетата, нито циганите. Проблемът е в циганизацията на цялото ни общество или на това, което е останало от него. По една телевизия викат, че циганчетата не са виждали бащите си да работят. Да, вярно е, и е част от проблема. Ама те, циганчетата, и бащите си не знаят. А вече и българчетата не знаят своите. Затова Асеновград няма да е последната Катуница. А Европа по брюкселски има да си посипва свенлива главата с пепел за единството в многообразието, докато не схване, че тия, мургавите, край Писмен не са автохтонното население от земите на траките цивилизатори. Тодор НЕНОВ, Асеновград", "date": "2017.07.06", "title": "Асеновград няма да е последната Катуница"}
{"url": "http://pik.bg/%D0%BB%D0%B0%D0%B9%D1%84%D1%81%D1%82%D0%B0%D0%B9%D0%BB-%D0%BF%D0%B5%D1%80%D0%B0%D1%82%D0%B0-%D1%83%D0%B6-%D0%B1%D0%B5%D0%B4%D0%B5%D0%BD-%D0%B0-%D0%BA%D0%B0%D1%80%D0%B0-%D1%81%D0%BA%D1%8A%D0%BF-%D0%BC%D0%B5%D1%80%D1%86%D0%B5%D0%B4%D0%B5%D1%81-72-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BC%D1%83-%D0%BC%D0%B0%D0%B9%D0%BA%D0%B0-%D0%B5-%D0%B1%D0%B8%D0%B7%D0%BD%D0%B5%D1%81%D0%B4%D0%B0%D0%BC%D0%B0-news673054.html", "text": "Перата поддържа сравнително добър начин на живот - управлява луксозен автомобил, има скъп телефон, а твърди, че живее с 508 лева на месец. Възможно ли е?  Възможно ли е да си безработен, да нямаш никакви доходи, но да караш сравнително нов спортен „Мерцедес”, и да си чатиш от айфон седмица? Мнозина ще кажат, че не могат да си позволят подобно нещо! Но ние ще ги опровергаем и посъветваме да се обърнат към Петър Константинов Низамов – 32-годишен бургазлия, безработен, женен, без информация за завършено висше образование, реабилитиран, пише Флагман. Той хем е безработен, хем цялото му семейство живее с общ доход от 508 лева, колкото е заплатата на съпругата му, хем поддържа сравнително добър стандарт на живот. Петър Низамов има възхитителната дарба да използва слабостите в законодателство на същата тази държава, която не спира да громи. Сякаш тя му е отнела нещо! Сякаш той е дал нещо на държавата! Едва ли някой щеше да се интересува от финансовото състояние на Петър Низамов, ако не се бе възползвал от вратичка в българското законодателство, позволяваща му да завежда граждански искове срещу юридически и физически лица, без да плаща необходимата по закон 4 % държавна такса. Законодателят е предвидил възможност, ако получаваш под необходимия базов доход, да имаш достъп до правосъдие. Добра идея, ако се използва за благородни цели, пише бургаският сайт.. Какво направи лицето Петър Низамов? Обяви се за крайно беден и заведе граждански искове срещу куп медии – за по 10, 15, 20 хил. лева. Щом не трябва да плаща държавна такса, може да поиска и милион. Въпрос на желание и мечти, коментира изданието. Флагман уточнява, че само за единия от исковете – 10 хил.лева, той трябва да плати държавна такса 400 лева, за иска от 20 хил. лева таксата е 800 лева. Таксите, дължими на държавата при 4-5 иска, колкото са заведени до този момент, трябваше да са над 2 хил.лева, ако разбира се, Перата не живееше в нищета с 508 лева на месец за цялото си семейство, както самият той е написал. В декларацията си, подадена в деловодството на Районния съд в Бургас, Низамов твърди, че е безработен, няма имоти или автомобил на свое име. В случая не е излъгал, поне не и по документ. На свое име наистина няма нищо. Но Бургас е толкова малък град, че всеки познава всекиго и мнозина са виждали Низамов зад волана на спортен „Мерцедес” Е класа. Всъщност Низамов сам го показа, вероятно несъзнателно, при Live на задържането му от неделя вечерта, подчертава сайтът. Спортният модел от няколко дни е паркиран в непосредствена близост до Второ РУП в Бургас. Колата е там, защото Перата, както е известно, все още е в ареста. Специалист уточни, че това е спортният модел на Е клас на „Мерцедес” от 2011 година, а цената му варира между 40 и 50 хил. лева. В същото време, дни преди да се забърка в екшъна в Асеновград, Перата обяви, че започва да събира сигнали срещу Инспекцията по труда. По твърденията на самия Низамов „фирмата му” била глобена с 12 хил.лева. През цялото време той обясняваше за бизнеса си, говореше така, сякаш е собственик на фирма. На свое име обаче той няма никаква собственост. Води се и безработен, а справка в НОИ показва, че не си е плащал осигуровките от дълго време. Репортерска проверка показа, че всъщност собственик на въпросните фирми е Елена Найденова Низамова, майка на Петър Низамов. 72-годишната пенсионерка има на свое име две фирми „Файрлуд бийч аш олк” и “Рики лес” ЕООД. И двете са на един и същ адрес в ж.к. \"Изгрев\" в Бургас. Справка в имотния регистър показа, че възрастната дама в последните години е правила няколко покупки и продажби на имоти в Бургас. Това са фактите - всеки сам може да си направи извода. Безработен ли е Низамов, плаща ли си данъците и защо 72-годишната му майка е собственик на фирмите, коментира бургаското издание. 32-годишният бургазлия Петър Низамов все още е в ареста на РУП-а в Асеновград. Снощи изтече 72-часовата му мярка „Задържане под стража” заради нападението над телевизионен оператор, за което е обвинен, а днес ще се гледа искането за постоянен арест. Срещу него са повдигнати две обвинения - за хулиганство и за нанасяне на лека телесна повреда. За първото престъпление законът предвижда до 2 години лишаване от свобода или пробация, както и обществено полезен труд. За другото деяние Перата може да отнесе до 3 г. затвор.", "date": "2017.07.06", "title": "ЛАЙФСТАЙЛ: Перата уж беден, а кара скъп Мерцедес, 72-годишната му майка е бизнесдама "}
{"url": "http://pik.bg/%D1%88%D0%B2%D0%B5%D0%B4%D1%81%D0%BA%D0%B8%D1%8F%D1%82-%D1%82%D1%83%D1%80%D0%B8%D1%81%D1%82-%D0%BA%D0%BE%D0%B9%D1%82%D0%BE-%D0%B8%D0%B7%D1%80%D0%B8%D1%82%D0%B0-%D0%BA%D0%B0%D0%BC%D0%B5%D1%80%D0%B8%D0%B5%D1%80%D0%BA%D0%B0-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D0%B8%D1%81%D0%BA%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-news673081.html", "text": "Шведският турист Ралф Сутберг, който изрита камериерка в главата в Слънчев бряг, иска да излезе на свобода, докато чака делото. Вече месец шведът е в ареста, където чака присъда. Заради нападението го очакват до 3 години затвор или административна мярка глоба. Според адвоката му положението му в ареста е нетърпимо, той бил държан изолиран от другите затворници, поради риск за живота му. Защитата твърди, че продължителното му задържане в ареста е умишлено от прокуратурата.", "date": "2017.07.06", "title": "Шведският турист, който изрита камериерка в главата, иска на свобода"}
{"url": "http://pik.bg/%D0%B5%D0%BA%D1%81%D1%82%D1%80%D0%B5%D0%BC%D0%BD%D0%BE-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%B5-%D0%B2%D1%8A%D0%B2-%D0%B2%D0%B8%D1%85%D1%8A%D1%80%D0%B0-%D1%81%D0%B8-%D0%BD%D0%B0%D0%B2%D1%80%D1%8A%D1%85-%D1%87%D1%80%D0%B4-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%85%D1%80%D0%B0%D0%B1%D1%80%D0%BE-%D1%81%D0%B5-%D1%81%D0%BF%D1%83%D1%81%D0%BD%D0%B0-%D1%81-%D0%BF%D1%80%D0%B5%D0%B7%D0%B8%D0%B4-news673090.html", "text": "С какво може да изненада един президент неговата съпруга, особено ако той дълги години е бил боен пилот? Подаръкът на Десислава Радева за рождения ден на държавния глава беше спускане с рафтинг лодка в бурните води на река Струма. По думите на водача на лодката Борислав Пауновски президентската двойка е показала отлично поведение в спускането, а на борда е бил само един човек от НСО. Рафтинг трасето е с дължина около 12 км. На президентската лодка не е било спестено и влизане в най-екстремната част на реката, известна като „Казана”.", "date": "2017.07.06", "title": "ЕКСТРЕМНО! Генерал Деси е във вихъра си навръх ЧРД на Румен Радев! Храбро се спусна с президента на рафтинг по Струма!  (СНИМКИ)"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%B2%D0%B5%D1%87%D0%B5-%D1%89%D0%B5-%D0%B8%D0%BC%D0%B0%D1%82-%D0%BF%D1%80%D0%B0%D0%B2%D0%BE-%D0%BD%D0%B0-%D0%BD%D0%B5%D0%BF%D0%BB%D0%B0%D1%82%D0%B5%D0%BD-%D0%BE%D1%82%D0%BF%D1%83%D1%81%D0%BA-%D0%B7%D0%B0-%D0%B3%D0%BB%D0%B5%D0%B4%D0%B0%D0%BD%D0%B5-%D0%BD%D0%B0-%D0%B4%D0%B5%D1%82%D0%B5-news673058.html", "text": "Народните представители приеха и на второ четене промените в Закона за отбраната и въоръжените сили, внесени от Министерски съвет . Промените бяха приети окончателно с 136 гласа „за“ и 1 „против“. Предложението промените да се гледат и на второ четене в рамките на същото заседание бе на депутата от ГЕРБ Христо Гаджев и бе прието в зала. Промените предвиждат мъжете военнослужещи да имат право на неплатен отпуск за отглеждане на дете до 8-годишна възраст. Според действащите досега законови разпоредби мъжете военнослужещи имаха право на отпуск само за отглеждане на болно дете, при смърт или тежко заболяване на майката или когато сами се грижат за отглеждане на детето.", "date": "2017.07.06", "title": "Военните вече ще имат право на неплатен отпуск за гледане на дете"}
{"url": "http://pik.bg/%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D1%81%D0%B5-%D0%BD%D0%B0%D0%B3%D0%BB%D0%B0%D1%81%D0%B8-%D1%81-%D1%82%D0%BE%D0%B0%D0%BB%D0%B5%D1%82-%D0%B2-%D1%82%D0%BE%D0%BD-%D1%81-%D0%B2%D1%80%D0%B0%D1%82%D0%BE%D0%B2%D1%80%D1%8A%D0%B7%D0%BA%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B2-%D0%BF%D0%BE%D0%BB%D1%88%D0%B0-%D1%81%D0%BD%D0%B8%D0%BC%D0%BA%D0%B8-news673092.html", "text": "Като допълнение към визията си, първата дама бе избрала малка, розова чанта и семпли бижута. Вярна на стила си, Десислава Радева отново бе избрала естествена визия за косата си. \" . И по отношение на двустранния стокообмен и инвестициите, и в сферата на икономическите проекти. Но най-важното, което свързва нашите два народа, са дълбоките исторически, духовни и културни връзки\", заяви още Румен Радев. Българският президентът е на работно посещение в Република Полша за участие в срещата на най-високо равнище на инициативата \"Три морета\", която обединява дванадесет държави от региона на Централна и Източна Европа, и в Глобалния форум, организиран от Атлантическия съвет. Като допълнение към визията си, първата дама бе избрала малка, розова чанта и семпли бижута. Вярна на стила си, Десислава Радева отново бе избрала естествена визия за косата си. \" . И по отношение на двустранния стокообмен и инвестициите, и в сферата на икономическите проекти. Но най-важното, което свързва нашите два народа, са дълбоките исторически, духовни и културни връзки\", заяви още Румен Радев. Българският президентът е на работно посещение в Република Полша за участие в срещата на най-високо равнище на инициативата \"Три морета\", която обединява дванадесет държави от региона на Централна и Източна Европа, и в Глобалния форум, организиран от Атлантическия съвет.", "date": "2017.07.06", "title": "Деси Радева се нагласи с тоалет в тон с вратовръзката на президента в Полша! (СНИМКИ)"}
{"url": "http://pik.bg/%D0%B5%D1%81-%D0%B8-%D1%8F%D0%BF%D0%BE%D0%BD%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%B7%D0%B0-%D0%BF%D0%BE%D0%B2%D0%B5%D1%87%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news673066.html", "text": "Европейският съюз и Япония в четвъртък призоваха за налагането на по-нататъшни санкции срещу Северна Корея, след като Пхенян проведе изпитание на междуконтинентална балистична ракета в разрез се резолюции на ООН, предава \"Фрес прес\". „Днес ние се съгласихме да призовем международната общност да засили мерките, насочени към по-нататъшно ограничаване на трансфера на съответните стоки и технологии, както и за финансирането на програмите на Северна Корея за ядрени и балистични ракети\", заяви председателят на Европейския съвет Доналд Туск след разговор с японския премиер Шиндзо Абе. \"В това отношение призоваваме за приемане на нова и всеобхватна резолюция на Съвета за сигурност на ООН\", допълни полският политик.", "date": "2017.07.06", "title": "ЕС и Япония призоваха за повече санкции срещу Северна Корея"}
{"url": "http://pik.bg/%D1%88%D0%B5%D1%81%D1%82-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B3%D1%80%D0%B0%D0%B1%D0%B5%D0%B6%D0%B8-%D0%BD%D0%B0-%D0%BC%D0%BE%D0%B1%D0%B8%D0%BB%D0%BD%D0%B8-%D1%82%D0%B5%D0%BB%D0%B5%D1%84%D0%BE%D0%BD%D0%B8-%D0%B2-%D0%BF%D0%B5%D1%80%D0%BD%D0%B8%D0%BA-news673093.html", "text": "Съдът призна за виновен С.Я., обвинен от Окръжна прокуратура – Перник в извършване на два грабежа в условията на опасен рецидив - престъпление по чл. 199, ал. 1, т. 4, вр. чл. 198, ал. 1, вр. чл. 29, ал. 1, б. „а“, вр. чл. 54 от НК. На 27.05.2016 г. в Перник подсъдимият Я., чрез употреба на сила, отнел два мобилни телефони марка „Леново“ на обща стойност 330 лв. Грабежите били извършвани чрез издърпване на вещите от ръцете на пострадалите. Подсъдимият вече е бил осъждан за тежко умишлено престъпление. Ефективното наказание по настоящото дело той ще изтърпява при „строг“ режим. Присъдата подлежи на обжалване пред Софийския апелативен съд.", "date": "2017.07.06", "title": "Шест години затвор за грабежи на мобилни телефони в Перник"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%BE-%D1%81%D1%8A%D0%BE%D0%B1%D1%89%D0%B5%D0%BD%D0%B8%D0%B5-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D0%BB%D0%BE%D0%BD%D0%B4%D0%BE%D0%BD-news673048.html", "text": "\"След поредните сигнали, които получих за опашки пред посолството ни в Лондон, е взето решение през летния сезон, в периода от 6 юли до 31 август 2017 г., приемното време на Консулската служба за граждани да бъде удължено до 17 часа всеки работен ден\". Това съобщи премиерът Бойко Борисов във фейсбук страницата си. \"Отделно МВнР вече командирова допълнително служители от София след предишните оплаквания, които бях получил от нашите сънародници. Обмисля се и преустройство на сградата, защото в момента имам информация, че помещенията са много тесни. МВнР работи и по разкриване на изнесено бюро в Шотландия, за да не се налага нашите сънародници да пътуват. Благодаря на всички активни граждани, които ми пишат. Максимално се опитваме с екипа ми да подобрим работата на институциите, ето защо обратната връзка е важна за нас.\", заяви още Борисов.", "date": "2017.07.06", "title": "ПЪРВО В ПИК! Борисов с важно съобщение за българите в Лондон"}
{"url": "http://pik.bg/%D0%BC%D0%B2%D1%80-%D0%BF%D1%80%D1%8A%D1%81%D0%BD%D0%B0-12-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0-%D1%81%D0%B0%D0%B9%D1%82-%D0%B8-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D1%81-%D0%B4%D0%B5%D1%86%D0%B0-news673042.html", "text": "660 156 швейцарски франка или близо 1,2 млн. лв. са похарчени за изработването на сайт и обучение на около 350 полицаи за работа с деца. Това се разбира от писмен отговор на вътрешния министър Валентин Радев на депутатски въпрос, предаде БГНЕС. Средствата са отпуснати по проект “Подобряване закрилата на детето и превенция на детската престъпност”, финансиран от Българо-швейцарската програма за сътрудничество. Общият бюджет на проекта е 760 хиляди швейцарски франка. Вътрешният министър отчита, че със средствата са постигнати следните резултати: изработване на сайта detskasigurnost.bg. Интернет-страницата е изработена от ученици от Професионалната гимназия по електротехника и автоматика в София. С парите по проекта е разработен и Наръчник за полицейските служители, работещи с деца. Проведени са шест обучения за работа с деца на общо 240 служители на МВР. Разработена е и Автоматизирана информационна система за противодействие на детската престъпност и закрила на детето, както и са доставени компютърни конфигурации и сървъри за нейната поддръжка. Системата позволява обобщение на данните за деца, които са извършвали престъпления и са установени от органите на МВР, както и на децата, станали жертви на престъпления. Обучени са 92 служители на МВР, които могат да работят с въпросната система. Разработени са и отпечатани брошури за превенция на учениците срещу употреба на наркотици, алкохол и цигари. От отговора на вътрешния министър не се разбира, дали ръководството на ведомството смята постигнатите резултати по проекта за удовлетворителни, особено на фона на растящата агресия сред учениците. Припомняме, че правителството отказва да увеличи заплатите на полицаите. Млад служител на МВР започва работа с 660 лв. месечно възнаграждение.", "date": "2017.07.06", "title": "МВР пръсна 1,2 млн. лева за сайт и обучение на полицаи за работа с деца"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B1%D0%BE%D0%B3%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0---%D0%BA%D0%BB%D1%8E%D1%87%D0%BE%D0%B2%D0%B0-%D0%B2%D0%B5%D1%87%D0%B5%D1%80-%D0%B7%D0%B0-%D0%BB%D1%8A%D0%B2%D1%87%D0%B5%D1%82%D0%B0%D1%82%D0%B0-%D0%BB%D0%B5%D0%B2%D1%81%D0%BA%D0%B8-%D0%B1%D0%BE%D1%82%D0%B5%D0%B2-%D0%B8-%D0%B4%D1%83%D0%BD%D0%B0%D0%B2-news673071.html", "text": "Футболните мачове по телевизията днес, с роден коментар. Изключително интересна програма. Среща на \"лъвчетата\" от ЕП, и мачове-реванши на българските тимове в първия предварителен кръг на Лига Европа. 19:00 ч. ЕП до 19 г., Германия - България Евроспорт 1, 20:00 ч. Лига Европа, Ботев (Пд) - Партизани \"Диема спорт\" 2, 20:00 ч. Лига Европа, Дунав - Иртиш \"Евроком\", 21:30 ч. Лига Европа, Сутиеска - Левски \"Диема спорт\".", "date": "2017.07.06", "title": "Мачовете по телевизията! Богата програма -  ключова вечер за \"лъвчетата\", Левски, Ботев и Дунав"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B4%D1%85%D0%B2%D0%B0%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%82%D0%B5-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news673074.html", "text": "Апелативна прокуратура - София Районна прокуратура - Ихтиман образувани две досъдебни производства за нарушаване на правилата за движение по пътищата при управление на моторни превозни средства, в резултат на което била причинена телесна повреда на повече от едно лице. Това съобщиха от пресцентъра на . На 5 юли 2017 г., на автомагистрала „Тракия\", в района на 46 км, пътен възел „Мухово“, в платното за движение в посока гр. Пловдив - гр. София, при управление на моторно превозно средство извършителят на престъплението нарушил правилата за движение по пътищата, като по непредпазливост причинил телесна повреда на повече от едно лице. Пострадалата по другото досъдебно производство е гражданка на Република Сърбия. Същата сутрин, в района на км 45,630 от АМ „Тракия\", землище на с. Мирово, в платното за движение посока гр. Пловдив, на нея била причинена средна телесна повреда, изразяваща се в черепно-мозъчна травма. Разследването продължава под ръководството на Районна прокуратура – Ихтиман.", "date": "2017.07.06", "title": "Прокуратурата подхвана катастрофите на \"Тракия\""}
{"url": "http://pik.bg/%D1%81%D0%BB%D0%B5%D0%B4-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%80%D1%83%D0%BC%D1%8F%D0%BD%D0%B0-%D0%B1%D1%8A%D1%87%D0%B2%D0%B0%D1%80%D0%BE%D0%B2%D0%B0-%D0%BD%D0%B0%D1%82%D1%8A%D1%80%D1%82%D0%B8-%D0%BA%D0%BB%D0%B5%D0%B2%D0%B5%D1%82%D1%8F%D1%82-%D0%BD%D0%B8-%D0%B2-%D0%BC%D0%B0%D1%85%D0%BB%D0%B5%D0%BD%D1%81%D0%BA%D0%B8-%D1%81%D1%82%D0%B8%D0%BB-%D0%B7%D0%B0-%D1%81%D0%B2%D0%B5%D0%B4%D0%B5-news673051.html", "text": "Когато фактите те опровергават, когато нямаш политически аргументи, стигаш до махленски стил и оклеветяване. Днешното й изявление показва ясно, че кой каквото чете, това и говори. ЖАЛКО за българската политика Бившата вътрешна министърка Румяна Бъчварова изригна във Фейсбук срещу твърденията, че между нея и колежката й Лиляна Павлова има конфликт и твърденията на депутата от левицата Александър Симов в ексклузивен коментар за вестник \"Ретро\" и ПИК, че между двете има кеч сблъсък, който върнал Бъчварова като терминатор в политиката (ВИЖТЕ В \"ОЩЕ ПО ТЕМАТА\"). НЯМА конфликт между Лиляна Павлова и Румяна Бъчварова. НЯМА и не е имало. Работим заедно изключително добре за обща кауза. Това е за сведение на другарката Нинова, нейните другари и другарки и техните съученици.", "date": "2017.07.06", "title": "СЛЕД КОМЕНТАР В ПИК И \"РЕТРО\"! Румяна Бъчварова натърти: Клеветят ни в махленски стил! За сведение на другарката Нинова, няма и не е имало конфликт между мен и Лиляна Павлова! "}
{"url": "http://pik.bg/%D0%B8%D0%BA%D0%BE%D0%BD%D0%BE%D0%BC%D0%B8%D1%81%D1%82%D1%8A%D1%82-%D0%B5%D0%BC%D0%B8%D0%BB-%D0%BA%D0%B0%D0%BB%D0%BE-%D0%BE%D0%B3%D0%BB%D0%B0%D0%B2%D0%B8-%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%B3%D1%80%D0%B0%D0%B4%D1%81%D0%BA%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B0%D0%B1%D0%B2-news673069.html", "text": "„Цял живот съм защитавал истинските леви ценности. Вярвам, че социалната справедливост е постижима, за това ще работя с всеки, който има воля и желание да се борим за тази кауза. Моето управленско кредо винаги е било, че вратата на кабинета ми е затворена за хората, само когато ме няма“. Това заяви пред делегатите на градската конференция на АБВ – София Емил Кало, който с 45 от гласовете на участниците във форума бе избран за лидер на структурата. Номинирани за ръководния пост бяха още Илиян Марков и Иван Керчев. Предстои в близките дни Емил Кало да избере и свои заместници. Имената им ще бъдат обявени по време на следващото заседание на столичната градска организация на Алтернатива за българско възраждане. Емил Аврамов Кало е роден в гр. София на 04 юли 1950 г. Икономист по професия, завършва Университета за национално и световно стопанство. Защитава и докторат по философия към БАН. В периода 1998 – 2007 е избран за председател на Организацията на евреите в България “Шалом”. От 1991 г. до 1994 г. е икономически директор на в. “Труд”, “Новинар”, списание “Общество и право”. От 1977 г. до 1991 г. заема длъжността научен секретар към Центъра по наукознание към Президиума на БАН. През 2013 г. е избран за вицепрезидент на Световния еврейски конгрес, член е на Европейския еврейски парламент, на борда на World ORT – най-голямата образователна фондация в света, както и на Съюза на българските писатели. Автор е на няколко книги, сред които „Другите и Йосиф“, „Подробности извън очевидното“. Емил Кало е част от АБВ още от създаването й като граждански проект през 2010 година. През 2014 г. става един от учредителите на политическа партия Алтернатива за българско възраждане, като впоследствие е и секретар по коалиционната политика на формацията. До ден-днешен Емил Кало активно участва в политическата дейност на партията. Член е на Изпълнителното бюро на АБВ.", "date": "2017.07.06", "title": "Икономистът Емил Кало оглави столичната градска организация на АБВ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D0%BC%D0%BE%D0%BB-news673044.html", "text": "Сигнал за бомба изправи на нокти полицията в Бургас. ПИК научи ексклузивно, че в момента върви евакуация в мол “Бургас Плаза“. На място пристигнаха полиция и пожарникари. Сигналът е подаден от анонимен мъжки глас, който съобщил, че в един от магазините в мола е поставено взривно устройство. Очаква се всеки момент специалисти от ДОТИ да влязат в търговския център, за да проверят сигнала.", "date": "2017.07.06", "title": "ИЗВЪНРЕДНО И ПЪРВО В ПИК! Сигнал за бомба в Бургас! Евакуират мол"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D0%BD%D0%B4%D0%BA-%D0%BD%D0%B8%D1%89%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B1%D0%BE%D1%80%D1%88%D0%BE%D1%88-%D0%B8-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2-news673029.html", "text": "Първото заседания на временната парламентарна комисия, която бе сформирана миналата седмица, за разследване на скандала с парите за европредседателството и как са похарчени от директора на НДК Мирослав Боршош, се провежда днес. Депутатите ще трябва да измислят правилата, по които да нищят казуса, какво и какви експертни оценки ще им трябват, за да се установи има ли нередности. Председателят на комисията Диана Йорданова заяви, че докладът трябва да е готов до 30 юли и затова предложи заседанията да се провеждат във вторник в 14 ч., така че депутатите да могат да се събират след срещите с избирателите в понеделник. Комисията ще има 3 заседания и тя предложи на първото да бъде поканен за изслушване вицепремиерът Томислав Дончев, по чието време е станало първото увеличаване на капитала на НДК. Освен него ще бъдат извикани и министър Лиляна Павлова, както и бившият директор Мирослав Боршош. Йорданова заяви още, че в момента няма готови експертизи и затова няма как да се получи пълна яснота по случая. Тя предложи третото заседание да е закрито, тъй като ще се разглеждат документи, които не са публично достояние. \"Последната седмица ще направим доклад, който да внесем за разглеждане от Народното събрание\", обясни още тя. Желю Бойчев от БСП заяви, че трябва да бъдат изслушани освен Дончев и Лиляна Павлова, както и Мирослав Боршош, и други хора. Освен това поиска в комисията да бъдат внесени и документи - всички решения на Министерски съвет и докладите към тях за отпускане на целеви средства на НДК за европредседателството. \"Трябва да имаме и решенията и заповедите на директора на НДК за тези средства, разходването им и процедурите за разходването\", каза Бойчев. Велислава Кръстева от ДПС предложи на изслушване да бъде извикан и Вежди Рашидов, който в качеството си на бивш министър на културата за известно време беше принципал на НДК. Румен Гечев от БСП пък предложи да има допълнителни заседания - или по две във вторник, или дори по едно и в понеделник, така че да са по две на седмица, защото въпросът касаел много пари и с три заседания според него не е възможно да се стигне до някакъв обективен доклад. \"Кашата е страхотна в НДК и няма как да се справим с по едно заседание. Трябва да се извикат и председателите на Управителния съвет, като един от тях изнесе в публичното пространство сериозни данни. Няма логика да викаме изпълнителният директор, другия орган на управление - не\", заяви Гечев. Той заяви, че иска да прочете и доклада на ДАНС, а не само да бъде изслушван шефа на ДАНС, тъй като нямал доверие на тази структура.", "date": "2017.07.06", "title": "ИЗВЪНРЕДНО В ПИК TV! Комисията за НДК нищи скандала с Боршош и парите за европредседателството - викат Томислав Дончев за обяснения (ОБНОВЕНА)"}
{"url": "http://pik.bg/%D0%BF%D1%81%D0%B8%D1%85%D0%BE%D0%B4%D0%B8%D1%81%D0%BF%D0%B0%D0%BD%D1%81%D0%B5%D1%80-%D0%B1%D0%B8%D1%8F%D1%87%D1%8A%D1%82-%D0%BE%D1%82-%D1%88%D0%B5%D0%B9%D0%BD%D0%BE%D0%B2%D0%BE-%D0%B7%D0%B0%D0%BC%D1%80%D0%B0%D0%B7%D1%8F%D0%B2%D0%B0%D0%BB-%D0%BA%D0%BE%D1%82%D0%BA%D0%B8-%D0%BD%D0%B5%D0%B3%D0%BE%D0%B2-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B7%D0%B0-%D1%82%D0%B5%D0%B6%D0%BA%D0%BE%D1%82%D0%BE-%D0%BC-news673087.html", "text": "Владимир Стоянов, който преби гинеколожка в \"Шейново\", е известен сред състудентите си като Владо Плацентата, а негов преподавател го описва като \"опасно луд\". На 1 юли Стоянов нападна и преби жестоко д-р Албена Гагова, след като тя отказала да му даде плацентата на новороденото му бебе. След побоя състуденти и познати на Стоянов разказаха в социалните мрежи за странните му увлечения. 37-годишният мъж бил вманиачен по вечния живот. В личния си блог в Гугъл той разказва за свои експерименти, при които замразявал живи котки и кучета, за да ги съживи след това и така да открие начин за вечен живот и връщане от отвъдното. В личния си профил във Фейсбук д-р Валери Велев от СБАЛ по инфекциозни и паразитни болести \"Проф. Ив. Киров\" цитира мнение на доцента по генетика, който е преподавал на Стоянов в Биологическия факултет на СУ. Биячът записал магистратура по генно и клетъчно инженерство там през 2014 г. \"Индивидът е опасно луд и със сигурност при нормален преглед не би могъл да си извади свидетелство от психодиспансер. Но за съжаление, СУ беше осъден за дискриминация на болни и инвалиди, поради което от години не се изисква вече подобно свидетелство за психическо здраве... Аз го късах три пъти на изпит и още два пъти го къса 100% единодушно свикана комисия. Но на третия път на комисията беше намекнато да го пусне с тройка, тъй като след всяка двойка следваха писма до премиери, президенти, министри, телевизии и вестници с хули и обиди към СУ. Така че казах на колегите от комисията да му пишат колкото решат, а аз ще се разпиша на протокола въпреки абсолютната му научна неукост и неграмотност\", цитира думите на генетика д-р Велев. Ръководителят на магистърската програма по генетика в СУ доц. Светослав Димов определя Стоянов като посредствен студент, който вярва, че прави наука. „Към преподавателите си, което не му прави чест, се отнасяше като към равни и мислеше, че е на тяхното ниво. С колегите си, не мога да кажа, но имаха проблеми. Например имат обща поща, на която да им се пращат материали. Той неколкократно им сменяше паролата или им изтриваше имейлите с материалите”, спомня си доц. Димов. Администраторът на групата \"Да спасим Западен парк\" отправя още по-сериозни обвинения срещу Стоянов в поста на д-р Валери Велев: \"Предполагам, вече всички чухте за \"юнака\", пребил акушерката в \"Шейново\". Този екземпляр ни е \"добър познат\", тъй като от две години живее в непосредствена близост до Западен парк и оттогава тормози както хората, които се опитват да стигнат до парка, така и съседите си. Едно от първите му \"геройства\" беше да прегради улицата с желязна порта, като по този начин блокира както достъпа до парка, така и достъпа на хората, които имат имоти на тази улица. След това нашият герой открадна 10 овце, едно магаренце и започна да се занимава с животновъдство върху 10 декара заграбени имоти в самия Западен парк. По някое време реши да \"облагороди\" заграбените имоти, като ги запали и изгори една от къщите в съседство. Слава Богу на парка му се размина горският пожар. Междувременно е бил превърнал къщата в разпределителен център за бежанци. \"Качулките\" са изкарали оттам няколко буса с емигранти. Хора, които са се опитвали да преминат по улицата към парка, споделиха, че е стрелял с пушка във въздуха и ги е гонил с брадви и ножове. За всичко това властите са били известени. Ние сме подавали сигнали за блокирания достъп до парка и \"животновъдството\" в него. Наистина от общината премахнаха железните порти, но полицията не е предприела никакви други мерки да озапти тоя луд и ето го резултата на лице. Пита се защо някой престъпник трябва да го покажат по телевизията, за да се задействат активно властите?\" Някои дори изказват притеснения, че отглежданите животни също са били с цел генетични опити, а д-р Валери Велев отговаря: \"Овцете са му за плаценти. Не се шегувам.\" В момента Владимир Стоянов е в ареста. Пред съда той заяви, че е невинен и няма никакви доказателства срещу него. Владимир Стоянов, който преби гинеколожка в \"Шейново\", е известен сред състудентите си като Владо Плацентата, а негов преподавател го описва като \"опасно луд\". На 1 юли Стоянов нападна и преби жестоко д-р Албена Гагова, след като тя отказала да му даде плацентата на новороденото му бебе. След побоя състуденти и познати на Стоянов разказаха в социалните мрежи за странните му увлечения. 37-годишният мъж бил вманиачен по вечния живот. В личния си блог в Гугъл той разказва за свои експерименти, при които замразявал живи котки и кучета, за да ги съживи след това и така да открие начин за вечен живот и връщане от отвъдното. В личния си профил във Фейсбук д-р Валери Велев от СБАЛ по инфекциозни и паразитни болести \"Проф. Ив. Киров\" цитира мнение на доцента по генетика, който е преподавал на Стоянов в Биологическия факултет на СУ. Биячът записал магистратура по генно и клетъчно инженерство там през 2014 г. \"Индивидът е опасно луд и със сигурност при нормален преглед не би могъл да си извади свидетелство от психодиспансер. Но за съжаление, СУ беше осъден за дискриминация на болни и инвалиди, поради което от години не се изисква вече подобно свидетелство за психическо здраве... Аз го късах три пъти на изпит и още два пъти го къса 100% единодушно свикана комисия. Но на третия път на комисията беше намекнато да го пусне с тройка, тъй като след всяка двойка следваха писма до премиери, президенти, министри, телевизии и вестници с хули и обиди към СУ. Така че казах на колегите от комисията да му пишат колкото решат, а аз ще се разпиша на протокола въпреки абсолютната му научна неукост и неграмотност\", цитира думите на генетика д-р Велев. Ръководителят на магистърската програма по генетика в СУ доц. Светослав Димов определя Стоянов като посредствен студент, който вярва, че прави наука. „Към преподавателите си, което не му прави чест, се отнасяше като към равни и мислеше, че е на тяхното ниво. С колегите си, не мога да кажа, но имаха проблеми. Например имат обща поща, на която да им се пращат материали. Той неколкократно им сменяше паролата или им изтриваше имейлите с материалите”, спомня си доц. Димов. Администраторът на групата \"Да спасим Западен парк\" отправя още по-сериозни обвинения срещу Стоянов в поста на д-р Валери Велев: \"Предполагам, вече всички чухте за \"юнака\", пребил акушерката в \"Шейново\". Този екземпляр ни е \"добър познат\", тъй като от две години живее в непосредствена близост до Западен парк и оттогава тормози както хората, които се опитват да стигнат до парка, така и съседите си. Едно от първите му \"геройства\" беше да прегради улицата с желязна порта, като по този начин блокира както достъпа до парка, така и достъпа на хората, които имат имоти на тази улица. След това нашият герой открадна 10 овце, едно магаренце и започна да се занимава с животновъдство върху 10 декара заграбени имоти в самия Западен парк. По някое време реши да \"облагороди\" заграбените имоти, като ги запали и изгори една от къщите в съседство. Слава Богу на парка му се размина горският пожар. Междувременно е бил превърнал къщата в разпределителен център за бежанци. \"Качулките\" са изкарали оттам няколко буса с емигранти. Хора, които са се опитвали да преминат по улицата към парка, споделиха, че е стрелял с пушка във въздуха и ги е гонил с брадви и ножове. За всичко това властите са били известени. Ние сме подавали сигнали за блокирания достъп до парка и \"животновъдството\" в него. Наистина от общината премахнаха железните порти, но полицията не е предприела никакви други мерки да озапти тоя луд и ето го резултата на лице. Пита се защо някой престъпник трябва да го покажат по телевизията, за да се задействат активно властите?\" Някои дори изказват притеснения, че отглежданите животни също са били с цел генетични опити, а д-р Валери Велев отговаря: \"Овцете са му за плаценти. Не се шегувам.\" В момента Владимир Стоянов е в ареста. Пред съда той заяви, че е невинен и няма никакви доказателства срещу него.", "date": "2017.07.06", "title": "ПСИХОДИСПАНСЕР! Биячът от \"Шейново\" замразявал котки, негов преподавател алармира за тежкото му състояние "}
{"url": "http://pik.bg/%D0%BE%D1%82-1-%D0%BE%D0%BA%D1%82%D0%BE%D0%BC%D0%B2%D1%80%D0%B8-%D1%81%D0%B8%D0%BD%D1%8F-%D0%B7%D0%BE%D0%BD%D0%B0-%D0%B4%D0%BE-18-%D1%87%D0%B0%D1%81%D0%B0-%D0%B2-%D1%81%D1%8A%D0%B1%D0%BE%D1%82%D0%B0-news673017.html", "text": "Синята зона в София в събота ще се плаща до 18 ч. Удължението влиза в сила от 1 октомври. Досега столичани плащаха за престой до 14 часа в почивния ден. Друга промяна, която ще се въведе от есента, е синята и зелената зона в работни дни да бъде от 8,30 до 19,30 часа. В момента платеното паркиране е от 8 часа до 19 часа. Вносителите на промените Зафир Здравков и Ваня Тагарева от ГЕРБ и Стефан Марков от Реформаторския блок мотивираха предложенията си с това, че трафикът през почивните дни не намалява и ще се въведе ред в паркирането. Ще бъдат въведени още 4700 места за платено паркиране в районите \"Средец\" и \"Лозенец\". В \"Средец\" ще бъдат разкрити 1193 платени паркоместа и отделно още 31 инвалидни. Те ще бъдат в участъка между булевардите \"Цариградско шосе\", \"Евлоги и Христо Георгиеви\", \"Михай Еминеску\" и улиците \"Мизия\" и \"Хан Омуртаг\". В \"Лозенец\" ще се въведат около 3500 платени места за паркиране. Там зелената зона ще обхване участъка между булевардите \"Евлоги и Христо Георгиеви\", \"Драган Цанков\", \"Джеймс Баучер\" и \"Черни връх\". Ваня Тагарева заяви, че включването на новите места в зоните ще струва 2 538 077 лева еднократно. Годишните приходи ще бъдат 4 630 937 лв., разходите 1 071 186 лева, а печалбата 3 559 751 лева.", "date": "2017.07.06", "title": "От 1 октомври: Синя зона до 18 часа в събота"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D1%82%D0%B0%D1%80%D0%B5%D1%86-%D1%81%D0%B5-%D1%83%D0%B4%D0%B0%D0%B2%D0%B8-%D0%B2-%D1%8F%D0%B7%D0%BE%D0%B2%D0%B8%D1%80-news673038.html", "text": "82-годишен от село Джелепско бил намерен мъртъв в микроязовир в землището на селото. Това съобщиха от Областната дирекция на МВР - Кърджали. Възрастният мъж излязъл вчера около 14.00 часа от дома си и отишъл да пере на микроязовира. По всяка вероятност се е подхлъзнал и е паднал във водата. При извършения оглед следи от насилие не са открити. Трупът е транспортиран за аутопсия в кърджалийската патоанатомия и установената причина за смъртта е удавяне. Образувано е досъдебно производство.", "date": "2017.07.06", "title": "Трагедия! Старец се удави в язовир"}
{"url": "http://pik.bg/%D0%B8%D0%B2%D0%B5%D0%BB%D0%B8%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D0%B8%D1%81%D0%BA%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B4%D0%B5%D0%BB%D1%84%D0%B8%D0%BD%D0%B8-%D0%BF%D0%BE%D0%BA%D0%BE%D1%81%D0%B5%D0%BD%D0%B8-%D0%BE%D1%82-%D0%BC%D0%BE%D1%80%D0%B1%D0%B8%D0%BB%D0%B8-news673008.html", "text": "През пролетта на тази година стана ясно, че причина за смъртността на делфините, чиито тела бяха взети за аутопсия и изследвания от италиански учен, е заразно заболяване – морбили. Какви са подробностите от заключенията на специалистите и актуалната ситуация с намерените мъртви китоподобни по българския бряг на Черно море през тази година? Това пита, чрез парламентарен въпрос, председателят на Комисията по околна среда и води Ивелина Василева министъра на околната среда и водите Нено Димов. Във въпроса е записано, че трите вида черноморски делфини – афала, муткур и обикновен делфин са защитени видове, включени в Приложение 3 на Закона за биологичното разнообразие. Съгласно законодателството е забранено тяхното обезпокояване, преследване, улавяне, избиване, а вземането на намерени мъртви екземпляри е позволено само по процедура, утвърдена от компетентния орган. Ивелина Василева обръща внимание, че през последните няколко години се регистрира увеличаване на броя на откритите мъртви делфини по крайбрежието. Това предизвика сериозно притеснение сред обществото и поради липса на потвърдено научно мнение, бяха лансирани различни предполагаеми причини. От страна на Министерството на околната среда и водите (МОСВ) бяха предприети редица инициативи, свързани с повишаване информираността за оказване на помощ на бедстващи китоподобни, както и с цел координиране на контрола и съгласуване на действията на всички органи, които имат отношение към проблема. За да бъдат установени причините за увеличената смъртност, Министерството на околната среда и водите се ангажира да намери подходящи тела за изследване и организира аутопсията. По покана на МОСВ и по препоръка на АКОБАМС за целта беше ангажиран италиански учен от университета в Падуа. В резултат от взетите проби и последващи лабораторни анализи в Италия, през пролетта тази година стана ясно, че причина за смъртността на морските бозайници е заразно заболяване – морбили.", "date": "2017.07.06", "title": "Ивелина Василева иска информация за делфини, покосени от морбили"}
{"url": "http://pik.bg/%D0%BC%D0%B5%D0%BB%D0%B5-%D0%BA%D0%BE%D0%BB%D0%B0-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B1%D0%B8%D0%BB%D0%B1%D0%BE%D1%80%D0%B4-%D0%BA%D1%80%D0%B0%D0%B9-%D0%BD%D0%BE%D0%B2%D0%BE-%D1%81%D0%B5%D0%BB%D0%BE-news673037.html", "text": "Кола катастрофира на пътя София-Варна край Ново село. Автомобилът се е забил в крайпътен билборд. Сигнал за инцидента е подаден около09:00 часа тази сутрин. Най-вероятно причината за катастрофата е неправилно изпреварване на колона от автомобили. Колата пътувала в посока София. Зад волана е седял 49-годишен мъж. С него пътували 40-годишна жена и 15-годишната им дъщеря. Жената и тийнейджърката са приети болницата във Велико Търново. Няма опасност за живота им.", "date": "2017.07.06", "title": "МЕЛЕ! Кола се заби в билборд край Ново село"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BC%D0%B0%D0%BB%D0%B0%D1%80%D0%B8%D1%8F-%D0%BF%D0%BB%D1%8A%D0%B7%D0%BD%D0%B0-%D0%B2-%D0%B3%D1%8A%D1%80%D1%86%D0%B8%D1%8F-news673026.html", "text": "Общо в 46 района на Гърция има увеличен риск от разпространение на малария, предупреждават от дирекция \"Надзор на заразните болести\". Започнаха да пръскат срещу комари в рисковите райони, но предупреждават и хората да са внимателни и да използват предпазни препарати. Засега са единични случаите на заразени от малария в Гърция и то при пациенти, пътували в африкански страни или сред имигрантите. Дори временно забраниха да участват в кръводаряване жителите на рисковите райони. Медиите информират кои са първите симптоми при заразяване, а лекарите приканват за повече бдителност.", "date": "2017.07.06", "title": "Внимавайте! Малария плъзна в Гърция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%BE%D0%B2-%D0%BE%D0%BF%D0%B0%D1%81%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%B0%D0%B2%D0%B0%D1%80%D0%B8%D1%80%D0%B0-%D1%86%D0%B8%D1%81%D1%82%D0%B5%D1%80%D0%BD%D0%B0-%D1%81%D1%8A%D1%81-%D1%81%D0%BF%D0%B8%D1%80%D1%82-news673095.html", "text": "Нов опасен инцидент на магистрала \"Тракия\" след жестоките верижни катастрофи вчера сутринта. Временно е затруднено движението в района на 145 км, посока Бургас. Превозните средства преминават само в лявата активна лента, екипи на Пътна полиция подпомагат движението. Около 12.00 часа днес е постъпил сигнал за аварирала на АМ \"Тракия“ цистерна, превозваща спирт. Тежкотоварният автомобил е в аварийната лента, няма теч. В района на 145 км на автомагистралата в посока към Бургас водачите да шофират с повишено внимание. Движението се осъществява само в лявата активна лента. Екипи на Пътна полиция са на място и подпомагат преминаването на моторните превозни средства.", "date": "2017.07.06", "title": "ИЗВЪНРЕДНО! Нов опасен инцидент на магистрала \"Тракия\"! Аварира цистерна със спирт"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D0%B8%D0%B7%D0%B4%D1%8A%D1%85%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%B0-%D0%B0%D0%B4%D0%B2%D0%BE%D0%BA%D0%B0%D1%82%D0%BA%D0%B0-news673028.html", "text": "На 47 години внезапно почина благоевградската адвокатка Жана Андонова. Тя е получила масивен инфаркт. Трагичният инцидент е станал вчера привечер. На адвокат Андонова и прилошало, извикан е спешен екип, но въпреки усилията на лекарите тя издъхнала. Адвокат Андонова е семейна и е майка на двама синове, съобщава СтрумаБГ. Единият е студент в Китай, а другият е ученик. Колегите й са шокирани от внезапната й кончина, тъй като довчера адвокат Андонова е била на работа и е изпълнявала служебните си задължения.", "date": "2017.07.06", "title": "Тъжна вест в Благоевград! Внезапно издъхна известна адвокатка"}
{"url": "http://pik.bg/%D0%B4%D0%BE%D0%BA%D0%BE%D0%B3%D0%B0-%D0%B6%D0%B5%D0%BD%D0%B0-%D0%B4%D0%B0%D0%B4%D0%B5-13-%D0%B1%D0%BE%D0%BD%D0%B0-%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news673035.html", "text": "59-годишна жена от Габрово дала на телефонни измамници 13 хил. лв., златни и сребърни накити, съобщиха от ОД на МВР. Измамата е станала вчера. Жената повярвала на злоумишлено обаждане, според което трябвало да помогне на полицията да задържи телефонни измамници. Тя оставила плик с пари в левове и валута, както и бижутата си, на посочено от измамниците място. По случая е започнало досъдебно производство. От полицията отново припомниха, че искането на пари по телефона е знак за измама и призоваха хората да не се доверяват на съмнителни обаждания.", "date": "2017.07.06", "title": "Докога? Жена даде 13 бона на телефонни измамници"}
{"url": "http://pik.bg/%D0%B0%D0%BB-%D0%B1%D0%B0%D0%BD%D0%BE-%D1%81%D0%B5-%D0%B6%D0%B5%D0%BD%D0%B8-%D1%82%D0%B0%D0%B9%D0%BD%D0%BE-%D0%B2-%D0%B1%D0%B5%D0%BB%D0%B0%D1%80%D1%83%D1%81-news673023.html", "text": "Класикът на италианската музика Ал Бано, който очакваме на 5 октомври за неповторим концерт със Софийска филхармония, планира сватба в Беларус, Минск, съобщават италианските медии. Темата за тайния брак на музикалната звезда стана силно обсъждана след официалния развод на жената до него - Лоредана Лечизо. Ал Бано и Лоредана имат две деца.", "date": "2017.07.06", "title": "Ал Бано се жени тайно в Беларус"}
{"url": "http://pik.bg/%D0%BD%D1%83%D0%B4%D0%B8%D1%81%D1%82%D0%B8%D1%82%D0%B5-%D0%B2-%D0%BD%D0%B5%D0%BC%D0%B8%D0%BB%D0%BE%D1%81%D1%82-%D1%82%D1%83%D1%80%D0%B8%D1%81%D1%82%D0%B8-%D0%B8%D1%81%D0%BA%D0%B0%D1%82-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%82%D1%83%D1%80%D0%B8%D0%B7%D0%BC%D0%B0-%D0%B4%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B8-%D0%B4%D0%BE%D1%81%D1%82%D1%8A%D0%BF%D0%B0-%D0%B8%D0%BC-%D0%B4%D0%BE-%D0%BF%D0%BB%D0%B0-news673027.html", "text": "Ограничаване на нудистите по плажовете предлагат туристи по родното Черноморие. Такива са част от исканията на почиващите по родните плажове, които са отправени на телефона за сигнали на министерството на туризма, съобщиха от ведомството. Повечето оплаквания са неоснователни или не касаят министерството на туризма, обясняват още от ведомството. От всички сигнали едва около 10% са наистина насочени към управлението на морските плажове. Всички те са били проверени, като най-често ресорното министерство е сезирано за размера на свободната зона на ивиците, посочват още от министерството. Такива сигнали са постъпили за Св. Влас - централен, Слънчев бряг, Равда, Нестинарка, Китен, Несебър, Созопол. Летовниците предлагат и да се направи промяна в нормативната уредба, но не дават конкретни предложени и идеи. Според информацията им от началото на сезона до края на миналата седмица са получени общо близо 70 сигнала на горещата телефонна линия към министерството. Най-често жалбите се подават от българи и руснаци, а основно сигналите идват от Слънчев бряг, Албена и Лозенец.", "date": "2017.07.06", "title": "Нудистите в немилост! Туристи искат министерството на туризма да ограничи достъпа им до плажовете"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%B0-%D1%81-%D0%B8%D1%82%D0%B0%D0%BB%D0%B8%D1%8F-%D0%B7%D0%B0-%D0%B1%D0%B5%D0%B6%D0%B0%D0%BD%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-news673046.html", "text": "Федералното правителство на Германия изрази солидарност с Италия в бежанската криза, съобщава националният ежедневник\"Франкфуртер алгемайне цайтунг\". Преди откриването на международна конференция по въпросите на миграцията в Рим, Берлин с нищо не показа, че има желание да приеме на територията на страната повече бежанци от предвиденото. Държавният секретар към Министерството на външните работи, Михаел Рот, заяви, че решението на проблема трябва да бъде намерено в Африка. \"Ние трябва да решаваме належащите проблеми на миграцията не само в Средиземно море“, коментира германският политик. След затварянето на Балканския маршрут по-голямата част от бежанците предприемат опит да достигнат Европа през Средиземно море до Италия, отправяйки се на опасното пътуване от либийското крайбрежие. Ето защо са необходими действия в Африка, уверени са в Берлин.", "date": "2017.07.06", "title": "Германия солидарна с Италия за бежанската криза"}
{"url": "http://pik.bg/%D0%B8%D0%B7%D0%B2%D0%B5%D1%80%D0%B3-%D0%BC%D1%8A%D0%B6-%D1%89%D0%B5-%D0%BB%D0%B5%D0%B6%D0%B8-9-%D0%B3-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%BB%D0%BE%D0%B2%D0%BE-%D1%81%D0%BD%D0%BE%D1%88%D0%B5%D0%BD%D0%B8%D0%B5-%D1%81-%D0%B4%D0%B5%D1%82%D0%B5-news673032.html", "text": "По внесен обвинителен акт на Софийска районна прокуратура, на 04.07.2017 г. Софийският районен съд постанови осъдителна присъда спрямо Т.Б. С първоинстанционната присъда на Б. е наложено ефективно наказание „Лишаване от свобода“ за срок от девет години при първоначален строг режим в съответствие с направеното в хода на пледоариите по делото искане от прокурора. Б. е предаден на съд от Софийската районна прокуратура за извършени от последния действия на полово сношение с лице от същия пол, ненавършило 14-годишна възраст, чрез използването на положение на зависимост и надзор. За посоченото престъпление е предвидено наказание „Лишаване от свобода“ за срок от три до дванадесет години. В хода на съдебните пледоарии прокурорът е поискал от съда подс. Б. да бъде осъден ефективно при превес на отегчаващите вината му обстоятелства. Представителят на държавното обвинение е аргументирал искането си за определяне на наказание на подс. Б. в размер около десет години лишаване от свобода, независимо от обстоятелството, че последният е неосъждан /реабилитиран/, с изключително високата обществена опасност на извършеното от него деяние. Действията на полово сношение са били осъществени от подсъдимия през 2012 г. спрямо сина, тогава седемгодишен, на жената, с която Б. живеел на семейни начала. Тъй като последната ходела на работа, през деня детето оставало само с подсъдимия в жилището им в гр. София. Б., който следвало да се грижи за него в отсъствието на майка му, се възползвал от това положение, осъществявайки полов контакт с детето въпреки волята му.", "date": "2017.07.06", "title": "ИЗВЕРГ! Мъж ще лежи 9 г. зад решетките заради полово сношение с дете"}
{"url": "http://pik.bg/%D1%82%D1%83%D0%B8%D0%BD-%D0%BF%D0%B8%D0%B9%D0%BA%D1%81-%D0%B1%D0%B0%D1%89%D0%B0-%D0%BF%D0%BE%D0%B3%D1%80%D0%B5%D0%B1%D0%B0-%D1%81%D0%B8%D0%BD%D0%B0-%D0%BD%D0%BE-%D1%81%D0%BB%D0%B5%D0%B4-11-%D0%B4%D0%BD%D0%B8-%D1%81%D0%B5-%D1%81%D0%BB%D1%83%D1%87%D0%B8-%D0%BD%D0%B5%D1%89%D0%BE-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-news673039.html", "text": "Баща погреба сина си, след 11 дни обаче получи обаждане от него. През май 82-годишният Франк Кериган от Калифорния научава страшната новина, че 57-годишният му син е починал. Франк-младши е с психически проблеми и е спял на улицата. Съкрушеният баща иска да види тялото, но съдебните медици му казали, че няма нужда, тъй като тялото е идентифицирано по пръстовите отпечатъци, пише \"Гардиън\". Франк започва да подготвя погребението на сина си. Съкрушено от мъката семейството дори не събира сили да погледне за по-дълго трупа в ковчега. Ако го бяха сторили обаче, щяха да видят, че… това е друг човек. Те разбират това след 11 дни на скръб, когато Франк получава обаждане от свой приятел, който му съобщава, че Франк-младши е жив и се намира в задния му двор. Оказва се, че съдебните медици всъщност не са могли да извършат идентификацията по пръстови отпечатъци и затова са използвали негова стара снимка от шофьорската книжка. При повторното изследване на трупа се оказва, че отпечатъците са на съвсем друго лице. Семейството планира да съди властите, защото не са опитали да разпознаят трупа по правилен начин, тъй като е бездомен.", "date": "2017.07.06", "title": "ТУИН ПИЙКС! Баща погреба сина, но след 11 дни се случи нещо невероятно"}
{"url": "http://pik.bg/%D0%BD%D0%BE%D0%B2%D0%BE-20-%D0%BD%D0%B5%D0%B4%D0%BE%D1%81%D0%BF%D0%B8%D0%B2%D0%B0%D0%BD%D0%B5%D1%82%D0%BE-%D0%B5-%D0%BF%D0%BE%D0%BB%D0%B5%D0%B7%D0%BD%D0%BE-%D0%B7%D0%B0-%D0%BF%D1%81%D0%B8%D1%85%D0%B8%D0%BA%D0%B0%D1%82%D0%B0---%D0%B5%D1%82%D0%BE-%D0%B7%D0%B0%D1%89%D0%BE-news672794.html", "text": "Недоспиването понякога може да бъде полезно, показаха учени от Националния център по неврология и психиатрия в Токио. Тъй като една от основните функции на съня е да помага на новите спомени да улегнат, избягването му може да предпази психиката ни от насаждането на неприятни травми. Често след натоварваща случка ние инстинктивно оставаме с отворени очи. Специалистите напомнят, че сънят е изключително важен при запаметяването на нова информация. Той спомага за пренасянето й от краткосрочната към дългосрочната памет, в която данните могат да останат месеци и години. Ето защо отвсякъде слушаме за вредите от хроничното лишаване от сън, пише РБК.ру. Понякога обаче се случват неща, които по-добре и да не си спомняме. Катастрофи, военни операции, насилие, травми - всичко това може да доведе до болестно състояние, което психолозите наричат посттравматично стресово разстройство (ПТСР). Токийските невролози експериментирали с група доброволци, на които показали видеоматериали или със спокойно улично движение, или с неочаквана катастрофа. След това на половината от участниците позволили да се наспят спокойно, докато останалите били накарани да будуват. През следващите дни учените тествали страха на доброволците от автомобилното движение както по поведенческите реакции, така и според физическите показатели. Оказало се, че лишаването от сън помогнало на половината хора да се избавят от насаждането на страх от пътищата, пише \"Обекти\". Ръководителят на проучването д-р Кеничи Курияма обясни значимостта на случилото се. \"Лишаването от сън след травматично събитие може да предотврати развиването на посттравматично стресово разстройство. Данните, които получихме, могат да изяснят функционалната роля на острата инсомния (хронично безсъние) при хората и да помогнат за разработването на стратегия за профилактично ограничаване на съня с цел предотвратяването на ПТСР.\"", "date": "2017.07.06", "title": "Ново 20! Недоспиването е полезно за психиката - ето защо"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B6%D0%B5%D1%81%D1%82%D0%BE%D0%BA%D0%B0-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2--news673034.html", "text": "Корнелия Нинова скочи срещу Бойко Борисов и ГЕРБ от парламентарната трибуна по време на обсъждането на Закона за отбраната и въоръжените сили. Според нея зад вносителите стои имунно премиерът. Лидерът на БСП подчерта, че с тази мярка отнемат правомощия на президента Румен Радев. \"Не се опитвайте да опитомявате президента, няма да успеете. Ще се провалите в това. Проваляйки се в тази лична битка, ще съсипете държавата и държавността\", размаха пръст от трибуната соцлидерката. Тя предупреди парламентарната група на ГЕРБ, че ако приемат този текст, ще го внвесат в Конституционния съд. \"Законопроектът на ГЕРБ за отбраната и въоръжените сили е нова атака срещу президента - спрете войната с държавния глава, нямате насреща Росен Плевнелиев\", отсече Нинова.", "date": "2017.07.06", "title": "ИЗВЪНРЕДНО И ПЪРВО В ПИК! Жестока престрелка в парламента! Корнелия Нинова скочи на Борисов: Не се опитвайте да опитомявате президента"}
{"url": "http://pik.bg/%D0%BF%D1%83%D1%82%D0%B8%D0%BD-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D1%81%D0%B0-%D1%81%D0%BA%D1%80%D0%B8%D1%82%D0%B0-%D1%84%D0%BE%D1%80%D0%BC%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D0%BA%D1%86%D0%B8%D0%BE%D0%BD%D0%B8%D0%B7%D1%8A%D0%BC-news672993.html", "text": ". Русия подкрепя отворената и основана на правила търговия за стимулиране на глобалния растеж, но санкциите, наложени срещу Москва, са \"скрита форма\" на протекционизъм, заяви в в навечерието на срещата на Г-20 президентът Владимир Путин, предава Ройтерс „Убеден съм, че само отворените търговски отношения, основани на единни норми и стандарти, може да стимулират растежа на световната икономика и да подкрепят прогресивното развитие на междуправителствените отношения\", пише Путин в статия, публикувана в германското икономическо издание \"Ханделсблат\" в четвъртък. Путин подчертава, че протекционизмът става все по-разпространена поведенческа норма. \"И едностранно наложени и политически мотивирани санкции върху инвестициите, търговията и по-специално върху трансфера на технологии, се превръщат в негова скрита форма\", пише руският президент за изданието. \"Според нас такива санкции не само нямат перспектива, но и противоречат на принципите на Г-20 за взаимодействие в интерес на всички страни по света\", е заключението на руския лидер.", "date": "2017.07.06", "title": "Путин: Санкциите срещу Русия са скрита форма на протекционизъм"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%86%D0%B8-%D0%BF%D1%80%D0%BE%D1%83%D1%87%D0%B2%D0%B0%D1%82-it-%D1%81%D0%B5%D0%BA%D1%82%D0%BE%D1%80%D0%B0-%D0%BD%D0%B8-news673019.html", "text": "Проекти на обща стойност над 3 млн. лв. в областта на информационните технологии и аутсорсинга са стартирали от началото на 2017 г., като благодарение на тях се разкриват над 400 нови работни места. Това стана ясно по време на среща на зам.-министъра на икономиката Александър Манолев с представители на The Independent Advisory Network - една от най-големите британски консултантски групи. Гостите са на посещение в България, за да проучат възможностите за инвестиции в сектора на информационните и комуникационни технологии (ИКТ) и аутсорсинга. Представителите на британската консултантска група подчертаха, че има конкретен интерес от техни клиенти да изнесат част от дейността си в региона. Целта на посещението е проучвателна, тъй като България има редица предимства - географско положение, достъп до единния европейски пазар, значителни традиции в сектора и др. Бизнесът оценява високо и квалификацията на заетите в сектора. Наличието на големи чуждестранни компании, които вече оперират в този сектор у нас, също бе отчетено като предимство. За представителите на The Independent Advisory Network е много важна и информацията, която ще получат от бизнеса, който работи на място, затова на срещата присъстваха представители на компаниите \"Булпрос\", \"Скейл фокус\", \"Куестърс България\" и \"EHS Consulting\". \"ИКТ и аутсорсинга е сред най-бързо развиващите се сектори на българската икономика, който през последните години отбелязва устойчив ръст\", каза зам.-министър Манолев. По думите му от 2013 г. до сега са стартирали проекти по Закона за насърчаване на инвестициите в тази област на обща стойност близо 20 млн. лв, които разкриват 2700 работни места. Той акцентира, че се полагат усилия за подкрепа на чуждестранните инвеститори, като страната ни може да предложи макроикономическа и финансова стабилност, запазване на най-ниските данъци в ЕС, ниски нива на оперативните разходи и др. \"Основен приоритет за правителството е намаляване на административната и финансова тежест за бизнеса, което в някои случаи също се явява преграда пред чуждите капитали\", подчерта Александър Манолев.", "date": "2017.07.06", "title": "Британци проучват IT сектора ни"}
{"url": "http://pik.bg/%D0%BA%D0%BE%D1%89%D1%83%D0%BD%D1%81%D1%82%D0%B2%D0%BE-%D0%B8%D0%B7%D1%80%D0%BE%D0%B4-%D0%B5%D0%B4%D0%B2%D0%B0-%D0%BD%D0%B5-%D0%BE%D1%82%D1%80%D0%BE%D0%B2%D0%B8-%D0%B4%D0%B5%D1%86%D0%B0-%D0%B2-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%BF%D0%B0%D1%80%D0%BA-%D1%81%D0%BD%D0%B8%D0%BC%D0%BA%D0%B8-news673009.html", "text": "Истинско кощунство се е случило в парка в Слатина, алармира певицата Виктория Терзийска. Само преди няколко месеца беше открита ремонтирана детска площадка от общината и беше поставен голям ксилофон, на който децата да свирят. Оказва се, че само седмици по-късно някой е напълнил музикалния инструмент със силиконова пяна. \"За щастие община Слатина веднага го почисти, но инструментът вече няма същия звук. Не знам какво би накарало един човек да постъпи по този начин\", недоумява певицата пред Би Ти Ви. Тя разказва, че малки деца са станали жертва на пяната, след като силно отровният материал им се е полепил по косите. Днес децата са остригани, но пък за щастие са живи и здрави, защото пяната е силно отровна.", "date": "2017.07.06", "title": "КОЩУНСТВО! Изрод едва не отрови деца в столичен парк (СНИМКИ)"}
{"url": "http://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B4%D1%8A%D1%80%D0%B6%D0%B8-%D0%B2-%D0%BA%D0%B0%D0%BF%D0%B0%D0%BD-20-%D1%85%D0%B8%D0%BB-%D1%86%D0%B8%D0%B2%D0%B8%D0%BB%D0%BD%D0%B8-%D0%B2-%D0%BC%D0%BE%D1%81%D1%83%D0%BB-news673031.html", "text": "До 20 хил. цивилни са хванати в капан в контролираните от близкоизточната радикална групировка „Ислямска държава“ райони на стария град в Мосул, които иракската армия се опитва да отвоюва. Това показват данни на ООН, предава Франс прес . След 11-месечна кампания на иракската армия, джихадистите бяха изтласкани от голяма част от Мосул, но все още контролират части от него, а водените сражения са изключително тежки. Това поставя местните жители в „изключителна опасност“, алармира хуманитарният координатор на ООН Лиз Гранде. „Нашата оценка на този етап е, че в крайните части на Стария град може да има до 15 хил. цивилни, вероятно дори до 20 хил. Хората, които са все още в капан, са в ужасно състояние\", изправени пред недостиг на храна, предупреди Гранде.", "date": "2017.07.06", "title": "\"Ислямска държава\" държи в капан 20 хил. цивилни в Мосул"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-%D0%B2-%D0%B3%D0%B5%D1%80%D0%B1---%D0%BA%D0%B5%D1%87-%D1%81%D0%B1-news673036.html", "text": "„Няма битка на лобита в ГЕРБ по казуса с НДК.“ Ееех, как яко звучи това! Поетично! С фентъзи блясък. Мернах това заглавие тези дни и реших да го отворя с подозрение, убеден, че медиите пак са дали думата на някой квартален луд, който приема виденията си за автентична реалност. После спрях с хиленето и леко се задавих. Установих, че това твърдение е мисловен продукт на Цветан Цветанов. Стана ми леко меланхолично. Тъжно е да гледаш есента на един бивш министър, превърнат днес в гаулайтер на парламентарната група на ГЕРБ, за да не се пречка много-много из краката на Бойко Борисов. Обществото обаче не е заседание на парламентарната група на ГЕРБ. Убеден съм, че там гледат Цветанов с обожание, смеят се и на най-тъпия му виц и си счупват краката да му слугуват, а, знам ли, Спас Гърневски може би редовно му пише и оди. Умее ги тези неща човекът. За да изречеш подобна неистина, трябва или да умееш много да изкривяваш реалността в мозъка си, или като щраус-тийнейджър да се опитваш да си скриеш главата, но не в пясък, а в асфалт. Битката на лобитата в ГЕРБ не може да бъде заличена с думи, не може да бъде скрита, няма как да се пусне завеса и публиката да забрави какво видя и на какво я направиха ужасен свидетел. И понеже нямам интелектуалните умения на Цветан Цветанов да криволича като скиор из реалността, ще се опитам съвсем накратко да синтезирам огнените осколки от Голямата Война на Лобитата в ГЕРБ. Войната на тронове в ГЕРБ. А всеки, който е гледал сериала, знае, че там главните герои умират като мухи, така че сагата около НДК със сигурност ще вземе много жертви, просто тепърва ни предстои да видим имената. И така, нека да започнем. На 26 юни, понеделник, министърът по европейското председателство Лиляна Павлова уволни шумно шефа на НДК Мирослав Боршош. Официалните мотиви звучаха така, все едно луд учен се опитва да натика миксер в червата на своята жертва: \"Налице е системно неизпълнение на указания, дадени от страна на едноличния собственик на капитала, както и системно неизпълнение на решения на Съвета на директорите. Също така действията на досегашния изпълнителен директор поставят под съмнение както доброто финансово управление на дружеството, така и е застрашено изпълнението на всички дейности по привеждането на сградата на НДК за нуждите на Председателството\". Това е дипломатически начин да се каже, че Боршош прави каквото си иска в поверената му институция и че от нея са изчезнали много пари. Уволненият реши да се изпъчи героично пред обществото и в статус във „Фейсбук“ обяви, че отказва да подписва под натиск обществени поръчки \"и в условия, които не отговарят на правилата и закона\". Ден по-късно ситуацията претърпя драматичен обрат. След среща при премиера стана ясно, че Боршош е възстановен на поста си, а и че НДК отново минава под разпореждане на Министерството на културата, тоест че бива взето от Лиляна Павлова. След подобен шамар в други страни се хвърлят оставки и след правителствени кризи, но Павлова преглътна унижението. Дори благодари на премиера, че й взима НДК. Нещо, което е трудно да бъде осмислено със здрав разум, но пък издава авторитарната атмосфера, която е сковала правителството. И накрая, на третия ден, историята се извъртя още един път. Боршош сам реши да се оттегли, докато траят проверките в НДК. Всъщност дали го е решил сам, продължава да бъде дискусионен въпрос, защото според доста сериозни информации е имало посещение на европейски посланици при Борисов, които са му казали, че е пълен абсурд срещите по Председателството да се провеждат на място, което е свързано с корупционни схеми. И така машината съвсем зацикли. Сега дайте набързо да се оправим в тази интелектуална бъркотия, както и да видим защо изречението на Цветанов, цитирано в началото, е хвърляне на прах в очите. Дотук е ясно едно - корупция и схеми в НДК има. Въпросът е да се установи кой е в тяхното дъно. Павлова обвини Боршош в отклоняване на средства, а той - в натиск за подписване на обществени поръчки, които не се съобразени със закона. Тоест няма страна, която да твърди, че престъпление не съществува. Или Боршош е хванат с кръв по ръцете, или Павлова е корупционер до мозъка на костите си. Разбира се, чисто логически съществува вариант нито Боршош, нито Павлова да казват истината, но тогава това също е огромен скандал, защото две фигури от подобен мащаб да дрънкат врели-некипели, е повече от странно. И има още един логически вариант - и Боршош да е свил парите, и Павлова да го е карала да подписва поръчки под натиск - тогава имаме мегаскандал. Но няма вариант, в който тази драма да приключи с това, че всички са невинни. Заради това уверенията, че нямаме война на лобита в ГЕРБ, звучи като абсурден виц. Двата клана в ГЕРБ са се хванали гуша за гуша и са готови да унищожат дори европейското председателство, но да не се пуснат, докато единият от тях не спре да мърда. А уж Председателството беше топприоритетът, оптималната точка на консенсус, перлата в короната на ГЕРБ. Със скандала в НДК стана ясно, че схемите като раков тумор напълно са разтърсили политическото тяло на управляващата партия, която влезе в остра вътрешна битка. Между другото - случката показа, че политическите позиции на Лиляна Павлова силно се клатят. Още когато я видяхме като министър на европейското председателство, а не на регионалното развитие, стана ясно, че буреносни облаци са се струпали над главата й. Но миналата седмица Бойко Борисов посече вероятно най-смелото решение в нейната политическа кариера и това показа, че Павлова се срива в партийната йерархия и ако иска още 1000 верноподанически статуса, може да напише, но трудно ще спре падението си. За сметка на това май Румяна Бъчварова е възстановила политическата си сила и мощ, което прелива енергия и на Боршош, особено като се имат предвид близките отношения помежду им. Бъчварова бе сложена на осмо място в софийска листа на ГЕРБ и мнозина отписаха политическото й бъдеще. Но ето че тя се завърна като терминатор, който е бил в поправка, отново стана шеф на кабинета на Борисов и май тя е в основата на ударите срещу Павлова, осмелила се да рита нейния фаворит Боршош. Дуото Бъчварова-Боршош очевидно днес е на власт в ГЕРБ и в сърцето на Бойко Борисов. Павлова го разбра по трудния начин и вероятно ще плати с кариерата си за липсата на повече сетива. Проблемът е, че този скандал съвсем не опира единствено до битката на лобитата в ГЕРБ, до кеч-сблъсъка на Румяна Бъчварова с Лиляна Павлова. Тук става дума за сърцевината на корупцията, която е обхванала българското общество и която вече не познава морални граници. Дори ремонтът на НДК се превърна в схема за източване. Говори се за едни 50 милиона. 50 милиона само от НДК. Ами колко са присвоени от другите схеми? Някой дали е наясно? Някой дали изобщо поставя борбата с корупцията като автентичен приоритет. Защото темата НДК вероятно ще бъде удавена в парламентарни процедури и интриги, за да не може нито един случаен зрител да си даде сметка за вледеняващия мащаб на кражбата. Всъщност това е проблемът на „Борисов 2“, който при „Борисов 3“ стана огромен - когато нямаш идея какво да правиш, тогава затъваш в пясъците на безвремието. А когато безвремието установи своята диктатура, клановете се събуждат и влизат в битка, а дори и Борисов не знае как да я спре. А и дори не е ясно дали иска да я спре, защото той зае страна, което беше много комарджийски ход. Хазартната политика е бляскава, има тръпка, но точно в този случай тя крие голям капан, който отново и отново ще се отваря в кошмарите на премиера. И ако трябва да си говорим за другите форми на корупция, то има и корупция на духа. Прочетох как няколко лакирани интелектуалци, от тези превзетите, които обичат да използват думите \"свирка\" и \"дискурс\" в едно изречение, изпадат в патетична защита на Боршош, сравнима с леенето на сълзи от едновремешната интелигенция пред Тодор Живков. Не знам какви хонорари им е давал господарят на сърцето на Бъчварова, не ми е ясно в какви схеми ги е оплел, но подобна лиготия показва защо думата \"интелектуалец\" е напълно дискредитирана в нашето общество. Значи битката на умните и красивите беше просто да се докопат до кладенчето на Боршош, където той да ги пои с хладка вода и раздути хонорари? Фейсбук елегиите и мелодраматичните тонове показват, че България е катастрофирала и на естетическо ниво. Единственото, което събужда интелигенцията, е, когато е застрашена нейната хранилка. През останалото време тя се носи в безвремието и не е чудно, че българите се научиха да живеят без нея. Ето как успяхме да поставим под риск дори най-грандиозния пърформанс, измислян от политическата класа - якото слагане пред началниците. Просто от това свинство изплуваха много сенки и мътни води. Искахме ефектност, а го направихме по български. Яко, а?", "date": "2017.07.06", "title": "САМО В ПИК И \"РЕТРО\"! Александър Симов с ексклузивен коментар: Игра на тронове в ГЕРБ - кеч сблъсъкът Румяна Бъчварова-Лиляна Павлова върна бившата вътрешна министърка като терминатор в политиката"}
{"url": "http://pik.bg/%D0%BE%D1%89%D0%B5-%D0%B4%D0%B2%D0%B0%D0%BC%D0%B0-%D0%BD%D0%B0%D1%88%D0%B5%D0%BD%D1%86%D0%B8-%D1%81%D0%B0-%D0%B8%D0%B7%D0%BF%D1%80%D0%B0%D0%B2%D0%B5%D0%BD%D0%B8-%D0%BD%D0%B0-%D1%81%D1%8A%D0%B4-%D0%B2-%D1%82%D1%80%D0%B8%D0%BD%D0%B8%D0%B4%D0%B0%D0%B4-%D0%B8-%D1%82%D0%BE%D0%B1%D0%B0%D0%B3%D0%BE-%D0%B7%D0%B0-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%86%D0%B8%D1%8F-%D0%B2%D1%8A%D1%80%D1%85%D1%83-%D0%B1%D0%B0%D0%BD%D0%BA%D0%BE%D0%BC%D0%B0%D1%82-news672989.html", "text": "Trinidad and Tobago Guardian Online, цитиран от \"Фокус\". Двамата граждани на България бяха изправени пред съда в Порт Ъф Спейн, столицата на Тринидат и Тобаго, по обвинения за манипулация върху банкомат, съобщава електронното издание Срещу Даниел Неделчев и Емил Михалев са повдигнати обвинения по-малко от седмица, след като двама други български граждани бяха арестувани и обвинени в подобни престъпления. По-рано полицията съобщи, че Димитър Георгиев, 47-годишен рибар, и Тончо Тончев, 22-годишен студент, са обвинени в измама с банкомат. Според правоохранителните органи двамата мъже притежават машина за издаване на дубликати на карти. Те отговарят пред магистратите за нарушение на Закона за електронния трансфер на средства. На свой ред Неделчев и Михалев не се признаха за виновни за обвиненията. Те бяха задържани под стража. Адвокатът им заяви, че поради езиковата бариера тя не е в състояние да обясни обвиненията на своите клиенти, които в крайна сметка може да вземат решение да признаят вината си. По време на изслушването в съда бяха повикани преводачи, наети по-рано за процеса срещу Георгиев и Тончев. Уточнява се, че инцидентите, за които търсят отговорност от четиримата българи, са отделни и вероятно нямат връзка.", "date": "2017.07.06", "title": "Още двама нашенци са изправени на съд в Тринидад и Тобаго за манипулация върху банкомат"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B5%D1%84%D0%B8%D1%80-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B3%D1%83%D1%88%D0%B0-%D0%B7%D0%B0-%D0%B3%D1%83%D1%88%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%B3%D1%80%D0%B8%D0%BF%D0%B5%D0%BD%D0%B8%D1%82%D0%B5-news672977.html", "text": "Лют скандал се разигра в ефира на сутрешния блок на нова телевизия заради изтребителите \"Грипен\". Депутатите от ГЕРБ и БСП Маноил Манев и Жельо Бойчев се хванаха гуша за гуша има ли роля президентът Румен Радев в избора от кого да купуваме самолетите и защо точно този модел ще трябва да взимаме. \"Разиграва ни се един театър. Със създаването на тази комисия, която да проверява случая, всъщност вие забавяте процеса за модернизация на армията и купуването на изтребители\", каза Жельо Бойчев. \"ГЕРБ няма никакъв проблем с това да се изсясняват всички обстоятелства около нещо, което струва 1,5 млрд. лв. Свещени крави в партията ни. Нас ни интересуват само обстоятелствата, при които трябва да се изхарчат 1,5 млрд. лв.\", скочи Маноил Манев. \"ГЕРБ не коментира такива личностни нападки, жълтини, неща, които нямат отношение към страната. Ние се занимаваме с политика. Няма да коментираме неща, които говори някой, когато изтърва нервите си. Интересува ни само модернизацията на армията ни\", каза Маноил Манев като коментар на думите на президента Радев, че Цветанов разбира от апартаменти, а не от самолети. \"Борисов коментира под път и над път Радев. Истина е, че решение на МС за класиране и избор за изтребителите няма. За пореден път лъжете българските граждани. Когато казвате, че искате да се изяснят всички факти, вие забавяте цялата процедура\", отвърна Жельо Бойчев. Нервите се нажежиха и двамата депутати продължиха да се надвикват в желанието си да покажат коя партия повече лъже. Наложи се водещите да ги прекъснат грубо и да включат новините.", "date": "2017.07.06", "title": "СКАНДАЛ В ЕФИР! Депутати се хванаха гуша за гуша заради Румен Радев и грипените"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D0%BE%D0%B4%D1%85%D0%B2%D0%B0%D1%89%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%B8-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8%D1%82%D0%B5-%D1%81%D0%B8%D0%BB%D0%B8---%D0%B3%D0%BB%D0%B5%D0%B4%D0%B0%D0%B9%D1%82%D0%B5-news672999.html", "text": "Парламентът ще разгледа промени в Закона за отбраната и въоръжените сили, касаещи фигурата на постоянния секретар на отбраната. Това предвижда програмата за работа на Народното събрание . Законопроектът е внесен от парламентарната група на ГЕРБ и ще бъде разгледан на първо четене. С него се предлага ново изискване към постоянния секретар на отбраната, според което той трябва да има професионален опит на ръководна длъжност в администрацията. Със законопроекта се предлага още изискване за изслушване в Комисията по отбрана на офицерите, предложени за удостояване с висши офицерски звания. Н а вниманието на народните представители се поставя и доклад на Временната комисия за проучване на случаите на неизплатени заплати. Депутатите ще гласуват на второ четене и промените в Закона за Българската агенция по безопасност на храните, чийто вносител е Министерски съвет.", "date": "2017.07.06", "title": "ИЗВЪНРЕДНО В ПИК TV! Парламентът подхваща Закона за отбраната и въоръжените сили - гледайте НА ЖИВО"}
{"url": "http://pik.bg/%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BC%D0%B2%D1%80-%D1%81%D1%82%D0%B5%D1%84%D0%B0%D0%BD-%D0%B1%D0%B0%D0%BB%D0%B0%D0%B1%D0%B0%D0%BD%D0%BE%D0%B2-%D0%BD%D0%B5-%D0%BC%D0%B8-%D1%85%D0%B0%D1%80%D0%B5%D1%81%D0%B2%D0%B0-%D1%83%D0%BB%D1%82%D0%B8%D0%BC%D0%B0%D1%82%D0%B8%D0%B2%D0%BD%D0%B8%D1%8F%D1%82-%D1%82%D0%BE%D0%BD-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%BF-news672987.html", "text": "\"Не ми харесва ултимативния тон на протеста на полицаите. Ниско платени са, абсолютно съгласен съм. Но много моля синдикатите да се съобразят с положението в държавата. Не може да плашат с протести по време на европредседателството. Виждаме, че терористите удрят, когато има значими събития. Кой е сигурен, че сме застраховани\", каза в ефира на нова телевизия заместник-министърът на вътрешнияте работи Стефан Балабанов. Според него се оголва сигурността на страната по време на европредседателството. Един млад полицаи получавал заплата от 900 лв. чисто, а учителите, които са ги учили взимали значително по-малко. Тези цифри съобщи зам.-митнистърът, за да покаже, полицейските синдикати трябва да разберат хала на държавата и да не искат невъзможното. Балабанов уточни, че през септември ще се водят преговри за увеличение на заплатите на полицаите. \"Надявам се от догодина да има увеличение. Но с колко не мога да кажа, не съм финансов министър\", поясни Балабанов.", "date": "2017.07.06", "title": "Зам.-министърът на МВР Стефан Балабанов: Не ми харесва ултимативният тон на протестиращите полицаи"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D1%80%D0%B5%D0%B4%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news672992.html", "text": "Европейския средиземноморски сеизмологичен център. Последното от серията земетресения в Македония, които удариха района на град Охрид през последните три седмици, е от 4.20 часа (местно време) в нощта срещу четвъртък, показва справка на интернет страницата на Епицентърът на труса е шест километра северно от Ресен и три километра северно от Янковец, с дълбочина нула километра. Това е единственото земетресение на територията на Македония в часовете след полунощ. В късните часове на сряда, в 21:58 часа (местно време), бе отчетен трус от 2,9 по скалата на Рихтер.", "date": "2017.07.06", "title": "ИЗВЪНРЕДНО! Поредно земетресение разтърси Македония"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-3-%D0%B3%D1%80%D0%B5%D1%88%D0%BA%D0%B8-%D0%B2-%D0%BE%D0%B1%D0%BB%D0%B5%D0%BA%D0%BB%D0%BE%D1%82%D0%BE-%D0%BA%D0%BE%D0%B8%D1%82%D0%BE-%D0%BD%D0%B8-%D1%81%D1%8A%D1%81%D1%82%D0%B0%D1%80%D1%8F%D0%B2%D0%B0%D1%82-news672802.html", "text": "Докато красивата прическа и гримът могат да отнемат няколко години от външния вид, грешният избор на облекло крие риск от обратния ефект – да ни състари. Стилистът Алекс Уилсън разкрива някои от често срещаните грешки, които много жени правят и чиито резултат води до значително състаряване, пише Тялото.бг. 1. Дължината Много жени предпочитат максимална дължина, за да скрият определени области от тялото си. Това обаче често повече вреди, отколкото да има добър ефект. По-възрастните дами например често искат да скрият глезените, около които кожата е започнала да увисва, или пък се чувстват по-комфортно с дрехи, които ги покриват. Тази дължина обаче ги прави да изглеждат по- закръглени и старомодни. Добра алтернатива е миди полата, която стига до прасеца. 2. Прекаляваме с черният цвят Макар да е любимият цвят за дрехи сред много жени, тъй като е подходящ за всеки повод, не винаги е добър избор. С напредването на възрастта, кожата ни става е по-бледа и когато облечем черни дрехи, това може да създаде силен контраст, който да подчертае фините линии и тъмните сенки под очите. 3. Грешната материя С увеличаване броя на годините сме по-склонни да се спираме на памучни платове. По този начин обаче се очертават проблемните области. Затова е препоръчително да избягваме памучните дрехи, които очертават тялото.", "date": "2017.07.06", "title": "ВНИМАНИЕ, ДАМИ! 3 грешки в облеклото, които ни състаряват"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-%D0%B4%D0%B5%D1%86%D0%B0-%D1%81%D0%B5-%D1%81%D0%B1%D0%B8%D1%85%D0%B0-%D0%BD%D0%B0-%D0%BF%D0%BB%D0%BE%D1%89%D0%B0%D0%B4%D0%BA%D0%B0-%D0%B7%D0%B0-%D1%81%D0%BA%D0%B5%D0%B9%D1%82%D0%B1%D0%BE%D1%80%D0%B4-news672995.html", "text": "Две деца пострадаха при сбиване на скейтборд площадка в Монтана пред очите на своя класен ръководител. Побоят се е случил малко след 20 часа в сряда. По първоначална информация едно от децата удря без да иска другото с дъската си, след което баща му започва саморазправа. В боят се намесва и друго момче, за да защити приятелите си. Към биещите се насочва и друг възрастен мъж, който удря притеклото се на помощ момче в областта на главата. Едно от децата е настанено в отделението по хирургия на болницата в Монтана. Другото пострадало момче не е в болница, по първоначална информация е с наранявания в областта на главата.", "date": "2017.07.06", "title": "Екшън в Монтана! Деца се сбиха на площадка за скейтборд"}
{"url": "http://pik.bg/%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BC%D0%BB%D0%B0%D0%B4%D0%BE-%D0%BC%D0%BE%D0%BC%D0%B8%D1%87%D0%B5-%D1%82%D1%8A%D1%80%D1%81%D0%B8-%D0%B1%D0%B8%D0%BE%D0%BB%D0%BE%D0%B3%D0%B8%D1%87%D0%BD%D0%B0%D1%82%D0%B0-%D1%81%D0%B8-%D0%BC%D0%B0%D0%B9%D0%BA%D0%B0-%D0%B8%D1%81%D0%BA%D0%B0-%D0%B1%D1%80%D0%B0%D1%82%D1%8F-%D0%B8-%D1%81%D0%B5%D1%81%D1%82%D1%80%D0%B8-news672994.html", "text": "Една мелодрама се разпространява във \"Фейсбук\" с претенциите за драма. 21-годишно момиче търси чрез социалната мрежа биологичната си майка. Типично по български, отраснала и отгледана с любов от осиновителите си, девойката си иска жената, която я е родила и изоставила. Дияна от Благоевград научила наскоро, че е осиновена. И затова публикувала откровение във Фейсбук страницата \"Чакам те, мило дете\". Родена съм на 02.08.1996 в Благоевград и първо съм записана с име Дияна, а съвсем наскоро майка ми /осиновителка/ ми каза, че жената която ме е родила се казва Фатме и е от село до Гоце Делчев. Не желае да сподели повече информация с мен. Искам да открия брат/сестра/, защото съм сигурна, че имам. Жената, която ме е родила е била едва на 15 години. Може да е сигурна, че няма по никакъв начин да я притеснявам. Искам само да се запозная с братя и сестри. Благодаря на всеки, който ще сподели публикацията!", "date": "2017.07.06", "title": "ПО БЪЛГАРСКИ! Младо момиче търси биологичната си майка, иска братя и сестри"}
{"url": "http://pik.bg/%D0%BD%D0%BE%D0%B2%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D1%82%D0%B5%D0%B6%D0%BA%D0%B0-%D1%81%D0%B8%D0%BD%D1%82%D0%B5%D1%82%D0%B8%D1%87%D0%BD%D0%B0-%D0%B4%D1%80%D0%BE%D0%B3%D0%B0-%D0%BF%D1%80%D0%B5%D0%B2%D1%80%D1%8A%D1%89%D0%B0-%D1%85%D0%BE%D1%80%D0%B0%D1%82%D0%B0-%D0%B2-%D0%B7%D0%BE%D0%BC%D0%B1%D0%B8%D1%82%D0%B0-%D0%B2%D0%B8%D0%B4%D0%B5%D0%BE-18-news673002.html", "text": "Гол мъж тича по улиците на Флорида. Друг се опитва да разбие вратата на полицейски участък. Трети прескача ограда и се нанизва на остър шип. Всички те са под въздействието на най-новата дрога – флака. Непознатия досега наркотик подлуди Америка. Дрогата е китайска, много евтина, но изключително опасна. Отчасти е стимулант, отчасти халюцинатор. Таргет за тази дрога са младите хора. Поръчват си я от интернет. Само във Флорида вече има 30 смъртни случая след употребата ѝ. Флака е дизайнерска дрога, изключително евтина, но и изключително опасна – не само за тези, които я взимат, но и за всеки, който се изпречи на пътя им. Наричат я синтетичната дрога на новото поколение. Произвежда се в незаконни лаборатории в Китай. Флака най-често е маскирана като филтър за басейн. В тях властите откриват пакети с твърди кристали с много специфичен мирис. Залавянето е трудно. От Федералната агенция за борба с наркотиците се надяват, че модата й ще премине бързо. Но за няколко долара на доза, флака е все по-предпочитана от младите хора - евтина и с бърз ефект. Продава се между 3 и 5 долара на улицата. Наркотикът действа подобно на кокаина и хероина, но е много по-силен от тях. Кара хората да вършат странни неща и развиват мания за преследване.", "date": "2017.07.06", "title": "НОВА ОПАСНОСТ! Тежка синтетична дрога превръща хората в зомбита (ВИДЕО 18+)"}
{"url": "http://pik.bg/%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D0%BA%D1%80%D0%B0%D0%B9-%D0%BD%D0%B0-%D0%B8%D0%B7%D0%BC%D0%B0%D0%BC%D0%B8%D1%82%D0%B5-%D1%81-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-news673005.html", "text": "В рамките на пленарното заседание на Европейския парламент в Страсбург, българският член на ЕП от ЕНП-ГЕРБ Емил Радев приветства приемането на Директивата за защита на финансовите интереси на ЕС. Според него тя представлява нов, модерен и адекватен инструмент, с който държавите-членки ще могат да гарантират, че европейските средства отиват по предназначение - в помощ на обикновения европеец, на бизнеса, на общините, а не в джобовете на престъпници. Това е от особено значение, имайки предвид, че по данни на Европейската комисия през 2010г. са извършени измами с европейски средства на стойност 600 милиона евро. Имайки предвид, че 80% от евросредствата се управляват на национално ниво, въвеждането на общи определения, криминализирането на европейско ниво на отклоняването на средства, на представянето на фалшиви документи, изпирането на европейски средства, активната и пасивната корупция ще подпомогне националните органи да разследват случаите на измами, категоричен бе Емил Радев. Той определи включването на ДДС измамите на стойност над 10 млн евро, извършени в две или повече държави, като голяма победа за Европейския парламент, която неминуемо ще допринесе за още по-ефективна борба срещу този вид престъпление. В заключение Емил Радев призова държавите-членки да транспонират директивата в националното законодателство колкото се може по-бързо, за да може да се сложи край на измамите с парите на европейските граждани.", "date": "2017.07.06", "title": "Емил Радев: Край на измамите с европейски средства"}
{"url": "http://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%B8-%D0%BA%D0%BB%D0%B0%D1%81%D0%B8%D0%BA%D0%B8-%D0%BE%D1%82-%D1%83%D1%87%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%80%D0%B5%D0%B9%D0%BC%D1%8A%D0%BD%D0%B4-%D1%87%D0%B0%D0%BD%D0%B4%D0%BB%D1%8A%D1%80-news672737.html", "text": "Знаменитият Реймънд Чандлър неведнъж признава, че се е учил от книгите на класика Остин Фриман и е черпил вдъхновение от образа на проницателния полицейски медик д-р Торндайк. Един от най-увлекателните случаи на прочутия герой е описан в книгата „Глинената маймуна“, която можете да откриете само тази седмица на всички вестникарски павилиони. Томчето се продава заедно с друг шедьовър от жанра - „Огледалото на съдията“ на Гилбърт Честъртън. Комплектът е с цена само 6 лв. Не отлагайте! Ще можете да ги намерите само до следващата сряда - 12 юли. В „Глинената маймуна“ мистериозно убийство на полицай озадачава полицията. Д-р Торндайк започва собствено разследване, което го отвежда до овъгления труп на нашумял художник, до една почти магическа кражба на диаманти и до грозновата глинена фигурка на маймуна... Гилбърт Честъртън пък остава ненадминат и до днес в серията детективски новели, които пише в златните години на криминалния жанр. В тях постоянен герой е отец Браун – симпатичен свещеник с непогрешима интуиция. В „Огледалото на съдията“ са представени шест случая на проницателния детектив в расо, който с лекота разплита виртуозни престъпления.", "date": "2017.07.06", "title": "Криминални класики от учителите на Реймънд Чандлър"}
{"url": "http://pik.bg/%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%83%D0%B4%D0%B0%D1%80%D0%B8-%D1%81%D0%B8%D0%BB%D0%BD%D0%BE-%D1%80%D0%B0%D0%BC%D0%BE-%D0%BD%D0%B0-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B2%D1%8A%D0%B2-%D0%B2%D0%BE%D0%B9%D0%BD%D0%B0%D1%82%D0%B0-%D1%81-%D0%BC%D0%BE%D0%B4%D0%B5%D1%80%D0%BD%D0%BE%D1%82%D0%BE-%D1%80%D0%BE%D0%B1%D1%81%D1%82%D0%B2%D0%BE-%D1%81%D0%BD%D0%B8%D0%BC%D0%BA%D0%B8-news673021.html", "text": "Министър-председателят Бойко Борисов даде пълната си подкрепа за законопроектите, внесени в Народното събрание от омбудсмана Мая Манолова, чиято цел е да се прекрати т. нар. „модерно робство“ и да се ограничат правомощията на частните съдебни изпълнители. На среща, проведена в Министерския съвет, двамата се обединиха около необходимостта от допълнителни законодателни мерки за защита на трудовите и социалните права на работещите, както и на равнопоставеност на гражданите спрямо частните съдебни изпълнители, банките и монополите в граждански процес. Премиерът Борисов увери омбудсмана Мая Манолова, че ще ангажира изцяло парламентарната група на ПП „ГЕРБ“ в процеса на приемане на внесените от нея законопроекти, ще настоява те да бъдат разглеждани приоритетно от народните представители и да бъдат окончателно приети до края на м. септември т. г. Г-жа Манолова оцени като адекватна и навременна предприетата от премиера Борисов и от правителството реформа за цялостна промяна на отношението на администрацията към гражданите и бизнеса. Тя изрази готовност да подпомага, според правомощията на институцията на омбудсмана, този процес, за да се прекрати унижението, на което биват подлагани гражданите, когато търсят административни услуги.", "date": "2017.07.06", "title": "НА ВИСОКО НИВО! Борисов удари силно рамо на Манолова във войната с модерното робство (СНИМКИ)"}
{"url": "http://pik.bg/%D1%86%D0%B5%D0%BB%D1%83%D0%B2%D0%B0%D0%B9%D1%82%D0%B5-%D1%81%D0%B5-%D1%81%D0%B5%D0%B3%D0%B0-%D0%B5-%D0%B4%D0%B5%D0%BD%D1%8F%D1%82---%D0%B5%D1%82%D0%BE-%D0%B7%D0%B0%D1%89%D0%BE-news673010.html", "text": "Днес е Световният ден на целувката, който се отбелязва официално от 1988 г., като началото е поставено във Великобритания. Съществуват различни легенди за появата на целувката. Според една от тях целувката е измислена от средновековните рицари, за да разберат дали техните съпруги са пили вино. Според друга целувката идва от връзката между майката и бебето. Целувката по устата съществува и при маймуните. Учени, антрополози, историци и философи нямат точно обяснение защо се е появил този акт. Науката обаче вече е установила ползите. Страстната целувка увеличава пулса с над 100 и повече удара в минута. Целувката увеличава нивото на хормоните в кръвта и може да удължи живота с една минута. При страстна целувка се губят 6,4 калории  в минута. Целувката нормализира киселинността в устата, успокоява нервната система и предотвратява стреса. Тя носи и рискове - с целувка се предават херпес, хепатит А и В и други заразни болести. Колкото до стотиците различни бактерии - за радост 95 % от тях не са опасни. В някои култури целуването е неприемливо. Съществуват и парадокси в законодателството - в щата Индиана в САЩ действа закон, който забранява \"на мъжа с мустаци да целува човешко същество\". В щата Кънектикът пък е забранено жените да бъдат целувани в неделя. А в щата Айова местният шериф може да арестува всеки, който целува непознат. Най-ранните писмени доказателства за целувката са от северноиндийски санскритски ведически текстове, датиращи от преди 3500 години. При страстна целувка зениците се разширяват. Две трети от хората накланят главата си надясно, докато се целуват. При мъжете целувките могат да повишат производството на хормона окситоцин, който насърчава чувството на привързаност. Според различни проучвания, хората помнят повече подробности за първата си целувка, отколкото за първия сексуален опит.", "date": "2017.07.06", "title": "Целувайте се, сега е денят - ето защо"}
{"url": "http://pik.bg/%D1%81%D0%B0%D1%88%D0%BE-%D0%BA%D0%B0%D0%B4%D0%B8%D0%B5%D0%B2-%D1%81%D0%B5-%D1%80%D0%B0%D0%B7%D0%B3%D0%BE%D0%BD%D0%B8-%D0%BD%D0%B0%D0%BC%D0%BB%D1%8F%D1%81%D0%BA%D0%B0-%D0%B4%D0%B5%D1%81%D0%B8-%D0%B2-%D1%81%D1%82%D1%83%D0%B4%D0%B8%D0%BE%D1%82%D0%BE-%D1%81%D0%BD%D0%B8%D0%BC%D0%BA%D0%B8-news673011.html", "text": "Истински любовник се оказа водещият на \"Преди обед\" Сашо Кадиев. Още не отворил очи той нападна със страстни целувки колежката си Деси Атанасова, а след това и гостенката Надя. Повод за бурната проява на актьора е световния ден на целувката, като той реши да го почете подобаващо. За да завърши цикъла Кадиев подари и звучна целувка на камерите, вероятно отправена за всички зрители.", "date": "2017.07.06", "title": "Сашо Кадиев се разгони, намляска Деси в студиото (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B8-%D0%B3%D0%B5%D1%80%D0%B1-%D0%B2-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D1%81%D1%80%D0%B5%D1%89%D1%83-%D1%87%D0%B0%D1%81%D1%82%D0%BD%D0%B8%D1%82%D0%B5-%D1%81%D1%8A%D0%B4%D0%B5%D0%B1%D0%BD%D0%B8-%D0%B8%D0%B7%D0%BF%D1%8A%D0%BB%D0%BD%D0%B8%D1%82-news673020.html", "text": "Премиерът Борисов обеща, че ще направи всичко възможно парламентарната група на ГЕРБ да задвижи по най-бързия начин закона за частните съдебни изпълнители. Това заяви на брифинг в Народното събрание омбудсманът Мая Манолова. Тя даде пример и с колегите от сайта \"Топновини\", които от месеци са без заплати и в патова ситуация, защото нито могат да напуснат, нито да работят. \"Това може да се случи на всеки, дори и на вас\", допълни тя и подчерта, че не бива да се разпилява парламентарното време. Председателят на правната комисия Данаил Кирилов, заяви че вчера са се приели всички предложения на омбудсмана и покани всички заинтересувани през идните два месеца да участват активно в обществените дебати. Кирилов допълни, че волята на премиера ще бъде изпълнена така както той я е заявил.", "date": "2017.07.06", "title": "ИЗВЪНРЕДНО И ПЪРВО В ПИК TV! Мая Манолова и ГЕРБ в коалиция срещу частните съдебни изпълнители"}
{"url": "http://pik.bg/%D0%BF%D0%BE%D0%B4-%D0%BF%D1%80%D0%B8%D0%BA%D1%80%D0%B8%D1%82%D0%B8%D0%B5-%D1%80%D0%BE%D0%B4%D0%BD%D0%B8-%D0%B1%D0%BE%D0%B3%D0%B0%D1%82%D0%B0%D1%88%D0%B8-%D0%BA%D1%8A%D1%82%D0%B0%D1%82-%D1%8F%D1%85%D1%82%D0%B8-%D0%B8-%D0%BB%D1%83%D0%BA%D1%81%D0%BE%D0%B7%D0%BD%D0%B8-%D0%B8%D0%BC%D0%BE%D1%82%D0%B8-%D0%B2-%D0%BC%D0%B0%D0%BB%D0%BA%D0%B8-%D0%BE%D0%B1%D1%89%D0%B8%D0%BD%D0%B8-news672997.html", "text": "Известни родни богаташи крият луксозни имоти, яхти и самолети в малките общини. Причината да регистрират богаството си в тези забравени места са ниските данъци и такси. Кметовете на общините искат да ги превърнат в истински данъчен оазис, като излизат с предложение размерът на налозите да бъде в най-ниския допустим от закона праг, съобщава \"Телеграф\". Целта е да се привличат мастити бизнесмени и фирми, които да регистрират скъпите си возила в общината, а те пък да увеличат приходите в местния си бюджет. В малката община Сухиндол например са регистрирани две яхти и няколко мощни автомобила, както и такива с колекционерска стойност, казва кметът Пламен Чернев. През последните години се наблюдава доста по-голяма събираемост на местните приходи. Миналата година по предложение на кмета Генчо Колев общинският съвет на община Опан, решава да намали до минималния праг данъка за МПС. Идеята на кмета е да привлече крупни превозвачески фирми, които да регистрират в Опан автомобилите си. До момента 32 товарни автомобила, собственост на две фирми, са регистрирани в общината. Масово работещи фирми местят седалищата си на територията на община Родопи (Пловдивска област), показва справка на администрацията. За последните 2 години и 2 месеца в общината са се регистрирали нови 258 фирми. \"Собствениците на фирми са решили да изместят бизнеса си заради по-ниските такси за битови отпадъци и по-евтиния данък МПС. Така се превръщаме в привлекателна община за бизнеса и успяваме да разкрием нови работни места\", коментира кметът на община Родопи Пламен Спасов.", "date": "2017.07.06", "title": "ПОД ПРИКРИТИЕ! Родни богаташи кътат яхти и луксозни имоти в малки общини"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%B8-%D1%82%D1%80%D1%8A%D0%BC%D0%BF-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BE%D1%82%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-news673000.html", "text": "Ключов ден на решения: в четвъртък канцлерът на ФРГ Ангела Меркел ще проведе среща с държавния глава на Съединените американски щати Доналд Тръмп, припомня националният ежедневник \"Франкфуртер амгемайне цайтунг\" . Предварителните преговори между двамата лидери ще дадат ясна индикация за това дали срещата на „групата на двайсетте“ в Хамбург, която започва утре, ще завърши с успех или провал. Обсъжданията между Меркел и Тръмп ще бъдат фокусирани върху протекционистката политика на Вашингтон, както и решението на американския президент да изтегли страната си от историческото Парижко споразумение за климата, постигнато през декември 2015 г.", "date": "2017.07.06", "title": "Меркел и Тръмп обсъждат оттеглянето на САЩ от Парижкото споразумение за климата"}
{"url": "http://pik.bg/%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%BD%D0%B4%D0%BA-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%B7%D0%B0%D0%BA%D1%8A%D1%81%D0%BD%D1%8F%D0%B2%D0%B0-news673012.html", "text": "Ремонтът на НДК за целите на Българското председателство сериозно закъснява. Това обясни в интервю за предаването \"Преди всички\" на програма \"Хоризонт\" вицепремиерът То мислав Дончев. Според него е о тносително ниска степента на физическо изпълнение. \"Първостепенна цел е дейностите по ремонта да се ускорят, защото остава половин година. Въпрос на оперативно майсторство е нещата да се случат по най-добрия начин. Факт е, че има генерирано много голямо закъснение\", казва Дончев. Според вицепремиера голяма част от исканията на служителите на МВР, които те ясно поставиха на вчерашния си протест, са справедливи. \" Трябва да мислим и за възможностите, защото едно искане предполага допълнителен паричен ресурс. В момента това, което се търси, са вътрешни резерви в системата на Министерство на вътрешните работи. При всички случаи полицаите, които работят на терен, са приоритет. МВР има доста голяма администрация, не твърдя, че по дефиниция тя е неефективна. Там има и звена, свързани с информационно осигуряване, информационна сигурност\", твърди Томислав Дончев. Образованието е един от приоритетите ни, подчерта Томислав Дончев. \" Механизмът за съвместна работа на институциите, чрез който да се вкара и задържи всяко дете в образователната система, се нарича \"Магистрала на знанието\", защото магистралата е символ на бързо придвижване и освен това е алюзия с предишни приоритети, от които не сме се отказали и които са свързани с тежката инфраструктура. Не можем да противопоставяме образованието на тежката инфраструктура. Трябва да се случват и двете, но ясен фокус този път имаме върху образованието. Ако има инвестиция, която е дългосрочна и с твърда възвръщаемост, не говоря само за пари, това са инвестициите в наука и образование. Има много дефицити въобще в системата на образование в България, защото ние говорим и за професионалното образование, и за висшето образование, където има много какво да се прави, но за мен големите проблеми са на входа на системата\", твърди Дончев. \"Ако се оказва, че много българчета не попадат или отпадат от системата, не са в клас, а са някъде другаде, това е дългосрочен проблем, защото след 10, след 15 години един човек, който не може да чете и да пише, да смята, който не е грамотен, шансовете му за реализация на пазара на труда са нулеви, шансовете му за адекватна интеграция в обществото също са почти нулеви. Вариантите са или той да бъде клиент на социалната система, или да бъде клиент на полицията и на прокуратурата. Има държави, в които при нежелание на дадено семейство да праща детето си на училище, то се извозва с полицейски патрул. Така беше и в България по времето на зрелия социализъм. Аз не съм убеден, че трябва да прилагаме точно тази мярка, но има ситуации, в които представителите на държавата, на структурите на Министерството на образованието – директор, учител, социални работници, когато трябва да влязат в дадено домакинство да видят защо децата не ходят на училище, да не могат да го направят, ако не са ескортирани от полицейски патрул\", категоричен вицепремиерът.", "date": "2017.07.06", "title": "Томислав Дончев: Ремонтът на НДК сериозно закъснява"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BF%D1%8A%D1%82%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82%D0%B8-%D0%BD%D0%B8-%D0%B4%D0%B5%D0%B1%D0%BD%D0%B0%D1%82-%D0%BE%D1%82%D0%B2%D1%81%D1%8F%D0%BA%D1%8A%D0%B4%D0%B5-news672983.html", "text": "Всеки ден в страната ставали над 20 ПТП. Убитите миналата година били над 700. Най-уязвими били пешеходците и мотористите. \"Трябва да се се пазим и да караме със съобразена скорост. Няма застраховани на пътя. Не бива да се мисли: \"На мене няма да ми се случи\", поясни комисар Рановски. През миналата година от 350 хил. издядени фиша половината от тях са върнати, защото хората не са намерени на адреса. И така се харчел огромен ресурс. \"Катастрофата на автомагистрала \"Тракция показва, че като се движим по пътищата, трябва да очакваме, че опасности ни дебнат отвсякъде\", каза в сутрешния блок на Нова телевизия началникът на „Пътна полиция” комисар Бойко Рановски.", "date": "2017.07.06", "title": "Шефът на \"Пътна полиция\": По пътищата опасности ни дебнат отвсякъде"}
{"url": "http://pik.bg/%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%BE%D1%82-%D0%BC%D0%BE%D0%BA-%D0%BF%D0%BE%D0%BC%D0%BE%D1%89-%D0%B7%D0%B0-%D1%80%D0%B0%D0%B7%D0%BF%D0%BB%D0%B0%D1%89%D0%B0%D0%BD%D0%B5-%D1%81-%D0%BA%D1%80%D0%B5%D0%B4%D0%B8%D1%82%D0%BE%D1%80%D0%B8-%D0%BE%D0%BA%D0%BE%D0%BB%D0%BE-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-2016-news672966.html", "text": "От Организационния комитет по провеждането на летните Олимпийски игри през 2016 година в Рио де Жанейро официално се обърнаха към Международния олимпийски комитет с молба за помощ, за да се разплатят с кредитори. Според информация на агенция Асошиайтед Прес задълженията на Комитета са за около 40 милиона долара. По думите на прессекретаря на Организационния комитет Марио Андраде, на първо място е необходимо влиянието на МОК за провеждането на диалог с правителството на Бразилия. Ситуацията се усложнява обаче от това, че не е ясно кой за какво точно отговаря в самия Организационен комитет. Следващата седмица се очаква среща на председателя на Бразилския олимпийски комитет Карлос Нузман с официални лица на МОК в централата на Международния олимпийски комитет в Лозана. По данни на Асошиайтед Прес организацията на Игрите е струвала около 13,1 милиарда долара, които са били осигурени от бюджета на страната и частни лица. Отбелязва се, че не всички обекти, които са били построени за Олимпиадата, са намерили своята реализация след приключването на Игрите. Така в момента безстопанствено е игрището за голф, за построяването на което бяха похарчени 20 милиона долара. От 3 600-те жилища, специално построени за гостите и участниците на Олимпиада, до момента са продадени най-много десет процента.", "date": "2017.07.06", "title": "Бразилия поиска от МОК помощ за разплащане с кредитори около Олимпиада 2016"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BE%D1%82-%D0%B0%D0%B4%D1%81%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news672990.html", "text": "По думите му, единият пациент има счупване на шийни прешлени, с увреждане на гръбначния мозък и неговото състояние е много тежко. „Има две жени с черепно-мозъчни травми, при които са възможни усложнения. Има жена с травма на сърце, гръдно-коремна травма. Настанен в болницата е и младеж със счупване на бедро и предмишница, което също е тежка травма“, уточни д-р Близнаков. Всички са стабилизирани и състоянието им е предвидимо. В момента се провеждат лечебните мероприятия. „Взаимодействието с екипите на Спешна помощ беше изключително добро, както и цялостната организация на екипите на болницата. 14 души наред с останалата дейност в болницата ме кара да се гордея с персонала, с лекарите и сестрите. 14 души е изключително голямо натоварване и екипите се справиха отлично“, каза още д-р Славчо Близнаков. 14 души от пострадалите при верижните катастрофи на автомагистрала „Тракия“ са настанени в УМБАЛ „Св. Анна“ (Окръжна болница). От тях четирима са в по-тежко състояние. Те са в реанимация в тежко състояние и не може да се изключи опасността за живота им, каза д-р Славчо Близнаков, изпълнителен директор на УМБАЛ \"Св. Анна\".", "date": "2017.07.06", "title": "Четирима от адското меле на \"Тракия\" остават в тежко състояние"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B7%D0%B0%D1%81%D1%8F%D0%BA%D0%BE%D1%85%D0%B0-%D1%80%D0%B0%D0%B4%D0%B8%D0%B0%D1%86%D0%B8%D1%8F-%D0%B2-%D0%B3%D0%B0%D1%80%D0%B0%D0%B6-%D0%BD%D0%B0-%D0%B1%D1%83%D0%BB-%D1%81%D0%BB%D0%B8%D0%B2%D0%BD%D0%B8%D1%86%D0%B0-news673016.html", "text": "Източник на радиация е открит в гараж до жилищен блок във Варна. По непотвърдена информация  лъчението е от  уред - дефектоскоп, който е зараден с радиоактивния елемент Иридий 192. От полицията потвърждават информацията. Според специалисти радиоактивното вещество е поставено в капсула от обеднен уран и това допълнително увеличава излъчваната радиация. Няма информация откога уредът е съхраняван в гаража, но експерти са категорични, че живеещите в околните блокове са били подложени на облъчване. Предстои на мястото да пристигнат експерти.", "date": "2017.07.06", "title": "Паника във Варна! Засякоха радиация в гараж на бул. \"Сливница\""}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%BE%D0%BF%D1%83%D1%81%D0%BA-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BE%D1%82-112-%D0%BF%D1%80%D0%BE%D1%81%D0%BF%D0%B0%D0%BB%D0%B8-%D1%81%D0%B8%D0%B3%D0%BD%D0%B0%D0%BB%D0%B8%D1%82%D0%B5-%D0%B7%D0%B0-%D0%B3%D0%BE%D1%80%D1%8F%D1%89%D0%BE%D1%82%D0%BE-%D1%81%D0%BC%D0%B5%D1%82%D0%B8%D1%89%D0%B5-%D0%BA%D1%80%D0%B0%D0%B9-%D0%B8%D1%85%D1%82%D0%B8%D0%BC%D0%B0%D0%BD-%D1%80%D0%B0%D0%B7%D1%82%D1%8A%D1%80%D1%81-news672972.html", "text": "Десетки сигнали са били получени на \"спешния\" телефон 112 за горящо сметище край Ихтиман. Именно пушекът предизвика вчера верижните катастрофи. Сигналите са започнали да постъпват още преди седмица, пред магистрала \"Тракия\" да бъде окървавена. Заради проспиването и неглижирането на случая 30 души бяха ранени, двама, в това число и бебе, са с опасност за живота. Бдителни граждани сигнализирали над 10 пъти, че в района има задимяване, а видимостта е почти нулева, съобщава Монитор. Сметището е едно от над стоте опасни открити депа в страната, които от 8 години Еврокомисията настоява да бъдат закрити. От тях в момента в експлоатация вече са само 32, като това в Ихтиман не е сред тях. То се нарежда в редиците на закритите, но все още нерекултивирани депа, чийто брой е около 70. Те са във висящо положение, като не е ясно кой точно ги контролира. По принцип отговорност за откритите сметища носят кметовете, а екоинспекциите са длъжни регулярно да ги проверяват. В случая с Ихтиман обаче местната власт е категорична, че вече не носи отговорност. От екоинспекцията обаче твърдят точно обратното – че по закон кметът е този, който трябва да наблюдава обекта до края. Още по-абсурдното пък е, че макар да е известен факт, че сметищата са лесно запалими, пожарната няма никакви регулярни контролни функции над тях(коментар по темата тук). По информация на Агенция „Пътна инфраструктура“ причината за тежкия сблъсък край Ихтиман е именно задимяването рано сутринта в сряда. Ниската видимост на пътя е ключовият фактор, заради който се стига до три катастрофи и в двете посоки на магистрала „Тракия“ в един и същи участък. Оказва се, че освен сигналите, подадени на 112, на 29 юни според собствените си твърдения сигнал за запалване на сметището, но към екоинспекцията е подал и кметът на Ихтиман Калоян Илиев. Местната власт започнала да засипва с пръст сметището, но според експертите в дълбочина е останало тлееше огнище, което през почивните дни отново е предизвикало пожар. Изказване пред радио „Фокус“ на комисар Тошко Бързилов, началник на Националния оперативен център на ГД „Пожарна безопасност и защита на населението“, от неделя гласи, че „няма опасност за движението по автомагистрала „Тракия“ заради пожара на сметището. Не били предприети и мерки за обезопасяването на пътя. Депото за отпадъци е било запалено още миналата седмица през нощта най-вероятно от роми, които ежедневно обикалят там в търсене на нещо ценно. Официалните причини са „самозапалване“ от високите температури. Пожарните екипи пък са пристигнали още в неделя сутринта и са започнали гасенето. Заради спецификата на терена обаче то можело да продължи още поне седмица. Причината е, че сметището просто тлеело в дълбочина и никаква техника не можело да достигне до мястото на бедствието, тъй като щяла да пропадне. За това било предприето само обливане с вода. Това обаче не спирало задимяването. Първоначално обявената причина за катастрофата беше лятна мъгла, която се стелела над пътя. Служители от метеорологичната служба на БАН отрекоха да са регистрирали такова явление в района на катастрофата. Мъглите там не били рядкост, но не и по това време на годината и при тази метеорологична обстановка. На спътниковата снимка също не се виждала мъгла в района на Ихтиман. Повече конкретика внесе главният секретар на МВР Младен Маринов, който обясни, че се проверява версията за задимяване от сметището като основна причина. Интересен факт е, че сметището е трябвало да бъде проверено точно в неделя от РИОСВ, като акцията е била част от повече от 30 инспекции в района. Един от разминалите се на косъм шофьор разказа, как е попаднал в ада на \"Тракия\". \"Някъде при разклона до Костенец попаднах в абсолютна тъмница, примесена с адски пушек и дим, видимост нула метра. Първата ми мисъл беше да спра, реших да се движа най-близо до мантинелата. На около 30 метра след това видях бяла кола, която беше под един ТИР, първата ми мисъл беше как хората ще дишат. не спирах да давам\", разказва свидетел на адското меле край \"Ихтиман\" пред Би Ти Ви.", "date": "2017.07.06", "title": "ГОЛЯМ ПРОПУСК! Служители от 112 проспали сигналите за горящото сметище край Ихтиман! Разтърсващ свидетелски разказ "}
{"url": "http://pik.bg/%D1%80%D1%83%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%81%D0%B0%D1%89-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D1%80%D0%B0%D0%B7%D0%B2%D0%B8%D0%B2%D0%B0%D1%82-%D1%82%D1%80%D1%83%D0%B4%D0%BD%D0%BE-news672967.html", "text": "Руският посланик във Вашингтон Сергей Кисляк заяви, че работата на страната му с президента на САЩ Доналд Тръмп „се развива трудно“, съобщава The Hill, цитиран от Фокус. Коментарът му е отправен докато Доналд Тръмп се подготвя за лична среща с руския си колега Владимир Путин на срещата на високо равнище на Г-20 в Хамбург. „Работата с администрацията на Доналд Тръмп се развива трудно – заявява Кисляк. - Винаги има възможности за позитивен обрат. Това , което трябва да се направи, е те да не се пропускат. Нека видим какво ще направят САЩ за срещата“. По-рано САЩ приеха нови санкции срещу Русия, докато Москва критикува Тръмп за решението му да нанесе удар върху база на подкрепяния от нея режим на президента на Сирия Башар Асад. „Понякога човек може да се изненада от лекотата, с която американската политическа система е готова да жертва нормалността в нашите отношения. Трудно е да се разчита на бърз и лесен начин те да се нормализират: има твърде много хора, които искат да попречат на напредъка им. Новите санкции са нови главоболия“, посочи той.", "date": "2017.07.06", "title": "Руският посланик в САЩ: Отношенията с Доналд Тръмп се развиват трудно"}
{"url": "http://pik.bg/%D0%B2-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%B1%D0%B5-%D0%B2%D1%8A%D0%B2%D0%B5%D0%B4%D0%B5%D0%BD%D0%BE-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%BE%D1%82-%D0%BF%D1%80%D0%BE%D0%BB%D0%B8%D0%B2%D0%BD%D0%B8%D1%82%D0%B5-%D0%B4%D1%8A%D0%B6-news672958.html", "text": "В Югозападната част на Япония, на остров Кюсю, е въведено извънредно положение заради проливните дъждове. Това бе обявено от вицепремиера на Япония Таро Асо по врема на заседание на щаба за извънредни ситуации към правителството. В отсъствието на премиера Шиндзо Абе, който е в Германия за срещата на Г-20, именно Асо е начело на щаба. „Ситуацията е изключително сложна. Положението е извънредно. Първостепенна задача е да спасим хората“, заяви вицепремиерът. Постъпват информации за напълно изолирани от света населени места. Около 50 души, които са опитали да намерят спасение в училище в град Асакура, префектура Фукуока, се оказали без изход, след повишаването на водните нива. Съобщава се за отнесени от стихията хора и автомобили. В град Хита, също в префектура Фукуока, придошлите води са разрушили железопътен мост. Спасителните екипи продължават работа в районите на бедствието, като се съобщава, че на ръце изнасят стари и болни хора от домовете им.", "date": "2017.07.06", "title": "В Югозападна Япония бе въведено извънредно положение заради наводненията от проливните дъждове"}
{"url": "http://pik.bg/%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE-%D1%80%D0%B0%D0%B4%D0%B5%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%81-%D1%82%D1%80%D1%8A%D0%BC%D0%BF-news672969.html", "text": "Президентите на 12 държави от Източна и Централна Европа ще обсъдят във Варшава днес бъдещето на Стария континент, стратегическата енергетика, както и ключовите транспортни и инфраструктурни проекти. Сред държавните глави е и българският президент Румен Радев. Поводът е срещата на върха на 12-те държави участнички - Австрия, България, Хърватия, Чешката република, Естония, Унгария, Латвия, Литва, Полша, Румъния, Словакия и Словения, в инициативата \"Три морета\". Като специален гост на срещата ще пристигне и президентът на САЩ Доналд Тръмп. Румен Радев е във Варшава от вчера, където разговаря с наши сънародници в Полша, както и с представители на полски държавни институции. Програмата на държавния глава за утре пък предвижда участие в кръгла маса в рамките на Световния форум във Варшава, организиран от Атлантическия съвет.", "date": "2017.07.06", "title": "НА ВИСОКО НИВО! Радев се среща с Тръмп"}
{"url": "http://pik.bg/%D1%81%D0%BC%D0%B5%D1%82%D0%B8%D1%89%D0%B5%D1%82%D0%BE-%D0%BA%D1%80%D0%B0%D0%B9-%D0%B8%D1%85%D1%82%D0%B8%D0%BC%D0%B0%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%82%D0%BB%D0%B5%D0%B5-%D0%B1%D1%8A%D0%B4%D0%B5%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%B8-news672974.html", "text": "Сметището край Ихтиман продължава да тлее. Затова от Агенция „Пътна инфраструктура“ призовават шофьорите да се движат с повишено внимание и съобразена скорост в участъка от км 45 до км 47 на магистрала \"Тракия\". Вчера там станаха две верижни катастрофи. Причините за тях е поредното самозапалване на местното сметище. Димът от горящите боклуци и високата скорост, с която са карали някои шофьори са довели до инцидентите, при които пострадаха много хора.", "date": "2017.07.06", "title": "Сметището край \"Ихтиман\" продължава да тлее, бъдете внимателни "}
{"url": "http://pik.bg/%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D0%B2%D1%83%D0%BB%D0%BA%D0%B0%D0%BD-%D0%BD%D0%B0-%D0%BA%D0%B0%D0%BC%D1%87%D0%B0%D1%82%D0%BA%D0%B0-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D1%81%D1%82%D1%8A%D0%BB%D0%B1-%D0%BF%D0%B5%D0%BF%D0%B5%D0%BB-%D0%BD%D0%B0-%D0%B2%D0%B8%D1%81%D0%BE%D1%87%D0%B8%D0%BD%D0%B0-5-%D0%BA%D0%BC-news672959.html", "text": "Най-високият действащ вулкан в Евразия – Ключевская Сопа на Камчатка, изхвърли стълб пепел на височина от 5 километра, съобщава РИА Новости, като се позовава на Камчатската група за реагиране на вулканични изригвания към Института по вукланология и сеизмология на Руската академия на науките. Шлейфът на пепелта се е разпространил на запад и югозапад от вулкана. „Активността на вулкана продължава. По всяка време може да се очаква отново изхвърлянето на пепел. Текущата активизация на вулкана може да повляе на международните и нисколетящите самолети“, се посочва в съобщение на Камчатската група за реагиране на вулканични изригвания. Заради вулкана е обявен повишен „оранжев“ код за авиационна опасност в района.", "date": "2017.07.06", "title": "Активност! Вулкан на Камчатка изхвърли стълб пепел на височина 5 км"}
{"url": "http://pik.bg/%D0%B6%D0%B5%D0%B3%D0%B0-%D0%BF%D1%80%D0%B5%D0%B4%D0%B8%D0%BC%D0%BD%D0%BE-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D0%B8-%D1%82%D0%BE%D0%BF%D0%BB%D0%BE-%D0%B2%D1%80%D0%B5%D0%BC%D0%B5-%D0%BD%D0%B8-%D0%BE%D1%87%D0%B0%D0%BA%D0%B2%D0%B0-%D0%B4%D0%BD%D0%B5%D1%81-%D0%BC%D0%B0%D0%BA%D1%81%D0%B8%D0%BC%D0%B0%D0%BB%D0%BD%D0%B8%D1%82%D0%B5-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D1%89%D0%B5-%D1%81%D0%B0-%D0%BC%D0%B5%D0%B6%D0%B4%D1%83-3-news672954.html", "text": "Предимно слънчево и топло време ни очаква днес, съобщиха от Националния институт по метеорология и хидрология (НИМХ) към Българската академия на науките (БАН). Максималните температури ще са между 30° и 35°, за София – около 30°. По Черноморието ще е предимно слънчево. Ще духа характерният морски бриз. Максимални температури на въздуха: 27° - 29°. Температурата на морската вода е 23-25°. Вълнението на морето ще е около 2 бала. Над планините ще е предимно слънчево. Ще духа умерен до силен вятър от север-северозапад. Максимална температура на височина 1 200 метра - около 23°, на 2 000 метра – около 15°. Атмосферното налягане ще остане по-високо от средното за месеца. Фокус", "date": "2017.07.06", "title": "Жега! Предимно слънчево и топло време ни очаква днес, максималните температури ще са между 30° и 35°"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%B4%D1%80%D0%B5%D0%B2%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D1%8F-news672965.html", "text": "Горски пожар заплашва Древна Олимпия. Гръцките власти съобщиха, че огнената стихия е на по-малко от 2 километра от родното място на олимпийските игри, предаде БТА, цитирана от Нова телевизия. Министърът на културата и спорта Лидия Кониорду съобщи пред държавната телевизия, че пожарникарите са спрели огъня на река Алфей, южно от Олимпия, преди вятърът да си смени посоката и да изпрати пламъците в друга посока. В борбата срещу природното бедствие на полуостров Пелопонес, Южна Гърция, участват десетки пожарникари и доброволци, подпомагани от два самолета, изливащи вода. Районът претърпя сериозни щети при големи пожари преди едно десетилетие.", "date": "2017.07.06", "title": "Огнен ад! Горски пожар заплашва Древна Олимпия"}
{"url": "http://pik.bg/%D1%83%D0%B4%D0%B0%D1%80%D0%BD%D0%BE-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BF%D0%BE%D1%87%D1%82%D0%B8-2-%D1%82%D0%BE%D0%BD%D0%B0-%D0%BA%D0%BE%D0%BA%D0%B0%D0%B8%D0%BD-news672961.html", "text": "В Северна Аржентина, в района на провинция Сантяго дел Естеро, полицията е задържала  1 839 килограма кокаин, съобщава ТАСС. На черния пазар стойността на това количество е около 45 милиона долара. По предварителни данни пратката е пристигала от Парагвай. Около 300 килограма от стоката е била изхвърлена в средата на поле от малък самолет, като органите на реда внимателно са следили случващото се и бързо са успели да намерят къде е паднал кокаинът. След това служителите на реда проверили щателно целият район, като открили къща, в която било намерено останалото количество от задържания кокаин.", "date": "2017.07.06", "title": "Ударно! В Северна Аржентина задържаха почти 2 тона кокаин"}
{"url": "http://pik.bg/%D0%B1%D0%BE%D0%BD%D1%83%D1%81-%D0%BB%D0%B8%D0%BE%D0%BD%D0%B5%D0%BB-%D0%BC%D0%B5%D1%81%D0%B8-%D1%89%D0%B5-%D0%BF%D1%80%D0%B8%D0%B1%D0%B5%D1%80%D0%B5-50-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%BF%D1%80%D0%B5%D0%BC%D0%B8%D1%8F-%D0%BE%D1%82-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2%D0%B8%D1%8F-%D1%81%D0%B8-%D0%B4%D0%BE%D0%B3%D0%BE%D0%B2%D0%BE%D1%80-news672960.html", "text": "Аржентинският нападател на Барселона Лионел Меси ще получи от клуба бонус от 50 милиона евро заради това, че е приел да продължи договора си с клуба, съобщава Sport.es. Както е известно Меси и ръководството на Барселона се договориха за оставането на играча в тима поне до лятото на 2021 година. В новия договор сумата да откупуването на играча от друг клуб ще бъде повишена до 300 милиона евро. Според информацията сумата ще бъде изплатена на играча, след като новият договор влезе в сила.", "date": "2017.07.06", "title": "Бонус! Лионел Меси ще прибере 50 милиона евро премия от Барселона заради новия си договор"}
{"url": "http://pik.bg/%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D1%81%D0%BB%D1%8A%D0%BD%D1%87%D0%B5%D0%B2-%D1%83%D0%B8%D0%BA%D0%B5%D0%BD%D0%B4-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D0%B4%D1%8A%D1%80%D0%B6%D0%B8-%D1%84%D1%80%D0%BE%D0%BD%D1%82%D0%B0-%D0%BD%D0%B0-30-35-%D0%B3%D1%80%D0%B0%D0%B4%D1%83%D1%81%D0%B0-news672880.html", "text": "Националния институт по метеорология и хидрология Утре ще е предимно слънчево и топло. Максималните температури ще са предимно между 30° и 35°, в София – около 30°. През нощта ще бъде ясно и почти тихо. Това съобщи Мартин Славчев, дежурен синоптик в (НИМХ) към Българската академия на науките (БАН), цитиран от Фокус. По Черноморието ще е предимно слънчево. Ще духа характерният морски бриз. Максимални температури на въздуха: 27° - 29°. Температурата на морската вода е 23-25°. Вълнението на морето ще е около 2 бала. Над планините ще е предимно слънчево. Ще духа умерен до силен от вятър север-северозапад. Максимална температура на височина 1200 метра - около 23°, на 2000 метра – около 15°. Атмосферното налягане ще остане по-високо от средното за месеца. През следващите три дни времето ще е предимно слънчево. В петък и неделя за кратко от североизток ще проникне малко по-хладен въздух. Ще има временни увеличения на облачността, главно над североизточните райони. Само на изолирани места там е възможно да превали. Максималните температури в много райони ще са между 30° и 35°, в събота – малко по-високи.", "date": "2017.07.06", "title": "Задава се слънчев уикенд! Термометърът държи фронта на 30-35 градуса!"}
{"url": "http://pik.bg/%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F-%D0%BF%D1%80%D0%B5%D0%B7-%D1%8E%D0%BD%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BA%D0%BE%D0%BD%D0%B3%D1%80%D0%B5%D1%81%D0%BC%D0%B5%D0%BD-%D1%80%D1%8F%D0%B7%D0%BA%D0%BE-%D1%81%D0%B5-%D0%B5-%D0%B2%D0%BB%D0%BE%D1%88%D0%B8%D0%BB%D0%BE-news672962.html", "text": "Състоянието на американския конгресмен Стивън Скалис, който в средата на юни бе прострелян в град Александрия, щата Вирджиния, Съединени щати, рязко се е влошило, съобщава ТАСС, като се позовава на информация от медицинския център, където Скалис е настанен за лечение. „Конгресменът отново бе приведен в интензивното отделение заради нови сериозни опасения за инфекция“, се посочва в изявление на лекарите. В края на юни от болницата обявиха, че Скалис се възстановява, като тогава бе изведен от реанимацията на болницата. Скалис бе ранен в бедрото на 14 юни от жител на Илиноис, който откри безразборна стрелба по конгресмени, които тренираха за бейзболен мач. Веднага, слд като бе приет в болницата, в критично състояние, Скалис претърпя операция. .", "date": "2017.07.06", "title": "Състоянието на простреляния през юни американски конгресмен рязко се е влошило"}
{"url": "http://pik.bg/%D0%B1%D0%BE%D0%B9%D0%BA%D0%BE%D1%82%D1%8A%D1%82-%D1%81%D1%80%D0%B5%D1%89%D1%83-%D0%BA%D0%B0%D1%82%D0%B0%D1%80-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news672978.html", "text": "Бойкотът срещу Катар продължава. Това стана ясно след проведената в египетската столица Кайро среща на външните министри на Саудитска Арабия, Обединените арабски емирства, Бахрейн и Египет. По-рано те обвиниха Доха в подкрепа на тероризма. В изявлението на министрите се казва, че Катар не разбира колко сериозна е ситуацията. Предстоят следващи действия, които не са уточнени. Следващата среща ще се проведе в Манама, Бахрейн.", "date": "2017.07.06", "title": "Бойкотът срещу Катар продължава"}
{"url": "http://pik.bg/%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D0%B2%D0%B0%D0%B6%D0%BD%D0%BE-%D0%B5-%D0%BC%D0%B5%D0%B6%D0%B4%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B4%D0%B0-%D0%B8%D0%BC%D0%B0-%D0%B4%D0%BE%D0%B1%D1%8A%D1%80-%D0%BE%D0%B1%D0%BC%D0%B5%D0%BD-news672968.html", "text": "Reuters. цитиран от \"Фокус\". Държавният секретар на САЩ Рекс Тилърсън заяви, че е важно президентът на страната Доналд Тръмп и неговия руски колега Владимир Путин „да имат добър обмен“ относно това как гледат на природата на двустранните отношения, предаде „Бих казал, че в момента е трудно да се каже какви именно са руските намерения в това отношение“, заяви Тилърсън преди да напусне Вашингтон и да се отправи към Хамбург, където ще се проведе среща на високо равнище на страните от Г-20. „Смятам, че най-важната част от тази среща е да има добър обмен между президента Тръмп и президента Путин относно това как гледат на природата на отношенията между нашите две страни“, посочи той.", "date": "2017.07.06", "title": "Рекс Тилърсън: Важно е между Доналд Тръмп и Владимир Путин да има добър обмен"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%80%D0%B0%D0%B7%D1%88%D0%B8%D1%80%D0%B5%D0%BD%D0%B8%D1%82%D0%B5-%D0%B2%D0%B5%D0%BD%D0%B8-%D0%BD%D0%B8-%D0%BE%D1%81%D0%B0%D0%BA%D0%B0%D1%82%D1%8F%D0%B2%D0%B0%D1%82-news672793.html", "text": "Хроничната венозна болест започва в сравнително ранна възраст. Засяга около 50% от населението, като се среща по-често сред женския пол. За съжаление, заболяването често остава недиагностицирано и нелекувано, което води до сериозни последици. Вените са съдовете, по които кръвта се движи към сърцето. За разлика от артериите, венозните стени нямат собствени мускулни влакна. Еднопосочното движение на кръвта в тях се дължи на венозните клапи и на съкращението на околните мускули. Следователно, когато ходим и мускулите ни се съкращават, те подпомагат придвижването на кръвта по вените. Когато продължително време стоим, кръвта забавя движението си и се задържа в най-ниско разположените части на тялото. В дългосрочен план повишеното налягане води до отпускане на венозните стени, а венозните клапи, които се грижат кръвта да се движи само към сърцето, вече не работят правилно. Вследствие на увреждане на венозните клапи част от изпомпаната кръв се връща обратно в долните крайници, развива се венозна хипертония и се стига до разширяването на вените. Последствията от хроничната венозна болест са остър флебит, кръвотечение от варикозните възли и трофични изменения на кожата – екземи и язви. Най-сериозното усложнение е образуването на тромби в разширените вени. Те причиняват тежко разстройство на функцията на засегнатия крайник. Състоянието може да се усложни с развитието на венозна гангрена или хеморагична некроза в острата фаза, което може да доведе до загуба на крайника. Ако тромбът се откъсне, той най-често попада в белите дробове и води до остро животозастрашаващо състояние - белодробна тромбемболия.", "date": "2017.07.06", "title": "ВНИМАНИЕ! Разширените вени ни осакатяват  "}
{"url": "http://pik.bg/%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BF%D0%BE%D0%B4%D0%BF%D0%B0%D0%BB%D0%B8%D1%85%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%83%D1%87%D0%B0%D1%81%D1%82%D1%8A%D0%BA-%D0%B8-%D0%BA%D0%BE%D0%BB%D0%B8-%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D1%82%D0%B5-%D0%BD%D0%B0-%D1%80%D0%B5%D0%B4%D0%B0-news672963.html", "text": "В столицата на Венецуела Каракас в сряда вечерта е бил подпален полицейски участък в района на община Либертадор, съобщава медиите в страна и ползватели на социалните мрежи. В мрежата се появиха видеа, на които се виждат група хора, които хвърлят запалителни бутилки по сградата на полицията. Електронното издание Nacional съобщава за подпалени полицейски коли в района на Сан Мартин, в столицата. Отбелязва се за сериозни безредици, като се посочва, че се чува и стрелба. Събитията са започнали след като сградата на опозиционната Национална асамблея бе превзета от група привърженици на президента на страната Николас Мадуро. По последни данни след осемчасова обсада нападателите са се оттеглили от сградата на Парламента, давайки възможност на блокираните вътре депутати и служители да бъдат евакуирани. В резултат на нападението пострадаха седем депутати, петима от които са в болница. Съобщава се и за осем пострадали сътрудници на Парламента.", "date": "2017.07.06", "title": "Безредици! Във Венецуела подпалиха полицейски участък и коли на органите на реда"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D0%B0%D1%89-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%87%D0%B5-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BC%D1%83-%D0%B5-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D0%B7%D0%B0%D1%89%D0%B8%D1%82%D0%B0%D0%B2%D0%B0-%D1%8F%D0%BF%D0%BE%D0%BD%D0%B8%D1%8F-%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE-news672964.html", "text": "Министърът на отбраната на САЩ Джеймс Матис подчерта „железния ангажимент“ на страната си към защитата на Япония и към предоставянето на „разширено възпиране, чрез използване на пълния спектър на американските възможности“, предаде Reuters, цитиран от Фокус. „Джеймс Матис е уверил в това своя японски колега Томоми Инада по време на телефонен разговор, по време на който двамата са обсъдили поредното ракетно изпитание на Северна Корея“,  се посочва в официално заявление на Пентагона. Северна Корея във вторник проведе изпитание на междуконтинентална балистична ракета, за която експертите смятат, че има обхват, достатъчен да достигне американските щати Аляска и Хаваи.", "date": "2017.07.06", "title": "Военният министър на САЩ потвърди, че страната му е готова да защитава Япония от Северна Корея"}
{"url": "http://pik.bg/%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8-%D1%86%D0%B2%D0%B5%D1%82%D0%B0%D0%BD%D0%B0-%D0%BF%D0%B8%D1%80%D0%BE%D0%BD%D0%BA%D0%BE%D0%B2%D0%B0-%D0%B8%D0%B7%D0%BB%D0%B8%D0%B7%D0%B0%D1%82-%D0%B4%D0%BD%D0%B5%D1%81-%D0%BD%D0%B0-%D0%BA%D0%BE%D1%80%D1%82-%E2%84%962-%D0%B7%D0%B0-%D0%B2%D1%82%D0%BE%D1%80%D0%B8%D1%82%D0%B5-%D1%81%D0%B8-%D0%BC%D0%B0%D1%87%D0%BE%D0%B2%D0%B5-%D0%BD%D0%B0-%E2%80%9E%D1%83%D0%B8%D0%BC%D0%B1%D1%8A-news672953.html", "text": "Григор Димитров и Цветана Пиронкова трябва да изиграят днес мачовете си от втория кръг на третия за годината турнир от Големия шлем \"Уимбълдън\". Димитров ще участва в първия мач за деня от програмата на Корт №2 на тенис комплекса „Уимбълдън“, а Цветана Пиронкова ще играе в последния за деня мач на същия корт. Съперник на Григор Димитров ще бъде Маркос Багдатис от Кипър. Полуфиналистът в турнира от 2006 година Багдатис, в момента е на 65-о място в ранглистата. По програма мачът между Димитров и Багдатис трябва да стартира в 13:30 часа българско време. Втората съперничка на Цветана Пиронкова е шестата в света Каролине Вожняцки от Дания. Най-сериозният успех на датчанката в турнира е участие в четвъртия кръг, като тя е правила това пет пъти (2009, 2010, 2011, 2014 и 2015 година). Както е известно Пиронкова има полуфинал в турнира през 2010 година и четвъртфинал година по-късно. Мачът между Пиронкова и Вожняцки ще започне не по-рано от 19:30 часа българско време.", "date": "2017.07.06", "title": "Григор Димитров и Цветана Пиронкова излизат днес на Корт №2 за вторите си мачове на „Уимбълдън“"}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0-7-%D1%8E%D0%BB%D0%B8-%D0%B2-%D1%85%D0%B0%D0%BC%D0%B1%D1%83%D1%80%D0%B3-news672935.html", "text": "Премиерът на Великобритания Тереза Мей ще проведе двустранна среща с американския президент Доналд Тръмп  на 7 юли (петък) в хода на срещата на Г-20 в Хамбург, съобщава Ройтерс, като се позовава на високопоставен британски чиновник. Не се съобщава какви теми ще дискутират Мей и Тръмп. Както е известно срещата на Г-20 в Хамбург е на 7 и 8 юли.", "date": "2017.07.06", "title": "На четири очи! Тереза Мей ще проведе двустранна среща с Доналд Тръмп на 7 юли в Хамбург"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-78-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%BE%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-news672936.html", "text": "Най-малко 78 души са загинали, а други поне 72-ма са ранени след тежка катастрофа в Централноафриканската република на камион, превозващ хора, съобщава Ройтерс, като се позовава на информация от главния лекар на една от болниците в град Бамбари Чамбърлейн Бама. Отбелязва се, че част от ранените са били откарани в домовете им, където по-късно са починали. Причините за катастрофата се разследват.", "date": "2017.07.06", "title": "Трагедия! 78 загинали при катастрофа в Централноафриканската република"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B8%D1%85%D1%82%D0%B8%D0%BC%D0%B0%D0%BD-%D0%BA%D0%BE%D0%BD%D1%82%D1%80%D0%B0-%D1%82%D0%BB%D0%B5%D0%B5%D1%89%D0%BE%D1%82%D0%BE-%D1%81%D0%BC%D0%B5%D1%82%D0%B8%D1%89%D0%B5-%D0%BD%D0%B5-%D0%B5-%D0%B2%D0%B8%D0%BD%D0%BE%D0%B2%D0%BD%D0%BE-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news672975.html", "text": "\"За катастрофата на АМ \"Тракия\" не е причина тлеещото сметище. Мокър дим няма. Листата на дърветата и таваните на колите - също. Основната причина е мъглата. Имам клипче в 5.25 ч. има голяма видимост. В 5.45 и 6.15 ч. мъглата пада при нас и видимостта става тежка\", каза в ефира на Нова телевизия кметът на Ихтиман Калоян Илиев. На опасния участък от днес има патрул. До вчера обаче не е имало. \"Ние срещу метеорологичните условия не можем да се борим. Вечерта имаше обилен валеж. В понеделник също валя\", каза Илиев. \"Това е сметище на над 50 г. И затова трудно се гаси. Сметище от 1 г. не функционира. Има внесен проект в МОСВ за закриването му. Нужни са 2,6 млн. лв. И търсим европейско финаснсиране. Чакаме около година за пари\", поясни Илиев..", "date": "2017.07.06", "title": "ГОРЕЩА ТЕМА! Кметът на Ихтиман контра: Тлеещото сметище не е виновно за трагедията на \"Тракия\", а мъглата"}
{"url": "http://pik.bg/%D1%81%D0%B5%D0%BD%D0%B0%D1%82%D1%81%D0%BA%D0%B0%D1%82%D0%B0-%D1%8E%D1%80%D0%B8%D0%B4%D0%B8%D1%87%D0%B5%D1%81%D0%BA%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BD%D0%B0-%D1%81%D0%B0%D1%89-%D1%89%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B8%D0%B7%D1%81%D0%BB%D1%83%D1%88%D0%B2%D0%B0%D0%BD%D0%B5-%D0%BF%D0%BE-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%84%D0%B1%D1%80-%D0%BD%D0%B0-news672938.html", "text": "Сенатската юридическа комисия на Съединените щати ще проведе на 12 юли слушане във връзка с разглеждането на кандидатурата на Кристофър Рей за нов директор на ФБР, се посочва в съобщение на сайта на Комисията. Американският лидер Доналд Тръмп обяви на 7 юни избора си на кандидатурата на Рей за наследник на Джеймс Коми, който бе уволнен от президента на 9 май.", "date": "2017.07.06", "title": "Сенатската юридическа комисия на САЩ ще проведе изслушване по избора на директор на ФБР на 12 юли"}
{"url": "http://pik.bg/%D1%86%D0%B5%D0%BD%D0%BD%D0%B0-%D0%BF%D1%80%D0%B8%D0%B4%D0%BE%D0%B1%D0%B8%D0%B2%D0%BA%D0%B0-%D0%BF%D1%83%D1%81%D0%BD%D0%B0%D1%85%D0%B0-%D0%BD%D0%B0-%D1%82%D1%8A%D1%80%D0%B3-%D1%81%D1%82%D0%B8%D0%BA%D0%BE%D0%B2%D0%B5-%D0%B7%D0%B0-%D0%B3%D0%BE%D0%BB%D1%84-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news672924.html", "text": "Комплект стикове за голф, използвани от Доналд Тръмп, преди да стане президент на Съединените щати, са предложени на търг, съобщи Асошиейтед прес, цитиран от Нова телевизия. От аукционна къща \"Ар Ар окшън\" със седалище в Бостън обявиха, че Тръмп ползвал въпросните стикове за голф в носещия неговото име голф клуб в Бедминстър, Ню Джърси. Върху главата на всеки от стиковете е гравиран надписът \"Д. Тръмп\". От \"Ар Ар окшън\" поясниха, че Тръмп подарил комплекта стикове за голф на Андрю Ломбардо, който носел стиковете му голф по време на състезания през периода 2004 - 2008 г. Ломбардо заяви, че Тръмп използвал стиковете за голф в състезания в Бедминстър, в които участвали различни знаменитости, бизнесмени и професионални състезатели по голф. Търгът ще приключи на 12 юли", "date": "2017.07.06", "title": "Ценна придобивка! Пуснаха на търг стикове за голф на Доналд Тръмп"}
{"url": "http://pik.bg/%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%B5%D0%BD-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%BF%D0%BE%D0%B5-%E2%80%9E%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82%E2%80%9C-%D0%B7%D0%B0-%D0%B0%D1%82%D0%B0%D0%BA%D0%B0%D1%82%D0%B0-%D0%BD%D0%B0-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0--news672939.html", "text": "Водещият на телевизионната програма Zurda Konducta по националната телевизия на Венецуела Освалдо Риверо пое „историческата отговорност“ за атаката на сградата на Парламента на страната и за подкрепата на акцията. Парламентът бе атакуван от привърженици на властта, въоръэжени с палки и самоделни бомби. Те блокираха сутринта сградата на Националната асамблея на Венецуела, а след това успяха и да проникнат в Парламента. По последни данни в резултат на атаката пострадаха петима депутати, както и осем сътрудници на парламента. „Призоваваме всички партии в Националната асамблея и поемаме историческата отговорност за това, което се случва. Протестираме срещу тези, които скриха храната от нас, срещу тези, които действат срещу народа, грабят, палят, извършват актове на вандализъм“, заявява Риверо в специално видеообръщение, разпространено чрез социалните мрежи. По-рано президентът на Венецуела Николас Мадуро официално осъди нападението на Националната асамблея и назначи разследване на случилото се. В социалните мрежи вече се появиха коментари, предлагащи арест за Риверо, който на практика пое отговорност за случилото се.", "date": "2017.07.06", "title": "Телевизионен журналист пое „историческа отговорност“ за атаката на сградата на Парламента във Венецуела"}
{"url": "http://pik.bg/%D1%80%D0%B5%D1%88%D0%B8%D0%BC%D0%BE%D1%81%D1%82-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BE%D0%B1%D1%8F%D0%B2%D0%B8%D1%85%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B4%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D1%82-%D0%B2%D0%BE%D0%B5%D0%BD%D0%BD%D0%B0-%D1%81%D0%B8%D0%BB%D0%B0-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news672937.html", "text": "Постоянният представител на САЩ в ООН Ники Хейли заяви, че страната ѝ е готова да използва военна сила срещу Северна Корея в отговор на нейното най-скорошно ракетно изпитание, пише The Independent. Ники Хейли заяви, че изпитанието на междуконтиненталната балистична ракета (МКБР), която може потенциално да попадне на територията на американския щат Аляска „е безотговорно и неразумно и прави света по-опасно място“. Тя добави, че САЩ са готови да използват всичките си възможности, включително и военна сила, за да възпрат Северна Корея при необходимост. „Една от нашите възможности е използването на военна сила. Ще я използваме при необходимост, но предпочитаме да не ни се налага да отиваме в тази посока“, посочи Хейли. Другите възможности за възпиране включват по-строги санкции срещу страната, за които Хейли заяви, че ще бъдат обявени в близките дни. Фокус", "date": "2017.07.06", "title": "Решимост! Съединените щати обявиха готовност да използват военна сила срещу Северна Корея"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B3%D0%B0%D1%80%D0%B8-%D0%BA%D0%B0%D1%81%D0%BF%D0%B0%D1%80%D0%BE%D0%B2-%D0%BF%D0%BE%D0%B4%D0%BD%D0%BE%D0%B2%D1%8F%D0%B2%D0%B0-%D1%81%D1%8A%D1%81%D1%82%D0%B5%D0%B7%D0%B0%D1%82%D0%B5%D0%BB%D0%BD%D0%B0%D1%82%D0%B0-%D1%81%D0%B8-%D0%BA%D0%B0%D1%80%D0%B8%D0%B5%D1%80%D0%B0-news672940.html", "text": "13-ият световен шампион по шахмат Гари Каспаров подновява състезателната си кариера, съобщава РИА Новости. 54-годишният руски шахматист, който се оттегли през 2005 година, ще вземе участие в третия етап от Grand Chess Tour в Сейнт Луис, Съединените щати, който трябва да се проведе от 2 до 12 август. Заявки за участие в състезанието, което е с награден фонд 300 000 долара, са подали най-силните шахматисти в света. Съобщава се, че Каспаров ще участва в турнирите по ускорен шахмат и блиц, които трябва да се проведат след основното съревнование, от 14 до 19 август. В тези турнири той ще срещне 9 топшахматисти. „С голямо вълнение очаквам официалното си завръщане в играта, и разбира се, не съм очаквал че това ще стане повече от десет години, след като сложих край на кариерата си. Да играя отново в Сейнт Луис за мен е огромна чест“, коментира Каспаров пред официалния сайт на турнира. Гари Каспаров бе световен шампион от 1985 до 1993 година.", "date": "2017.07.06", "title": "Изненада! Гари Каспаров подновява състезателната си кариера"}
{"url": "http://pik.bg/%D0%BA%D0%BE%D1%80%D0%B5%D0%BD%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BE%D1%81%D1%8A%D0%BC%D0%B2%D0%B0%D0%BC%D0%B5-%D1%81-%D0%BD%D0%BE%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D1%82%D0%B0%D0%BA%D1%81%D0%B0-%D1%81%D0%BC%D0%B5%D1%82-%D0%BF%D1%80%D0%B5%D0%B4%D0%B2%D0%B8%D0%B6%D0%B4%D0%B0%D1%82-%D0%B8-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-news672970.html", "text": "След четири години таксата, популярна повече като данък \"смет\", ще се промени коренно , предвиждат промените в Закона за местните данъци и такси, които ще се обсъждат на днешното заседание на съвета за тристранно сътрудничество. Според проекта на финансовото министерство новият измерител за таксата ще бъдат или изхвърлените специални торби в контейнера, или броят на живеещите в определен имот. Поддържането на обществените пространства, което също се прави с парите от такса \"смет\", ще се определя по три начина - според броя на ползвателите на услугата в имота, според разгънатата или незастроена площ на имота, или според броя на лицата с постоянен адрес в него, но промените предвиждат остойностяването на тези дейности да си остане и по сегашния ред. Предвижда се и таван от 20% за поскъпването на таксата в следващите пет години след 2021 г. Към момента таксата се определя според площта на ползваните имоти и се измерва в промили спрямо стойността им, което на практика прехвърля по-голямата тежест към бизнеса. През изминалите няколко години това беше многократно напомняно от работодателските организации, но решението за промяна беше отлагано заради ефекта на въздействие . Със средствата от такса \"смет\" се извършват сметосъбирането, сметоизвозването, почистването на обществените площи, зимното и лятното чистене.", "date": "2017.07.06", "title": "КОРЕННА ПРОМЯНА! Осъмваме с нови промени в \"такса смет\", предвиждат и увеличение"}
{"url": "http://pik.bg/%D1%80%D0%B0%D0%BA%D0%B5%D1%82%D0%B0%D1%82%D0%B0-%D0%BD%D0%BE%D1%81%D0%B8%D1%82%D0%B5%D0%BB-falcon-9-%D0%B1%D0%B5-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B0-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-news672944.html", "text": "Ракетата-носител Falcon 9 на американската компания Space X бе изстреляна успешно от Флорида, съобщава  профилът на Space X в „Туитър“. На борда на ракетата е спътникът Intelsat 35e. Изстрелването е било осъществено в 02:38 часа българско време. По-рано от Space X отложиха изстрелването по технически причини.", "date": "2017.07.06", "title": "Ракетата-носител Falcon 9 бе изстреляна във Флорида"}
{"url": "http://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news672941.html", "text": "Властите във Венецуела започнаха евакуация на хората, намиращи се в сградата на Националната асамблея на Венецуела, съобщава телевизионният канал NTN24. До евакуацията се стигна след няколкочасова атака на сградата от привърженици на президента на страната Николас Мадуро. По данни на говорителя на Парламента Хулио Борхес,  в сградата са били блокирани около 350 души, които нападателите не са пускали да излязат. В  резултат на нападението бяха ранени седем депутати, като петима от тях бяха приети в болница. Още осем сътрудници на парламента също са получили различни наранявания.", "date": "2017.07.06", "title": "Евакуират сградата на Парламента на Венецуела"}
{"url": "http://pik.bg/%D1%81%D0%B5%D0%BC%D0%B5%D0%B9%D0%BD%D0%B0-%D0%B8%D0%B4%D0%B8%D0%BB%D0%B8%D1%8F-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%B4%D0%B6%D0%B5%D1%81%D0%B8%D0%BA%D0%B0-%D0%B0%D0%BB%D0%B1%D0%B0-%D1%81%D0%BF%D0%BE%D0%B4%D0%B5%D0%BB%D0%B8-%D1%81-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81%D0%B8-%D0%BA%D0%B0%D0%BA-%D0%B5-%D0%BE%D1%82%D0%BF%D1%80%D0%B0%D0%B7%D0%BD%D1%83%D0%B2%D0%B0%D0%BB%D0%B0-4-%D1%8E%D0%BB%D0%B8-news672949.html", "text": "Холивудската звезда Джесика Алба поздрави последователите си в „Инстаграм“ с Деня на независимостта и сподели семейни снимки от празника, съобщава Дейли Мейл. Актрисата публикува снимка със съпруга си, кинопродуцента Кеш Уорън, и двете им дъщери – осемгодишната Онор и петгодишната Хевън. На фотото Алба не крие щастието си сред най-близките си. Актрисата публикува и фото и видео от празничната заря. Джесика Алба и Кеш Уорън са женени от 2008 година.", "date": "2017.07.06", "title": "Семейна идилия! Актрисата Джесика Алба сподели с феновете си как е отпразнувала 4 юли"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B4%D0%B8%D0%B5%D0%B3%D0%BE-%D0%BC%D0%B0%D1%80%D0%B0%D0%B4%D0%BE%D0%BD%D0%B0-%D1%81%D1%82%D0%B0%D0%BD%D0%B0-%D0%BF%D0%BE%D1%87%D0%B5%D1%82%D0%B5%D0%BD-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%BD%D0%B0-%D0%BD%D0%B5%D0%B0%D0%BF%D0%BE%D0%BB-news672943.html", "text": "Легендата на световния футбол Диего Армандо Марадона официално стана почетен гражданин на Неапол. Дълго чаканата церемония по връчването на сертификата за това се състоя на централния площад в южния италиански град, като на нея присъстваха над 10 000 души. \"Най-сетне станах гражданин на Неапол. Благодаря на кмета Луиджи де Маджистрис за оказаната чест, както и на всички неаполитанци\", каза щастливият Марадона. Аржентинецът е най-голямата легенда на футболния отбор на Неапол Наполи. Той игра за тима между 1984 и 1991 година. В този период Марадона записа 259 мача за отбора, в които вкара 115 гола.", "date": "2017.07.06", "title": "Признание! Диего Марадона стана почетен гражданин на Неапол"}
{"url": "http://pik.bg/%D0%BF%D1%80%D0%B8%D1%8F%D1%82%D0%B5%D0%BB%D1%81%D0%BA%D0%BE-%D1%80%D0%B0%D0%BC%D0%BE-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BD%D0%B8%D0%BA%D0%BE%D0%BB%D0%B0%D1%81-%D0%BC%D0%B0%D0%B4%D1%83%D1%80%D0%BE-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0-news672945.html", "text": "Президентът на Русия Владимир Путин е поздравил държавният глава на Венецуела Николас Мадуро във връзка с Деня на независимостта на страната, съобщава Интерфакс, като се позовава на информация на директора на Латиноамериканския департамент на Министерството на външните работи на Русия Александър Щетинин. „Приемете най-искрени поздравления по случай националния празник – Денят на Независимостта на Боливарианската република Венецуела. Руско-венецуелските отношения носят характера на стратегическо партньорство“, се посочва в приветствието на Путин. Отбелязва се, че по-нататъшното развитие на партньорските отношения между двете страни ще допринесе за регионалната стабилност и безопасност.", "date": "2017.07.06", "title": "Приятелско рамо! Владимир Путин поздрави президентът на Венецуела Николас Мадуро за националния празник на страната"}
{"url": "http://pik.bg/%D0%B2-%D0%BA%D0%B8%D1%82%D0%B0%D0%B9-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%BD%D0%B5-%D1%81%D0%B0-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%BF%D1%80%D0%B8-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5-news672946.html", "text": "Постоянният представител на Китай в ООН Лиу Джей заяви, че военните действия не са алтернатива при справянето с кризата в Северна Корея, предаде AFP, цитирана от Фокус. „Китай винаги е противостоял срещу хаоса и конфликта на Корейския полуостров – заяви Джей по време на извънредната сесия на Съвета за сигурност на ООН, свикана заради ситуацията на полуострова. - Военните действия не трябва да са алтернатива в това отношение“.", "date": "2017.07.06", "title": "В Китай: Военните действия не са алтернатива при разрешаването на проблема със Северна Корея"}
{"url": "http://pik.bg/%D0%BF%D0%BE%D0%B2%D0%BE%D0%B4-%D0%B7%D0%B0-%D0%B3%D0%BE%D1%80%D0%B4%D0%BE%D1%81%D1%82-%D0%B2%D1%8A%D0%B2-%D0%B2%D0%B0%D1%80%D1%88%D0%B0%D0%B2%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%B7%D0%B1%D1%80%D0%B0-%D0%BF%D0%BE%D0%BB%D1%88%D0%B0-%D0%B0-%D0%BD%D0%B5-%D1%84%D1%80%D0%B0%D0%BD%D1%86%D0%B8%D1%8F-%D0%B8%D0%BB%D0%B8-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0-%D0%B2-news672947.html", "text": "Във Варшава се хвалят, че президентът на Съединените щати Доналд Тръмп на път за срещата на високо равнище на Г-20 ще посети именно Полша, а не Франция или Великобритания. Западните медии смятат, че преди срещата в Хамбург Тръмп иска да поиграе с регионалните амбиции на Полша. Какво очакват във Варшава?, пита руското издание Взгляд, цитирано от Фокус. В навечерието на посещението на американския президент от Варшава заявиха, че „Полша и САЩ ще обсъдят възможностите за сключване на дългосрочен договор за доставки на американски газ“. „Първите тестови доставки на втечнен газ вече са реализират“, коментира президентът на страната Анджей Дуда, според който на терминала за втечнен газ на балтийското пристанище Свиноуйсце „всичко премина, показвайки че напълно е възможно“. Във Варшава смятат, че началото на доставките на американски втечнен газ значително ще засили позициите на Полша в преговорите ѝ с „Газпром“. Западните медии същевременно сочат, че увеличаването на износа на газ в Европа е един от основните приоритети на правителството на Доналд Тръмп. Посещението на Тръмп явно е ободрило Полша не само в икономически план. „Страната има всички шансове да стане член на Г-20“, заяви президентът Дуда. Варшава се опитва да стане лидер в Централна и Източна Европа. Готова е да оспори първенството на страните от „Стара Европа“. В посещението на Тръмп полските власти виждат одобрение на тези линия. Тръмп може да играе в полза на регионалните амбиции на Полша, използвайки я в играта с Германия и с другите „стари европейци“. Според западните медии, посещението на Тръмп през май в Европа е разстроило силно Берлин. Германският канцлер Ангела Меркел очаква в Хамбург, на срещата на високо равнище на Г-20 трудни преговори.", "date": "2017.07.06", "title": "Повод за гордост във Варшава: Доналд Тръмп избра Полша, а не Франция или Великобритания за визитата си преди срещата на Г-20"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%E2%80%9E%D0%B3%D0%B0%D0%B7%D0%BF%D1%80%D0%BE%D0%BC%E2%80%9C-%D0%B2%D1%8A%D0%B7%D1%80%D0%B0%D0%B6%D0%B4%D0%B0-%E2%80%9E%D1%8E%D0%B6%D0%B5%D0%BD-%D0%BF%D0%BE%D1%82%D0%BE%D0%BA%E2%80%9C-%D0%B2-%D0%BC%D0%B0%D0%BB%D1%8A%D0%BA-%D0%BC%D0%B0%D1%89%D0%B0%D0%B1-%D1%81-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%8A%D1%80%D0%B1%D0%B8%D1%8F-%D0%B8-%D1%83%D0%BD%D0%B3-news672948.html", "text": "През последния месец „Газпром“ без много шум подписа с България, Сърбия и Унгария „пътна карта“ по развитието на газопроводите за доставка на газ от бъдещото второ разклонение на „Турски поток“. По този начин компанията фактически реанимира отменения по настояване на Европейската комисия проект „Южен поток“, но с четири пъти по-малка мощност“. Така „Газпром“ ще зарежда с газ Балканите, но конкурирайки се с друг маршрут на компанията за доставяне на газ в Южна Италия – газопровода „Посейдон“. Според експертите след първоначалния провал на „Южен Поток“ „Газпром“ няма особено доверие на България, пише „Коммерсант“, цитиран от Фокус. Фактически маршрутът България-Сърбия-Унгария повтаря основната част на трасето на „Южен поток“, който бе напълно подготвен за реализация, но бе отменен през декември 2013 г. заради българската позиция и натиска на Брюксел. Разликата е в това, че планираният през Черно море газопровод, сега „Турски поток“, няма да мине пряко през България, а през Турция. Освен това за Балканите може да бъде предназначено само едно от двете разклонения на „Турски поток“, четири пъти по-маломощно от „Южен Поток“. Съдейки по позициите на България и Унгария, новите мощности ще се създават от газотранспортните операции на страните в съответствие на третия енергопакет на Европейския съюз. Междувременно „Газпром“ не може едновременно да изпраща газ по второто разклонение на „Турски поток“ към Балканите и да построи „Посейдон“ за снабдяването с газ на Южна Италия. По доставките Балканите са по-важни за руската компания, защото Италия може да се снабдява от „Северен поток-2“. Газ може да се подава на Унгария и Сърбия единствено през Украйна, което заставя „Газпром“ да се договаря с Киев за транзит и след 2020 г. „Смятам, че „Газпром“ прекрасно помни как България го подведе през 2013 г“, заяви анализаторът Виталий Крюков. Той смята, че подобен проект ще се сблъска с политически проблеми, а в състава на участниците в него няма влиятелни страни, които да защитят проекта от Брюксел, както в момента прави Германия относно „Северен поток-2“. Според експерта на „Газпром“ му е необходим балкански вариант по-скоро за диверсификация от рискове, в това число и от страна на Турция.", "date": "2017.07.06", "title": "В Русия:  „Газпром“ възражда „Южен поток“ в малък мащаб с участието на България, Сърбия и Унгария"}
{"url": "http://pik.bg/%D1%88%D0%BE%D0%BA-%D0%BE%D0%BA%D0%BE%D0%BB%D0%BE-100-%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB%D0%BD%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B8%D0%BC%D0%B0%D1%82-%D0%BB%D0%B8%D1%86%D0%B5%D0%BD%D0%B7-%D0%B7%D0%B0-%D0%BE%D1%80%D1%8A%D0%B6%D0%B8%D0%B5-news672934.html", "text": "Министърът на вътрешните работи на Франция Жерар Колон шокира с изявление, че около 100 човека, чийто имена фигурират в списъка на потенциалните терористи във Франция, са регистрирани собственици на оръжие, съобщава Франс Прес. По време на слушане в Сената, посветено на нов законопроект за противодействие с тероризма, министърът заяви, че властите са „идентифицирали около 100 човека“, имащи лиценз за оръжие, въпреки че са попаднали в полезрението на властите като потенциални екстремисти. Министърът добави, че лично е поискал от полицията да предприеме нужните мерки срещу това.", "date": "2017.07.06", "title": "Шок! Около 100 потенциални терористи във Франция имат лиценз за оръжие"}
{"url": "http://pik.bg/%D0%B2-%D0%B7%D0%B0%D0%BC%D0%B1%D0%B8%D1%8F-%D0%B1%D0%B5-%D0%BE%D0%B1%D1%8F%D0%B2%D0%B5%D0%BD%D0%BE-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-news672933.html", "text": "Президентът на Замбия Едгар Лунгу обяви извънредно положение на територията на цялата страна след серия от палежи, предаде AFP. „Правителството ми реши да се позове на чл. 31 , обявяващ извънредно положение - заяви Лунгу в обръщение по националната телевизия. – Мерките влизат в сила още от тази нощ“.", "date": "2017.07.06", "title": "В Замбия бе обявено извънредно положение"}
{"url": "http://pik.bg/%D0%BC%D0%B8%D1%82%D1%8C%D0%BE-%D0%BF%D0%B8%D1%89%D0%BE%D0%B2%D0%B0-%D0%BF%D1%80%D0%B5%D1%81%D0%BA%D0%BE%D1%87%D0%B8-%D1%82%D1%80%D0%B0%D0%BF%D0%B0-%D0%B8-%D1%82%D1%80%D1%8A%D0%B3%D0%BD%D0%B0-%D0%B4%D0%B0-%D1%82%D1%8A%D1%80%D1%81%D0%B8-%D0%BD%D0%B0%D0%B9-%D1%81%D0%B5%D0%BA%D1%81%D0%B8-%D0%BC%D0%B0%D1%86%D0%BA%D0%B8%D1%82%D0%B5-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news672918.html", "text": "Модно събитие №1 на лято 2017 организира Димитър Маринов, по-известен като Митьо Пищова. Колоритният търновец, който само преди няколко дни излезе от УМБАЛ Бургас и се завърна ударно в Слънчев бряг ще направи незабравимо шоу, което може да промени живота на някоя млада и напориста красавица, съобщава \"Флагман\". Пищова е известен с това, че е неотразим и организира най-паметните конкурси за красота в България, но до този момент не беше се развихрял в Бургаска област, която безспорно е много благодатна за подобен тип събития. Конкурсът ще се проведе на 5-и август в комплекс „Старите къщи” в Медово, а сред основните спонсори е „Сасао Beach”.  Записването вече започна, а всички красавици, искащи да направят кариера на модната сцена могат да се обадят на телефон: 0895-63-63-63. „В Бургас има много красиви момичета. Очаквам ги на кастинг, мога да ги направя звезди”, гарантира Митьо Пищова.  За победителката e предвидена голяма награда, а за гала вечерта ще бъдат одобрени 30 от най-красивите момичета. На всички участнички ще бъдат осигурени отлични условия. Събитието ще събере любителите на нощния живот и бохемите от Черноморието и със сигурност ще се превърне в едно от най-запомнящите се през лято 2017 година.", "date": "2017.07.06", "title": "Митьо Пищова прескочи трапа и тръгна да търси най-секси мацките в Бургаско"}
{"url": "http://pik.bg/%D0%BE%D0%B1%D1%8F%D0%B2%D0%B8%D1%85%D0%B0-%D0%BC%D1%8A%D0%B6-%D0%B7%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-%D0%BE%D1%82%D0%BA%D1%80%D0%B8%D1%85%D0%B0-%D0%B3%D0%BE-%D1%83%D0%B4%D0%B0%D0%B2%D0%B5%D0%BD-%D0%B2-%D1%80%D0%B5%D0%BA%D0%B0-news672917.html", "text": "73-годишен мъж изчезна от дома си в село Съединение в петък. След като близките не успели да се свържат с него, семейството сигнализирало в полицията. Местни започнали издирване, както и органите на реда, съобщава \"Трафик Нюз\". Още същия ден Запрян Гишин е бил открит удавен в близката река. Незабавно към мястото е изпратен екип на полицията. Направен е бил оглед. Не са били констатирани данни за насилствена смърт.", "date": "2017.07.06", "title": "Обявиха мъж за издирване, откриха го удавен в река"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B9%D1%81%D0%BA%D0%B8-%D1%81%D0%B0-%D0%BD%D0%B0%D0%BD%D0%B5%D1%81%D0%BB%D0%B8-%D1%83%D0%B4%D0%B0%D1%80-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0-%D0%B2-%D1%81%D0%BE%D0%BC%D0%B0%D0%BB%D0%B8%D1%8F-news672920.html", "text": "Армията на Съединените щати е провела въздушен удар в Сомалия срещу местната терористична групировка „Аш Шабаб“ на 4 юли, съобщава Ройтерс, цитиран от Фокус. Пентагонът съобщава, че това е втория удар по групата за последните няколко дни. „Ударът е нанесен на около 480 км. югозападно от Могадишу“, посочиха от Пентагона, но не уточниха броя на ликвидираните терористи. „Ще продължим да оценяваме резултатите от операцията и ще предоставим допълнителна информация“, съобщават още в официално заявление на Африканското командване на армията на САЩ. „Аш Шабаб“ се стреми да свали правителството на Сомалия, да изгони миротворските сили на Африканския съюз от страната и да наложи шериат.", "date": "2017.07.06", "title": "Операция! Американски войски са нанесли удар срещу терористична групировка в Сомалия"}
{"url": "http://pik.bg/%D1%85%D0%B0%D0%BF%D1%87%D0%B5%D1%82%D0%B0-%D0%B7%D0%B0-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5-%D1%83%D0%B1%D0%B8%D1%85%D0%B0-%D0%BC%D0%BB%D0%B0%D0%B4%D0%B0-%D0%BC%D0%B0%D0%B9%D0%BA%D0%B0-%D0%BF%D1%80%D0%B5%D0%BF%D0%B0%D1%80%D0%B0%D1%82%D1%8A%D1%82-%D1%81%D1%8A%D0%B4%D1%8A%D1%80%D0%B6%D0%B0%D0%BB-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8-%D0%BA%D0%BE%D0%BC%D0%BF%D0%BE%D0%BD%D0%B5%D0%BD%D1%82%D0%B8-news672826.html", "text": "Тя се спряла на таблетките Avitia Corbax. На 1 юли, събота, Кампос била приета в болница заради проблеми с дишането. По-късно тя починала. Лекарите установили, че проблемите били провокирани от приема на препарата за отслабване. По данни на El Universal, в таблетките Avitia Corbax се съдържат забранени компоненти. Отбелязва се, че техният редовен прием може да доведе до много интензивно потене, а също така за стане причина за силни болки в главата, прилошаване и гадене. Превод: ПИК Млада майка от Испания е почитнала от употреба на хапчета за отслабване. Лусеро Кампос започнала да пие препарата преди месец без консултация с лекар, тъй като била убедена в натуралните съставки на таблетките. 24-годишната Кампос родила бебето си преди година и два месеца. Младата жена искала да отслабне с няколко килограма и решила да подпомогне процеса със специални препарати, пише El Universal.", "date": "2017.07.06", "title": "Хапчета за отслабване убиха млада майка! Препаратът съдържал забранени компоненти"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B1%D0%B0%D0%B7%D0%B0-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-%D0%B5-news672922.html", "text": "На територията на базата на Военновъздушните сили на Съединените щати Еглин във Флорида е избухнал пожар, се съобщава в профила на базата в „Туитър“. Отбелязва се, че инцидентът е станал около 17:00 часа българско време. Огънят е пламнал недалеко от склад с химически реагенти. „Сериозни щети в резултат на пожара, който е овладян, не са регистрирани. Причините за случилото се се изясняват“, се казва в официалното съобщение.", "date": "2017.07.06", "title": "Инцидент! На територията на база на Военновъздушните сили на Съединените щати във Флорида е избухнал пожар"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0-%D0%BA%D1%8A%D0%BC-%D0%B7%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D0%BE%D0%BE%D0%BD-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news672923.html", "text": "Франция призова Съвета за сигурност на ООН да приеме нова резолюция, засилваща санкциите срещу Северна Корея, след като от Пхенян изстреляха първата си междуконтинентална балистична ракета, предаде AFP, цитирани от Фокус. „Подкрепяме нова резолюция на Съвета за сигурност, която ясно да подкрепи засилването на санкциите срещу режима на Северна Корея“, заяви постоянният представител на Франция в ООН Франсоа Делатр. Съветът се събра за извънредна среща, посветена на новите провокации на Северна Корея.", "date": "2017.07.06", "title": "Франция призовава към засилване на санкциите на ООН срещу Северна Корея"}
{"url": "http://pik.bg/%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D0%B2%D1%8A%D0%B2%D0%B5%D0%B4%D0%B0%D1%82-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%B8%D0%BC%D0%B0%D1%82-%D0%B1%D0%B8%D0%B7%D0%BD%D0%B5%D1%81-%D1%81-%D0%BF%D1%85%D0%B5%D0%BD%D1%8F%D0%BD-news672921.html", "text": "Съединените щати имат намерение да въведат санкции не само по отношение на Северна Корея, но и срещу всички страни, които имат действащ бизнес с Пхенян. Това заяви постоянният представител на Съединените щати в ООН Ники Хейли, цитирана от РИА Новости. „За да бъде променен пътят на КНДР на военна ескалация, сме длъжни да направим много повече – коментира Хейли по време на заседание на Съвета за сигурност на ООН. – Няма да гледаме само КНДР, ще обърнем внимание на всяка страна, която реши да прави бизнес с този нелоялен режим“. Ники Хейли каза още, че „голямата задача по съблюдаването на санкциите на ООН лежи върху Китай“, която държи около 90 процента от търговията с КНДР. Представителят на Съединените щатки в ООН увери, че „ще работим (б.р Съединените щати) с Китай, ще работим с всяка страна, която вярва в мира“. „Но няма да повторим неадекатните отговори от миналото, които доведоха до днешните „тъмни дни“, заяви Хейли.", "date": "2017.07.06", "title": "Съединените щати са готови да въведат санкции срещу страните, които имат бизнес с Пхенян"}
{"url": "http://pik.bg/%D0%BD%D0%B0-%D1%80%D1%8A%D0%B1%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%B7%D0%B0%D1%8F%D0%B2%D0%B8-%D1%87%D0%B5-%D1%81%D0%B0%D0%BC%D0%BE-%E2%80%9E%D1%81%D0%B0%D0%BC%D0%BE%D0%BA%D0%BE%D0%BD%D1%82%D1%80%D0%BE%D0%BB%D1%8A%D1%82%E2%80%9C-%D1%83%D0%B4%D1%8A%D1%80%D0%B6%D0%B0-%D0%B7%D0%B0-%D0%BC%D0%BE%D0%BC%D0%B5%D0%BD%D1%82%D0%B0-%D0%B2%D0%BE%D0%B9%D0%BD%D0%B0-%D1%81-%D0%BA%D0%BD%D0%B4%D1%80-news672925.html", "text": "Единственното, което удържа Съединените щати и Южна Корея от война с КНДР е „самоконтролът“. Това заяви командващият американските въоръжени сили в Корея генерал Винсънт Брукс, цитиран от Politico. „Самоконтролът е нашият избор, като това е единственното, което в момента дели мира от войната“, заявява Брукс. По думите му американските и южнокорейските войски „ще направят друг избор“, ако от ръководствата на двете страни издатат съответните заповеди. „Смъртоносна грешка би било за всеки, ако си прави някакви илюзии по този въпрос“, отсича генералът.", "date": "2017.07.06", "title": "На ръба! Американски генерал заяви, че само „самоконтролът“ удържа за момента война с КНДР"}
{"url": "http://pik.bg/%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B0-%D0%B2%D0%B8%D0%B7%D0%B8%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D1%83%D0%BA%D1%80%D0%B0%D0%B9%D0%BD%D0%B0-news672932.html", "text": "Държавният секретар на Съединените щати Рекс Тилърсън ще направи своето първо посещение в Украйна следващата седмица, след като придружи президента Доналд Тръмп на срещата на високо равнище на Г-20 в Хамбург, предаде Voice of America, цитиран от Фокус. Тилърсън ще се срещне с украинския президент Петро Порошенко и с „млади реформатори“ от правителството и от гражданското общество на 9 юли. „Държавният секретар ще потвърди ангажиментите на САЩ към украинския суверенитет и териториална цялост, докато окуражава правителството на Украйна да продължи с прилагането на реформите, които ще засилят украинската икономическа, политическа и военна устойчивост“, се посочва  в официално изявление на Държавния департамент на САЩ. Президентът Тръмп проведе кратък разговор с украинския си колега в Белия дом преди месец, след като министерството на финансите на САЩ обяви допълнителни санкции срещу Русия, проруските сепаратисти в Източна Украйна и срещу лица и компании, свързани с тях. Засилените санкции са в отговор на продължаващата подкрепа на Москва към проруските бунтовници в Източна Украйна.", "date": "2017.07.06", "title": "Стратегическа визита! Държавният секретар на САЩ ще посети Украйна"}
{"url": "http://pik.bg/%D1%87%D1%83%D0%B4%D0%BE-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D1%81%D1%82%D0%B0%D0%BD%D0%B0-%D1%81%D0%B8%D0%BB%D0%BD%D0%BE-%D0%B2%D1%8F%D1%80%D0%B2%D0%B0%D1%89-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BE%D1%86%D0%B5%D0%BB%D1%8F-%D1%81%D0%BB%D0%B5%D0%B4-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%BE%D1%82-%D1%85%D0%BE%D1%80%D0%B0%D1%82%D0%B0-%D0%BD%D0%B0-%D0%B1%D0%BE%D0%B6%D0%BE-%D0%BA%D1%80%D0%B0%D0%B2%D0%B0-news672899.html", "text": "Несебърският бос Димитър Желязков-Очите е станал още по-набожен след оцеляването си при стрелбата на 8 юни м. г. в ресторант \"Фор ю\". Тогава хората на Божидар Кузманов-Кравата буквално направиха на решето Митьо, а мнозина не вярваха, че Желязков ще оживее след канонадата от куршуми. Дълго време той беше на границата между живота и смъртта, а във вените му буквално течеше чужда кръв. Припомняме, че след стрелбата кръвният център в УМБАЛ-Бургас беше окупиран от мускулести охранители, дошли да дарят кръв за боса. Прелети му бяха близо 100 банки, но дори и след това Желязков не разви опасния ДИК синдром, който пречи на кръвосъсирването. Напук на всички очаквания Очите не само оцеля, но се върна във фитнес залата след броени месеци и дори успя да проходи преди рождения си ден през септември. При първото си интервю след възстановяването Желязков обяви: „Господ си знае работата!”. Читател на \"Флагман\" изпрати актуална снимка на боса, направена в заведение в Слънчев бряг преди броени дни. На нея се вижда огромен кръст, който виси върху гърдите на Желязков. Наши източници разкриват, че разпятието станало нещо като талисман за Митьо след екшъна на 8-ми юни и той не се разделял с него. Християнският символ бил специално осветен.", "date": "2017.07.06", "title": "ЧУДО! Митьо Очите стана силно вярващ, след като оцеля след стрелбата от хората на Божо Кравата (СНИМКА)"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%84%D0%B5%D1%80%D0%BD%D0%B0%D0%BD%D0%B4%D0%BE-%D1%82%D0%BE%D1%80%D0%B5%D1%81-%D0%BE%D1%81%D1%82%D0%B0%D0%B2%D0%B0-%D0%B2-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%BC%D0%B0%D0%B4%D1%80%D0%B8%D0%B4-%D0%B7%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D1%81%D0%B5%D0%B7%D0%BE%D0%BD-news672929.html", "text": "Една от емблемите на Атлетико (Мадрид) Фернандо Торес е продължил договора си с клуба, съобщава официалният сайт на Атлетико. 33-годишният нападател ще остане в отбора поне още един сезон. \"Много се радвам, че ще остана в Атлетико\", бе първият коментар на Хлапето. 33-годишният в момента футболист е юноша на Атлетико и любимец на феновете. Той игра за тима между 2001 и 2007 година, преди да поеме из Европа. През 2015 година Торес се завърна в родния си клуб, а през миналия сезон изигра 45 мача във всички турнири, в които вкара 10 гола.", "date": "2017.07.06", "title": "Официално! Фернандо Торес остава в Атлетико (Мадрид) за още един сезон"}
{"url": "http://pik.bg/%D0%BE%D1%82-%D0%BB%D0%B8%D0%B1%D0%B8%D0%B9%D1%81%D0%BA%D0%B0%D1%82%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B0%D1%80%D0%BC%D0%B8%D1%8F-%D0%BE%D0%B1%D1%8F%D0%B2%D0%B8%D1%85%D0%B0-%D0%B7%D0%B0-%E2%80%9E%D0%BF%D1%8A%D0%BB%D0%BD%D0%BE%D1%82%D0%BE-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B5%D0%BD%D0%B8%D0%B5%E2%80%9C-%D0%BD%D0%B0-%D0%B1%D0%B5%D0%BD%D0%B3%D0%B0%D0%B7%D0%B8-news672931.html", "text": "От силите на контролиращата източната част на страната „Либийска национална армия“ на ген. Халифа Хафтар обявиха за „пълното освобождаване“ на град Бенгази, който бе завладян от джихадисти преди три години, предаде AFP, цитиран от Фокус. „След продължителната борба срещу тероризма и неговите агенти, продължила повече от три години, обявяваме освобождението на Бенгази от тероризма“, заяви лично генерал Хафтар по време на реч, излъчвана по телевизията, облечен в пълна парадна военна униформа.", "date": "2017.07.06", "title": "От Либийската национална армия обявиха за „пълното освобождение“ на Бенгази"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B5%D1%84%D0%B5%D0%BA%D1%82%D0%B8%D0%B2%D0%BD%D0%BE%D1%81%D1%82%D1%82%D0%B0-%D0%BE%D1%82-%D1%81%D1%80%D0%B5%D1%89%D0%B8%D1%82%D0%B5-%D0%BD%D0%B0-%D0%B3-20-%D0%BD%D0%B5-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D0%B4%D0%BE%D1%80%D0%B8-%D0%B8-%D0%B2-%D1%83%D1%81%D0%BB%D0%BE%D0%B2%D0%B8%D1%8F-%D0%BD%D0%B0-%D0%B3%D0%B5%D0%BE%D0%BF%D0%BE%D0%BB%D0%B8%D1%82%D0%B8%D1%87-news672928.html", "text": "Ефективността на срещите на Г-20 като инструмент за глобално управление не намалява дори и в условията на непрекъснато нарастващите геополитически рискове. Това заяви президентът на Русия Владимир Путин в интервю за вестник Handelsblatt. По думите на ръководителя на Руската федерация страните, председателстващи срещите подхождат изключително отговорно към изпълнението на възложените им мисии. Владимир Путин напомни, че Русия е председателствала Г-20 през 2013 година и е получила сериозна подкрепа от всички партньори.", "date": "2017.07.06", "title": "Владимир Путин: Ефективността от срещите на Г-20 не намалява, дори и в условия на геополитически рискове"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D1%88%D0%B0%D0%B2%D0%B0-%D0%B7%D0%B0-%D0%BD%D0%B0%D1%87%D0%B0%D0%BB%D0%BE-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D1%81%D0%B8-%D0%BE%D0%B1%D0%B8%D0%BA%D0%BE%D0%BB%D0%BA%D0%B0-news672926.html", "text": "Президентът на Съединените щати Доналд Тръмп пристигна във Варшава, от където започва своята европейска обиколка, по време на която ще участва на среща на високо равнище на Г-20, по време на която ще се срещне с президента на Русия Владимир Путин, предаде AFP. Президентът започва четиридневната си обиколка във Варшава, където ще участва на среща на Инициативата на трите морета, на която ще присъстват президентите на 12 страни от Централна и Източна Европа. След това той ще замине за срещата на високо равнище в Хамбург, където ще обсъжда въпроси като евроатлантическите връзки и севернокорейската ядрена заплаха. Фокус", "date": "2017.07.06", "title": "Визита! Доналд Тръмп пристигна във Варшава за начало на европейската си обиколка"}
{"url": "http://pik.bg/%D0%BC%D1%8A%D0%B6-%D0%BD%D0%B0-%D1%87%D0%B5%D1%81%D1%82%D1%82%D0%B0-%D0%B4%D0%B6%D0%BE%D0%BD%D0%B8-%D0%B4%D0%B5%D0%BF-%D0%BE%D1%82%D0%BA%D1%83%D0%BF%D0%B8%D0%BB-%D0%B0%D0%B2%D1%82%D0%BE%D1%80%D1%81%D0%BA%D0%B8-%D0%BF%D1%80%D0%B0%D0%B2%D0%B0-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D0%B9%D0%BA%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D0%BA%D1%80%D1%8A%D0%B2%D1%82%D0%B0-%D1%81%D0%B8-news672942.html", "text": "Съдебната сага между холивудската звезда Джони Деп и бившите му финансови мениджъра продължава с пълна силА, като изскачат нови подробности за безумните инвестиции на актьора. Както е известно Деп е пред фалит, като твърди че причина за това са именно бившите му финансови мениджъри, които не са управлявали правилно парите му. Според противниковата страна обаче актьорът е пръснал десетки милиони за яхти, бижута, купуването на колекционерски китари, за скъп алкохол и охрана. Бившите бизнес-мениджъри на Деп, братята Джоел и Роб Мандел разкриха за поредния харч на Деп, като съобщиха, че актьорът е платил милион паунда за архива на журналиста Ник Тошич. Сделката се осъществила в лондонския хотел Dorchester, а Деп подписал договора за покукпа със собствената си кръв.", "date": "2017.07.06", "title": "Мъж на честта! Джони Деп откупил авторски права, подписвайки договора с кръвта си"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D1%80%D1%83%D1%81%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B5-%D0%B7%D0%B0-%D0%BE%D1%82%D1%81%D1%82%D1%80%D0%B0%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%BF%D1%80%D0%B5%D1%87%D0%BA%D0%B8-%D0%B7%D0%B0-%D1%83-news672950.html", "text": "Международната общност, и най-вече Русия, са длъжни да отстранят всички препятствия за пълната победа над терористичната групировка „Ислямска държава“. Това заяви държавният секретар на Съединените щати Рекс Тилърсън, цитиран от РИА Новости. „Групировката „Ислямска държава“ понася сериозни загуби по време на протичащото в момента освобождаване на сирийския град Ракка, като е на прага на пълно поражение в Сирия, но това може да стане само, ако всички страни се фокусират върху тази цел – коментира Тилърсън. -  За да завърши тази мисия успешно, международната общност, и най-вече Русия, трябва да отстранят всички препятствия за нанасяне на поражение на „Ислямска държава“, и да помогнат за осигуряване на стабилност, която да попречи на „Ислямска държава“ да възкръсне от пепелта“.", "date": "2017.07.06", "title": "Държавният секретар на САЩ: Русия трябва да помогне за отстраняването на всички пречки за унищожението на „Ислямска държава“"}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%89%D0%B5-%D0%BE%D0%B1%D1%81%D1%8A%D0%B4%D1%8F%D1%82-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D1%81%D0%B8%D1%80%D0%B8%D1%8F-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D1%80%D0%B5%D1%89-news672952.html", "text": "Президентите на Съединените щати и Русия Доналд Тръмп и Владимир Путин ще обсъдят ситуацията в Сирия. Това обяви държавният секретар на Съединените щати Рекс Тилърсън, цитиран от пресслужбата на Държавния департамент. Според информацията разговорът между Тръмп и Путин трябва да се проведе по време на срещата на Г-20 в Хамбург на 7 и 8 юли.", "date": "2017.07.06", "title": "На четири очи! Доналд Тръмп и Владимир Путин ще обсъдят ситуацията в Сирия по време на срещата на Г-20"}
{"url": "http://pik.bg/%D1%80%D1%83%D1%81%D0%B8%D1%8F-%D1%89%D0%B5-%D1%81%D1%8A%D0%B4%D0%B5%D0%B9%D1%81%D1%82%D0%B2%D0%B0-%D0%B7%D0%B0-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news672955.html", "text": "Руският президент Владимир Путин заяви, че страната възнамерява да съдейства на изпълнението на Парижкото мирно споразумение по климата, съобщава Известия, цитиарна от Фокус. Руският президент отбеляза, че Москва разглежда споразумението като основа за климатично регулиране. Той подчерта, че проблемът с глобалните изменения на климата ще бъде една от основните теми по време на срещата на високо равнище на Г-20 в Хамбург. „Русия преизпълни поетите върху себе си задължения по Протокола от Киото. В значителна степен компенсирахме ръста на емисиите в другите страни и региони по света“, посочи руският президент. Парижкото климатично споразумение регулира мерките по снижаването на парниковите газове в атмосферата след 2020 г. То трябва да замени Протокола от Киото.", "date": "2017.07.06", "title": "Русия ще съдейства за изпълнението на Парижкото климатично споразумение"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80-%D0%B7%D0%B0%D1%89%D0%B8%D1%82%D0%BD%D0%B8%D0%BA%D1%8A%D1%82-%D0%BF%D0%BB%D0%B0%D0%BC%D0%B5%D0%BD-%D0%BA%D1%80%D0%B0%D1%87%D1%83%D0%BD%D0%BE%D0%B2-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%BA%D0%B0%D1%80%D0%B8%D0%B5%D1%80%D0%B0%D1%82%D0%B0-%D1%81%D0%B8-%D0%B2-%D0%BF%D0%BE%D0%BB%D1%81%D0%BA%D0%B8%D1%8F-%D1%81%D0%B0%D0%BD%D0%B4%D0%B5%D1%86%D0%B8%D1%8F-%D0%BD%D0%BE%D0%B2%D0%B8-%D1%81%D0%BE%D0%BD%D1%87-news672951.html", "text": "28-годишният бранител Пламен Крачунов ще продължи кариерата си в новака в полския елит Сандеция (Нови Сонч), съобщи „Марица“. Футболистът изкара почти цялата лятна подготовка с тима на Локомотив (Пловдив). От началото на седмицата Крачунов е в Полша, като вече е преминал успешно медицинските прегледи в новия си тим, след което е подписал договор. В тима на Сандеция играе още един български футболист – бившият нападател на Ботев (Пловдив) Александър Колев.", "date": "2017.07.06", "title": "Трансфер! Защитникът Пламен Крачунов ще продължи кариерата си в полския Сандеция (Нови Сонч)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-19-%D0%B3%D0%BE%D0%B4%D0%B8%D1%88%D0%B5%D0%BD-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D0%BA-%D0%B7%D0%B0%D0%B3%D0%B8%D0%BD%D0%B0-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news672956.html", "text": "19-годишният редник първи клас Хансен Къркпатрик е загинал на 3 юли в Афганистан от „неприятелска огнева атака“, съобщава електронното издание RT, като се позовава на официално изявление от Пентагона. Роденият в Аляска Къркпатрик е бил изпратен в Централна Азия в рамките на операция „Страж на свободата“ – небоева операция, насочена към обучение, консултация и помощ на правоохранителните сили и армията на Афганистан. Инцидентът, при който редник Хансен Къркпатрик е бил убит се разследва от специална комисия.", "date": "2017.07.06", "title": "Трагедия! 19-годишен американски войник загина в Афганистан"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D1%82%D1%83%D0%BF%D0%B0%D0%BA-%D1%88%D0%B0%D0%BA%D1%83%D1%80-%D0%B7%D0%B0%D1%80%D1%8F%D0%B7%D0%B0%D0%BB-%D0%BC%D0%B0%D0%B4%D0%BE%D0%BD%D0%B0-%D0%B7%D0%B0%D1%89%D0%BE%D1%82%D0%BE-news672930.html", "text": "В свое писмо Тупак Шакур разкрива, че се е разделил с Мадона, защото е... бяла, съобщава TMZ, който притежава това писмо, което в края на месеца ще бъде предложено за продажба на търга Gotta Have Rock and Roll в Съединените щати. Писмото е от януари 1995 година. Легендарният рапър започва писмото си с това, че дълго време се е подготвял преди да напише това писмо.  Шакур се извинява на вече бившата си приятелка Мадона, като отбелязва, че никога не би забравил думите й за това, че „те са много повече от само приятели“. Рапърът казва, че роман с чернокож мъж не би навредил на кариерата на Мадона, докато за неговата би бил пагубен. Шакур имал притеснения, че отношенията му с Мадона биха отблъснали много негови фенове, които той страшно много цени и не би искал да загуби. „Надявам се, че ще можеш да ме разбереш“, завършват обясненията на Шакур. „В последно време, както предполагам си забелязала, израснах много морално и духовно. Но, моля те, разбери позицията ми. Не би могло младеж с ограничен жизнен опит да бъде заедно със световноизвестен секс символ“, признава Шакур. В края на писмото той отново предлага на Мадона да запазят приятелските отношения. Той моли певицата да се грижи за себе си и добавя, че на света има страшно много хора, които й завиждат. „Не знам, дали би искала да се срещнеш с мен, но аз бих желал да поговорим очи в очи“, отбелязва рапърът. Стартовата цена на писмото за предстоящия търг е 100 000 долара. Очаква се тя да скочи в пъти.", "date": "2017.07.06", "title": "Признание! Тупак Шакур зарязал Мадона, защото..."}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%83%D0%B4%D0%B0%D1%80%D0%B8-%D0%B4%D0%B2%D0%B0-%D0%B7%D0%B0%D0%B5%D0%BA%D0%B0-%D1%81-%D0%B5%D0%B4%D0%B8%D0%BD-%D0%BA%D1%83%D1%80%D1%88%D1%83%D0%BC---%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD-news672984.html", "text": "\"Според мен спорът не е за това кой самолет е по-подходящ, спорът е политически. Това е с цел да се свали авторитета на Румен Радев и президентската институция\", заяви лидерът на БСП Корнелия Нинова в студиото на Би Ти Ви по повод скандалите около избора на нов боен самолет и специално създадената за тази цел комисия. Според нея Бойко Борисов живее в премиерска държава, независимо, че сме парламентарна. Изведнъж, когато се появява човек като Румен Радев, той е нападнат. Срещата на Борисов и Радев, както и острите реплики между Цветанов и президента, Нинова определи като \"добър театър\". \"Цветанов не прави нищо без негово позволение, това е тактика\", заяви лидерът на БСП и допълни, че атаките ще продължат. Тя определи комисията за самолетите като \"трибунал\". Относно комисията за НДК, Нинова коментира, че в ГЕРБ винаги е имало противоречия и войни, но сега е станало явно. \"Има две лобита в партията, които се скараха. Неофициално това е война между Бъчварова и Лиляна Павлова. Важно е, че се обвиняват взаимно в корупция, но това се лепи на председателството ни. Вече е замърсено председателството и то за плочки\", заяви Нинова. Лидерката на БСП призова ДАНС и прокуратурата да кажат, дали има престъпение в НДК, пък комисията просто ще проучва как са се разходвали парите. \"По искане на БСП бе създадена комисия за неизплатените заплати и днес ще се отчетем. Не сме доволни от работата й, защото излиза с половинчати решения. Проблемът е, че се прехвърлят фирми на клошари, а ние искаме промяна в това. Едно от решенията е да се затегне контрола за прехвърляне на фирми и първо да се изплащат заплатите на работниците, а след това на банките\", заяви Нинова. Соцлидерката коментира и работата на парламента, като заяви, че едва през последнита седмица Народното събрание разглежда законопроекти, но не и тези на опозицията. \"Два месеца закона за частните съдебни изпълнители стои на трупчета. Това е важно за хората, защото за 100 лв. им изнасят имуществото, а не скандалите в ГЕРБ\", допълни още тя. На въпрос дали се опитват да влияят на протеста на полицаите, Нинова заяви, че са водили разговор и ги разбират. \"Не може от 5 години да нямаш униформа, да се бориш с престъпността, а да нямаш елементарни условия. От ГЕРБ се опитаха да кажат, че ние сме виновни, но беше и Цветанов и Бъчварова\", заяви Нинова. Тя допълни, че не разбира министър Радев за прекъснаните разговори с полицаите и изведнъж търси аргументи. Соцлидерката го призова да прочете стенограмата от КСНС, където самият той е изнасял аргументи за заплатите в МВР, а след това излиза и ги търси.", "date": "2017.07.06", "title": "ЕКСКЛУЗИВНО! Корнелия удари два заека с един куршум - правителството за скандала с президента Радев и ГЕРБ за цирка с НДК"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D1%80%D0%BE%D0%BC%D0%B8%D1%82%D0%B5-%D1%83%D0%B4%D0%B0%D1%80%D0%B8-%D1%88%D0%B0%D0%BC%D0%B0%D1%80-%D0%BD%D0%B0-%D0%B4%D0%BF%D1%81-%D0%B2%D0%B8%D1%86%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%B1-news672981.html", "text": "Асеновград не е диагноза, тази дума не ми харесва, заяви в сутрешния блок на БНТ вицепремиерът Валери Симеонов. Той коментира случващото се в града и протестите срещу ромите, които биха деца спортисти. \"Там където има кризисни райони, там се изграждат полицейските управления. Така е в САЩ, така е и в квартал Моленбек в Брюксел. Все пак нямаме работа с второ поколение пришълци. В случая става въпрос за цигани, които живеят от векове в България. Те са свикнали с порядките тук, по-скоро бяха свикнали. Решаването на въпроса е възможно. Все пак до края на 1989 г. нямаше проблеми с циганския етнос. Трудовата заетост е решението, а тя ще промени и лицето на много градове в България\", обясни вицепремиерът. \"Проблемът с ромите става тема на дневния ред в България, това е много важно. Дискусията в парламента продължи 3 часа. Имаше обединение на политическите партии с изключение на ДПС, защото те имат интерес от неинтегрирането на този етнос, както и на турския, защото вадят дивиденти от това. Само с образованието не може да се реши проблем с ромите. Преди всичко трябва да се реши етническия проблем със заетост. Те превръщат майчинството в бизнес. Изброил съм лично, че те могат да получат до 24 вида помощи по всякакви линии.", "date": "2017.07.06", "title": "ИЗВЪНРЕДНО! Валери Симеонов с тежки думи за ромите, удари шамар на ДПС! Вицето на Борисов изброил 24 вида помощи за този етнос"}
{"url": "http://pik.bg/%D1%81%D0%B0%D1%89-%D0%B8-%D0%B5%D1%81-%D1%89%D0%B5-%D0%BE%D0%BC%D0%B8%D1%80%D0%BE%D1%82%D0%B2%D0%BE%D1%80%D1%8F%D0%B2%D0%B0%D1%82-%D0%BA%D0%B8%D0%BF%D1%8A%D1%80-news672973.html", "text": "Daily Sabah, цитиран от \"Фокус\". Вицепрезидентът на САЩ Майк Пенс проведе преговори с върховния представител на ЕС по въпросите на външните работи и политиката на сигурност Федерика Могерини относно Кипър, пише „По време на преговорите двамата изразиха надежда, че президентът на непризнатата Севернокипърска турска република Мустафа Акънджъ и президентът на Кипър Никос Анастасиадис ще се разберат по уреждане на конфликта, който ще обедини Кипър като двузонна и двуобщносттна федерация в полза за всички жители на острова“, пише в официално заявление на Белия дом. „Пенс и Могерини са се съгласили за важността на настоящата мирна конференция за Кипър в Кран Монтана, Швейцария“, пише още там.", "date": "2017.07.06", "title": "САЩ и ЕС ще омиротворяват Кипър"}
{"url": "http://pik.bg/%D1%81%D0%B5%D0%BC%D0%B5%D0%B9%D0%BD%D0%B0-%D0%B4%D1%80%D0%B0%D0%BC%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%B5%D0%B4%D0%B8%D0%BD-%D1%80%D0%B0%D0%BD%D0%B5%D0%BD-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%89%D0%B0%D1%82%D0%B0-%D0%BC%D0%B5%D0%B9%D0%BD-news672957.html", "text": "Трима души са убити, а четвърти ранени от стрелец, който по-късно е бил ликвидиран от полицията в американския щат Мейн, предава Washington post. Малко след като четирите жертви са простреляни, убиецът Каръл Тътъл, съпруг на една от жертвите, е ликвидиран от полицията. Няма пострадали полицаи по време на инцидента. Загинали са съпругата на Тътъл, синът му и техен съсед. Раненият е роднина на съпругата. В момента той е в болницата, като няма информация за състоянието му. Полицията все още не знае какво е довело до фаталната развръзка. Фокус", "date": "2017.07.06", "title": "Семейна драма! Четирима загинали и един ранен при стрелба в щата Мейн"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BA%D1%83%D0%BB%D1%82%D0%BE%D0%B2-%D0%B7%D0%B0-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2%D0%B8-%D0%B1%D0%B8%D0%BB%D0%B8-%D0%B2-%D0%BA%D1%80%D0%B8%D0%B7%D0%B0-%D0%B0-%D0%B1%D0%BC%D1%84-%D0%BF%D0%BE%D1%80%D1%82-%D0%B1%D1%83%D1%80%D0%B3%D0%B0%D1%81-%D0%BF%D0%B5%D1%87%D0%B5%D0%BB%D0%B8-%D0%BF%D0%BE-news672985.html", "text": "Разчитам Върховният касационен съд да не бъде благосклонен към братя Домусчиеви, а към държавата, заяви в ефира на БНТ Валери Симеонов. \"До мен няма официален отговор, нито писмо. Има изявление във Фейсбук\", отсече вицепремиерът, който нанесе жесток удар по приватизационната сделка на бизнесмените за Български морски флот. Коментарът беше заради обжалването на държавата по делото срещу Домусчиеви за нарушаване на приватизационния договор за БМФ. Правителството осигури 2,4 млн. лева и то ще стане факт. \"Нямам нищо лично срещу Домусчиев, познавам го бегло. Писмото на моряшкия синдикат е анонимно. Няма подпис, от кого е пуснато. Останали са 124 човека в Български морски флот, които са като утрепани. Правят каквото им кажат, за да не ги уволнят и тях. Между другото същите двама братя са собственици на БМФ Порт Бургас. Печелят по 30 милиона всяка година. Защо другата им фирма е работила на печалба\", каза Валери Симеонов. Той обвини Домусчиеви, че хвърлят прах в очите на хората и подчерта, че фирмата е частна и оправданията, че БМФ е в криза, не са оправдания. \"Първата година са опраскали някъде към 300 човека - уволнени са, после 400, после 600. В момента от 2900 души са останали 124 - 94 процента съкращения. От 1,3 брутен регистър тона, която трябваше да има през 2018 г. БМФ има 800 бруто регистър тона в момента\", добави Симеонов. Вицепремиерът стигна още по-далеч. Той обвини Агенцията по приватизация, която е дала БМФ в ръцете на Домусчиеви. Разкри, че \"юнаците\" са предпочетени странно пред френска компания с 20 млрд. евро капитал. Както и пред норвежци.", "date": "2017.07.06", "title": "БОМБА В ЕФИР! Валери Симеонов култов за Домусчиеви: Били в криза, а БМФ Порт Бургас печели по 30 милиона годишно! Опраскали са 94% от персонала след приватизацията "}
{"url": "http://pik.bg/%D0%BD%D0%B7%D0%BE%D0%BA-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B4%D0%BE-2-%D0%B3%D0%BE%D0%B4%D0%B8%D0%BD%D0%B8-%D0%B4%D0%BE%D0%B7%D0%B8%D1%80%D0%B0%D1%89%D0%B8%D1%82%D0%B5-%D1%81%D0%B8%D1%81%D1%82%D0%B5%D0%BC%D0%B8-%D0%B2%D0%BB%D0%B8%D0%B7%D0%B0%D1%82-%D0%B2-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-news672976.html", "text": "До година-две ще влязат полуавтоматичните системи за вливания на онколекарства. Става дума за автоматизирани и полуавтоматизирани дозиращи системи. Това каза в сутрешния блок на БНТ подуправителят на НЗОК Димитър Петров. Той увери, че постоянно ще се правят проверки при химиотерапиите. Целта не е да ограничим лекарствата, а да намалим изхвърлянето на остатъчните количествата след вливането на онкомедикаменти. 20-30 % не се оползотворяват. Това може да се избегне или ръчно, или с полуавтоматизирани системи. Поетапно ще влезе това. По този начин ще се намалят и злоупотребете с тези медикаменти, да не се реекспортират \"на черно\", заяви Петров. Той коментира и оставката на управителя на НЗОК Глинка Комитов. Основно лични са причините за оставката на Глинка Комитов, освен това то е проветриво това място, свързано с голямо напрежение. Касата работи с ограничен бюджет, винаги има искания за повече, отколкото може, за хора, които са решили на професионално предизвикателство в сферата на здравно осигуряване, трябва да имаш здрави нерви, каза още Димитър Петров.", "date": "2017.07.06", "title": "НЗОК с важна новина! До 2 години дозиращите системи влизат в онкоболниците"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%BF%D0%B8%D0%B9%D1%82%D0%B5-%D1%82%D0%B5%D1%87%D0%BD%D0%BE%D1%81%D1%82%D0%B8-%D1%80%D0%B5%D0%B7%D0%BA%D0%B8%D1%82%D0%B5-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D1%81%D0%B0-%D0%BE%D0%BF%D0%B0%D1%81%D0%BD%D0%B8-news672980.html", "text": "Резките температурни промени не са благоприятни за сърдечно-съдовата система. Това оказва влияние на тонуса на съдовата система, стига се до резки промени в кръвното налягане и се създават предпоставки за сърдечни инциденти. Това каза в сутрешния блок на БНТ кардиологът доц. Иво Петров. Хората, които знаят, че имат проблеми, трябва да се предпазват. Достатъчното поемане на течности намалява риска при такива ситуации, посочи той. Доц. Петров коментира и последните случаи на нападения над лекари. Агресията срещу лекари е недопустима. Това е агресия спрямо обществото и тя трябва да бъде конкретно наказвана. Трябва да има нетърпимост към такива простъпки, за да бъдат прекратени, подчерта кардиологът.", "date": "2017.07.06", "title": "Важно! Кардиолог алармира: Пийте течности, резките температурни промени са опасни "}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81%D1%8A%D0%B2%D0%B5%D1%82%D0%B2%D0%B0-%D0%BF%D0%BE%D0%B4%D1%81%D1%82%D1%80%D0%B8%D0%B3%D0%B2%D0%B0%D0%B9%D1%82%D0%B5-%D1%81%D0%B5-%D0%B4%D0%BD%D0%B5%D1%81-%D1%89%D0%B5-%D1%80%D0%B5%D1%88%D0%B8%D1%82%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%B2-%D0%B1%D0%B8%D0%B7%D0%BD%D0%B5%D1%81%D0%B0-%D1%81%D0%B8-news673006.html", "text": "Луната е в знак Стрелец, а от днес до 25 юли Меркурий ще е в знак Лъв. Това е добро време за креативните хора и за всички, чиято работа е свързана със словото. Речта им ще бъде ярка, вълнуваща, в някои случаи високопарна. Много хора обаче ще проявят своето високомерие и надценяване на способностите си, признаци на авторитаризъм, изтласкване на своите идеи напред за сметка на някой друг, предупреждава астрологът Ивелина Пенчева. „Подходящо време е за реклами, за социални и политически действия. Ще се предоставят случаи мнозина да блеснат било със словото си, било с изявите си, било със своите познания“, добавя тя. „13-ят лунен ден, който продължава до 18:44 часа, е за получаване на нова информация, за натрупване на знания, ден, в който можете да узнаете нещо ново и за себе си. Може да се появи отново стар и забравен проблем. Значи е дошло време да се замислите за миналото и най-накрая да разрешите теглещите ви назад нерешени жизнени задачи. Не бива да се гладува. Трябва да имате достатъчно сили, за да изпълните поставените пред себе си задачи“,  обяснява Ивелина Пенчева. „Това е най-подходящото време за пълно усвояване на нови сексуални техники и пози, любовни игри. Сексът трябва да е активен, изобилен, наситен със силни чувства, до пълно изтощение и приятна умора. Но ако предварително се чувствате уморени или неразположени, тогава не предприемайте нищо, защото ще навредите на здравето си“, предупреждава астрологът. Според нея, липсата на сексуално желание в тринадесети лунен ден или умора е сигурен знак, че сте изчерпали всички свои ресурси и не сте разчели правилно силите си. „Подрязване на косите в този ден ще ви помогне да настроите интуицията си към решение на проблемите в бизнеса, ще ви подскаже какво да предприемете и какво да не правите, ще заздрави пикочно-половата и отделителната системи. Подстрижката ще ви помогне и ако искате да се помирите с човек, с когото отдавна не сте общували поради стари обиди. Ще ви се появят нужните думи и смелост, за да започнете разговор, а човекът ще прояви благоразположение. Не ходете във фризьорския салон обаче“, съветва Ивелина Пенчева. „Всички манипулации трябва да извършите у дома, самостоятелно, не поверявайте своята енергия дори на ръцете на близък човек. Косите ви сега приемат и отдават енергия, затова е по-добре да я запазите за себе си“, добавя астрологът.", "date": "2017.07.06", "title": "Астролог съветва: Подстригвайте се днес, ще решите проблемите в бизнеса си"}
{"url": "http://pik.bg/%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D1%83%D0%BA%D1%80%D0%B5%D0%BF%D0%B2%D0%B0%D1%82-%D0%BD%D0%B5%D0%B1%D0%B5%D1%82-%D1%82%D0%B5%D0%BF%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news673025.html", "text": "Аварийно укрепване се налага да бъде направено на античната крепостна стена на Небет тепе, откъдето падат камъни. До този извод стигнаха архитект Петър Петров от район \"Централен\"  и археоложката София Христева от пловдивския музей. Те са част от комисията , назначена със заповед на кмета на район \"Централен\" Георги Стаменов за проверка на всички опасни и неугледни зони в Стария град.  Стаменов оглавява комисията и в нея участват представители на община Пловдив, общински институт \" Старинен Пловдив\" ,ОП \"Чистота\"  и  ОП \"Градини и паркове\". Повод за проверката е сигнал, подаден от граждани,  за опасна пукнатина , разцепила зидарията в началото на археологическия комплекс, съобщава \"Марица\". Зидът не е античен, а е строен 1957 година и над него е израснало много красиво старо дърво. Корените му са разцепили камъните. Според инженер Борис Христов , председател на живеещите и работещите в Стария град, който също участва в комисията, трябва да се укрепи стената и да се запази дървото. \" Местата в археологическия комплекс, които са опасни,  ще бъдат оградени с парапети, за да не стане беля, каза Георги Стаменов. Археоложката  София Христева алармира също така, че падат камъни и от сухата зидария.  Тя е категорична, че докато се реализира проектът за реставрация на Небет тепе, трябва да се обезопасят и  укрепят останките от античното селище. Проучването, което извършват археолозите, ще приключи през септември и след това ще се подготвя проект за реставрация.", "date": "2017.07.06", "title": "Аварийно укрепват Небет тепе в Пловдив"}
{"url": "http://pik.bg/%D0%BD%D0%B0-%D0%BA%D0%B0%D0%BB%D1%8A%D0%BF-%D1%87%D0%B5%D0%BD%D0%B3%D0%B5%D1%82%D0%B0-%D1%81%D0%BF%D0%B8%D0%BF%D0%B0%D1%85%D0%B0-%D1%88%D0%BE%D1%84%D1%8C%D0%BE%D1%80%D0%B0-%D0%BD%D0%B0-%D0%B8%D0%BD%D0%BA%D0%B0%D1%81%D0%BE%D1%82%D0%BE-%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D0%BC%D1%83-%D1%87%D0%B8%D1%81%D1%82%D0%BE-%D0%B3%D0%BE%D0%BB%D0%B8-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news673007.html", "text": "Чисто голи, както майка ги е родила, били спипани от полицията ш", "date": "2017.07.06", "title": "НА КАЛЪП! Ченгета спипаха шофьора на инкасото и любовницата му чисто голи в леглото"}
{"url": "http://pik.bg/%D0%B1%D0%B5%D0%BB%D0%B3%D0%B8%D1%8F-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0-%D0%B2%D0%BB%D0%B0%D1%81%D1%82%D0%B8%D1%82%D0%B5-%D1%81%D0%B5-%D0%BE%D0%BF%D0%B0%D1%81%D1%8F%D0%B2%D0%B0%D1%82-%D0%BE%D1%82-%D0%BD%D0%BE%D0%B2-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D1%83%D0%B4%D0%B0%D1%80-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news673024.html", "text": "Белгийската федерална прокуратура се опасява от нов и непосредствено предстоящ терористичен удар, подобен на събитията от 22 март миналата година в Брюксел, съобщават местни медии. Отбелязва се, че белгийските власти издирват още предполагаеми терористи, свързани със задържаните по-рано тази седмица в Брюксел и френския град Лил. Уточнява се, че при претърсванията са били открити три автомата \"Калашников\", пълнители за тях, автоматични пушки, радиостанции, бронежилетки, взриватели, униформи - на охранителни фирми, на \"Гражданска защита\" и полицейски, четири взривателя и буркан за автомобил на специален режим. Белгийските власти са на мнение, че тази терористична клетка не е напълно обезвредена. Те се опасяват, че издирваните се чувстват притиснати и могат да преминат към действие във всеки момент. От задържаните четирима души в Брюксел, в ареста остават двама - братята Аким и Халид Саути. Задържаните са членове на организация на мотоциклетисти мюсюлмани, свързани с терористичната групировка \"Шериат за Белгия\".", "date": "2017.07.06", "title": "Белгия настръхна! Властите се опасяват от нов терористичен удар в Брюксел"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D1%8A%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B0%D0%B1%D0%B0%D0%BD%D0%BE%D0%B2-%D0%BE%D0%B1%D1%8F%D0%B2%D0%B8-%D0%BA%D0%BE%D0%B3%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%B8%D0%B7%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%B7%D0%B0-%D1%83%D0%BD%D0%B8%D1%84%D0%BE%D1%80%D0%BC%D0%B8%D1%82%D0%B5-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-news673014.html", "text": "До броени дни започва изплащането на заделените 30 млн. лева, които са за неполучени дрехи на полицаите в годините. Месец и половина, след като правителството е встъпило в длъжност, вече има реален резултат в сектора, започна и раздаването на летните униформи. Това Александър Сабанов от Обединените патриоти, пред \"България он ер\" Депутатът коментира протестите на полицаите, които днес изразиха своето недоволство, настоявайки за по-високи заплати и нов закон за МВР. \"Тези хора заслужават по-добри условия на труд и по-високи заплати, но кога ще стане това е въпрос на финанси. Няма как в средата на годината бюджетът да се сменя\", отбеляза Сабанов. Патриотът коментира и доклада за 2016 г., който е насочен към стратегията за интегриране на ромите. Той заяви, че основните проблеми с малцинствената група се случват там, където има обособени гета. По думите му правителството подкрепя онзи закон, пред когото всички са равни и подчерта, че проблемът не идва от местните роми, а от придошлите, които строят незаконни къщи.", "date": "2017.07.06", "title": "Патриотът Александър Сабанов обяви кога започва изплащането за униформите на полицаите"}
{"url": "http://pik.bg/%D1%81%D0%B0%D1%89-%D0%BE%D1%81%D1%8A%D0%B4%D0%B8%D1%85%D0%B0-%D1%89%D1%83%D1%80%D0%BC%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%BF%D0%BE%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D0%B8-%D1%81%D1%80%D0%B5%D1%89%D1%83-%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%81%D0%BA%D0%B8%D1%82%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8-news672971.html", "text": "AFP, цитирана от \"Фокус\". САЩ осъдиха нападението от страна на въоръжени с тояги лица, подкрепящи правителството на Венецуела срещу депутати от опозицията в парламента на страната, предаде „Това насилие, извършено по време на празнуването на Деня на независимостта на Венецуела, е „щурм“ срещу демократичните принципи, почитани от мъжете и жените, борили се за независимостта на Венецуела пред 206 години“, заяви прессекретарят на Държавния департамент на САЩ Хийтър Нойерт.", "date": "2017.07.06", "title": "САЩ осъдиха \"щурма\" на правителствените последователи срещу венецуелските депутати"}
{"url": "http://pik.bg/%D0%B0%D1%84%D0%B5%D1%80%D0%B0-%D0%BD%D0%B5%D1%80%D0%B0%D0%B1%D0%BE%D1%82%D0%B5%D1%89-%D1%82%D0%B5%D1%86-%D0%BD%D0%B0%D0%BF%D0%B8%D1%80%D0%B0-%D0%B7%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D0%BF%D0%B0%D1%80%D0%B8-%D0%B7%D0%B0-%D1%81%D1%82%D1%83%D0%B4%D0%B5%D0%BD-%D1%80%D0%B5%D0%B7%D0%B5%D1%80%D0%B2-news673052.html", "text": "Последните дни в енергийния сектор отново е актуална темата с търговете за студен резерв, чиято цел е да гарантират енергийната сигурност на страната в моменти, когато е изправена пред трудности поради природни бедствия, форсмажорни обстоятелства и аварии в съоръженията. Впечатление прави един от евентуалните участници в търга, а именно ТЕЦ Свищов, който миналата година бе изключен от „надпреварата“ поради липса на техническа готовност. Тази година Дружеството участва в тръжната процедура, но интересният въпрос е защо, как и кой го е допуснал, питат енергийни експерти? ТЕЦ Свищов не работи от началото на 2016 г., а от около година не осигурява и студен резерв. Единствените, работещи хора там са от охраната на обекта. Освен липсата на какъвто и да било производствен персонал, друг основен проблем е и тоталното неспазване на националните и европейските екоизисквания. В ТЕЦ-а не са изградени задължителните сероочистващи инсталации, не се спазват и правилата, отнасящи се до серните и азотни окиси. Съгласно Преходния национален план след няколко месеца изтича срокът, в който ТЕЦ Свищов има право да работи без сероочистваща инсталация, а към момента дори няма заявени инвестиционни намерения за изграждане. За сравнение останалите предприятия, отдаващи мощност за студен резерв, като Марица Изток-2, ТЕЦ Бобов Дол, Брикел имат такива съоръжения. Единствено ТЕЦ Русе в момента стартира изграждането на сероочистка, като съгласно изискванията това трябва да се случи до края на 2019г. Допускането на подобен участник е изцяло в разрез с водените дискусии на ниво Европейски съюз относно дерогациите и преходния период за въвеждането на новите екоизисквания. Любопитно е как един неработещ ТЕЦ без никакъв персонал е допуснат в подобен търг и кой точно го е позволил? Няма ли в България по-надеждни енергийни Дружества, които да разполагат с необходимите ресурсна обезпеченост, персонал и добре обучени специалисти? Собствеността на ТЕЦ Свищов се свързва с лицето Борислав Лоринков. Други негови дружества са \"Видахим\" и търговецът на ток „Енерджи Маркет“ АД. В края на 2015 г. ТЕЦ Видахим бе затворен поради огромната си задлъжнялост и бе нарязан и продаден за скрап. В средата на 2016 г. вицепремиерът Томислав Дончев оповести, че \"Видахим\" дължи 70 млн.лв на държавата. Според запознати Лоринков е изградил схема, в която са замесени множество лица, сред които синдици и ЧСИ, чиято цел е да се облаготелстват от фалита. Възможно е в момента да се извършва същото и с ТЕЦ Свищов. Любопитно е и, че основна част от приходите на „Енерджи Маркет“ АД идват от държавни поръчки и често се работи в консорциум с други известни българи. Интересна е и свързаността на Лоринков с Цветан Василев. По времето на НДСВ Борислав Лоринков реализира приватизацията на „Видахим“ чрез своя доверен партньор Георги Христозов. През 2015 г. името на Христозов бе замесено в грандиозен скандал. Схемата била такава, че на свободния пазар на електроенергия бе създаден изкуствен дефицит и част от фирмите, сред които „Енерджи Маркет“ АД изкупували енергия при съмнителни условия на преференциални цени. Останалите търговци били принудени да купуват недостигащата им енергия от „Енерджи Маркет“ АД на значително завишени цени. \"Дали Лоринков с помощта на брилянтно изградените си контакти е уредил и участието на ТЕЦ Свищов в търга за студен резерв\", питат се още енергийни експерти. Вероятно всички тези въпроси ще останат без отговор, а дружества като споменатите ще продължават по неведоми пътища да получават пари от държавата.", "date": "2017.07.06", "title": "АФЕРА! Неработещ ТЕЦ напира за държавни пари за студен резерв"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%85%D0%B0%D0%BA%D0%B5%D1%80%D0%B8-%D0%B0%D1%82%D0%B0%D0%BA%D1%83%D0%B2%D0%B0%D0%BB%D0%B8-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D1%83-%D0%BD%D0%B0%D1%81-news673022.html", "text": "Този инцидент е последният от серията кибератаки против Република Азербайджан, включително Министерството на външните работи и неговите онлайн ресурси\", се казва в писмото, което не е подписано от конкретен служител. За атаката в края на миналия месец съобщиха \"Анонимните\" в България, но това не бе широка разгласено. В техен имейл пишеше следното: \"От тях става ясно, че държавната авиокомпания на Азербайджан Silk Way е транспортирала стотици тонове оръжие за терористите в Сирия, Йемен, Афганистан, Ирак, Африка  с дипломатически полети, разрешенията за които е получавала от България и други европейски държави.\" Този сигнал залегна в основата на журналистическо разследване на \"Труд\", цитирано и от Дир.бг. В днешния си текст посолството на Азербайджан реагира на разкритията. Писмото е съставено на по-скоро грапав английски език и не всичко в него е възможно да се преведе с прецизността, особено необходима при работа с официален документ. От него излиза например, че български медии са свързани с кибератаките: Подчертава се колко належащо е сътрудничеството \"в разследването и наказването на такива криминални деяния\". В частта, посветена конкретно на публикации за \"Силк уей\", посолството никъде не отрича директно, че с граждански на азербайджанската компания полети е било превозвано оръжие за терористи. Писмото гласи: Трудно разбираем остава обаче най-същественият по принцип текст, с който завършва писмото: Хакери са проникнали в компютрите и онлайн връзките на посолството на Република Азербайджан у нас. Това потвърди самата дипломатическа мисия в електронно писмо, изпратено тази сутрин до Дир.бг. Не е посочена точната дата на инцидентите, нито типът и обхватът на нанесените щети.", "date": "2017.07.06", "title": "ИЗВЪНРЕДНО! Хакери атакували посолството на Азербайджан у нас"}
{"url": "http://pik.bg/%D0%B4%D0%B2%D0%B0%D0%BC%D0%B0%D1%82%D0%B0-%D0%BE%D0%B1%D0%B2%D0%B8%D0%BD%D1%8F%D0%B5%D0%BC%D0%B8-%D1%80%D0%BE%D0%BC%D0%B8-%D0%B7%D0%B0-%D0%BC%D0%B5%D0%BB%D0%B5%D1%82%D0%BE-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D1%81%D0%B5-%D0%BF%D1%80%D0%B0%D0%B2%D1%8F%D1%82-%D0%BD%D0%B0-%D0%BB%D1%83%D0%B4%D0%B8-%D0%B2-%D1%81%D1%8A%D0%B4%D0%B0-news673056.html", "text": "Двамата роми, обвинени за мелето в болницата в Асеновград, заявиха, че нямат представа защо са в съда. 40-годишният Асен Асенов и 32-годишният Джавет Юсенов се изправиха пред магистратите в  Районния съд в Асеновград, след като тази сутрин  прокуратурата внесе искане за определяне на мярка за неотклонение „задържане под стража“ за двамата. Според прокурора по делото те са задържани, тъй като на охранителните камери  пред болницата е заснето как двамата са участвали в мелето – била са най-отпред с камъни и летви в ръце. Направени са огледи, разпознавания и са разпитани свидетели. Двамата роми отричат да са нападали някого, съобщава \"Трафик нюз\". „Аз бях там, защото племенникът ми Васил беше зле. Отидох до болницата, а един полицай ми каза да разбутам малко ромите. Не съм бил никого”, заяви Асен пред магистратите. Джавет пък напълно отрича да е бил пред болницата. „Не съм бил там, бях на работа. Работих до 6 часа в Стария град и не съм ходил до болницата”, твърди той. Адвокатите на обвинените роми смятат, че няма достатъчно доказателства, че те са  извършили нещата, за които са обвинени. Не е ясно кой и кога е отправил закани и псувни и на кого е нанесен побоя. Все още не е разпитана и собственичката на къщата, в която Джавет е работил, за да се изясни дали наистина е бил там по време на мелето. Въпреки това съдът не уважи искането за свобода на ромите и двамата остават в ареста. В съда стана ясно, че Асен е от Асеновград, осъждан е два пъти преди за подобно деяние и е пенсионер по болест.  40-годишният мъж, както и Джавет има само завършен 8-ми клас. Вторият ром работи в строителството,  адресната му регистрация е в Пловдив, но живее в Асеновград от години. Припомняме, че Джавет и Асен са обвинени за това, че на 26 юни извършили хулигански действия в района но болницата в Асеновград след възникналия скандал между двете групи - гребци и техните родители от едната страна и роми от другата. Двамата обвиняеми се държали агресивно, хвърляли камъни, обиждали, отправяли заплахи и носели дървени тояги. По същото досъдебно производство за хулигански действия с особена дързост и цинизъм, както и за причинени средни телесни повреди, бяха задържани още девет лица, на които Районен съд-Асеновград определи мярка за неотклонение „задържане под стража“ на 30 юни.", "date": "2017.07.06", "title": "Двамата обвиняеми роми за мелето в Асеновград се правят на луди в съда"}
{"url": "http://pik.bg/%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BD%D0%B5-%D0%B0%D0%B7-%D0%BE%D1%82%D1%80%D0%B8%D1%87%D0%B0%D0%BC-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F-%D0%B5%D0%B7%D0%B8%D0%BA-%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D0%B8%D1%82%D0%B5-%D0%B2-%D1%80%D1%83%D1%81%D0%B8%D1%8F-%D1%84%D1%80%D0%B0-news673043.html", "text": "Аз отдавна съм поканил цялата Македонска академия на науките да застане срещу мен, аз ще бъда един срещу тях. Но искам да има и телевизионна камера на македонска телевизия, най-гледаната, и да предава пряко. И да поведем диспут по различните въпроси, които ни разделят,  казва директорът на Националния исторически музей проф. Божидар Димитров, цитиран от \"Фокус\". „Първият въпрос, от който те се обиждат – Божидар Димитров отричал съществуването на македонски език. Не го отричам аз, отрича го Френската академия на науката, както и руската, и британската. Аз какво да направя? Да не се съобразя с тези мощни авторитети в областта на езикознанието? Естествено, че не бих могъл да го направя“, посочи проф. Димитров. Според него друг спорен момент е, че македонците обвиняват директора на НИМ в отричане македонската същност на Илинденското въстание. „България нямала никакво участие в това, даже преследвала македонските революционери. Това е абсолютно невярно. Илинденското въстание е направено от организацията на българите в Османската империя от Черно море до албанските планини“, каза той. По думите му това въстание е направено от организацията на българите в Османската империя от Черно море до албанските планини и в него участват и обитатели на съвременната Република Македония и на Източна Тракия, и на Родопите, и на Беломорието, и на Пиринския край. „В това въстание 26 400-те въстаници са въоръжени почти изцяло с пушки, откраднати от българските казарми. Това са добри оръжия, най-добрите на епохата. Именно това позволява на въстаниците, например в Битолския окръг, да продължат военните действия чак до октомври и непобедени да сложат оръжие“, съобщи проф. Димитров. Пумите му въстанието се ръководи от български офицери, специално командировани от военното разузнаване за тази цел, като някои от тях навлизат с чети, подготвени изцяло в България, като ген. Цончев, полк. Коста Янков, поручик Зафиров, Борис Сарафов и т.н. „Това е едно изцяло българско въстание и ако някой би трябвало да протестира, това би трябвало да сме ние и да не се съгласяваме с общо честване на едно българско въстание“, допълни той. Проф. Димитров съобщи, че ще участва в диспута с македонските си колеги с документи, издавани от самите тях.", "date": "2017.07.06", "title": "Божидар Димитров: Не аз отричам съществуването на македонския език, а академиите в Русия, Франция и Великобритания"}
{"url": "http://pik.bg/%D0%BA%D0%BD%D0%B8%D0%B3%D0%B0-%D1%80%D1%83%D1%88%D0%B8-%D0%BC%D0%B8%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B8%D0%B7%D0%BC%D0%B0-news673065.html", "text": "В сензационния си полуапокрифен труд „Премълчаваната история на САЩ“ прочутият режисьор Оливър Стоун и историкът Питър Кузник дават отговори, с които скандализират не само ястребите от Пентагона, но и цялата държавна администрация. Книгата взривява общоприетите стереотипи за четене на историята, подлага на съмнение всички изконни митове на американизма, руши национални икони и преобръща традиционния поглед към значимите събития на ХХ век, като излага на показ тъмната страна на американската политика. Това са малка част от скандалните въпроси, на които успешният авторски тандем дава потресаващи отговори. Кой уби Кенеди? Кой стои зад Маккарти? Кой и защо пусна бомбата над Хирошима? Каква е истината за „Уотъргейт”? Има ли подслушване, или всичко е фарс? Бутафорен ли беше атентатът срещу Рейгън? Беше ли Горбачов агент на ЦРУ? Как рухна Желязната завеса? Защо Никсън е „лудият”, а Кисинджър – „психопатът”?", "date": "2017.07.06", "title": "Книга руши митовете на американизма"}
{"url": "http://pik.bg/%D0%BA%D0%BE%D0%BC%D0%B0%D0%BD%D0%B4%D0%B8%D1%80-%D0%BD%D0%B0-%D0%B4%D0%B6%D0%B5%D0%B1%D1%85%D0%B0%D1%82-%D0%B0%D0%BD-%D0%BD%D1%83%D1%81%D1%80%D0%B0-%D0%B5-%D1%80%D0%B0%D0%BD%D0%B5%D0%BD-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D0%BB%D0%B8%D0%B2%D0%B0%D0%BD-news672986.html", "text": "ТАСС. Мощен взрив е избухнал в граничещия със Сирия ливански град Ерсал. Според местни медии мината е поставена на пътя на колона терористи от „Джебхат ан Нусра“ в която се е намирал един от полевите ѝ командири Абу Халед ат Тели. Той и още четирима терористи са ранени, предаде Ат Тели е издирван от ливанските и сирийските власти. Той оглавява частите на „Джебхат ан Нусра“ в планинската местност Калямун на около 70 км. от Дамаск. Сирийската армия при подкрепата на отрядите на ливанската шиитска групировка „Хизбулла“ възвърна под свой контрол участъка от общата граница в този район. В резултат на това бандите на „Джебхат ан Нусра“ се оказаха блокирани в труднодостъпните местности в околностите на Ерсал. На 30 юни по време на рейд срещу два лагера на сирийски бежанци край Ерсал, където са проникнали терористи, ливанските военнослужещи задържаха 40 души. Всички те са подозирани, че имат връзки с терористите.", "date": "2017.07.06", "title": "Командир на \"Джебхат ан Нусра\" е ранен при взрив в Ливан"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BB%D0%BE%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%B7%D0%B0-%D0%B3%D1%80%D0%B8%D0%BF%D0%B5%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D0%B0%D0%B0%D0%B1-%D0%BE%D1%82%D1%80%D0%B8%D1%87%D0%B0-%D0%B4%D0%B0-%D0%B8%D0%BC%D0%B0-%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B0-%D1%81%D1%85%D0%B5%D0%BC%D0%B0-news672982.html", "text": "Лобирането за бойните самолети \"Грипен\" продължи с пълан сила и тази сутрин в ефира на Би Ти Ви. Специално да коментира скандалите от последните дни беше поканена Красимира Стоянова, която е изпълнителен директор на Сааб в България. Тя категорично отрече обвиненията за корупционни схеми, но пък разкри, че ако се направи сделка за сега тя няма да е държава - държава, а държава-фирма. \"Сааб има нулева толеранстност към корупцията\", заяви гордо Стоянова. Тя допълни, че сделката е толкова важна за фирмата, че дори са отворили официално представителство у нас през 2006 година, а самата тя работи по тази кампания от 2014 година. На въпрос дали е вярно, че след като закупен \"Грипен\" модел CD, той ще бъде спрян от производство, Стоянова заяви, че няма такова нещо, но пък Бразилия и Швеция вече направили поръчка за най-новия модел E. Тя се постара да направи идеалната реклама на бойните самолети, като заяви, че F16 имат много различни модификации, а вариантът на Сааб е много по-добър, но не отрече, че има произведени едва 200 броя от самолетите, които се каним да закупим. Стоянова допълни, че \"Грипен\" не е участвал в бойни действия, но пък е бил част от учение в Либия, след което му е дадена много висока оценка.", "date": "2017.07.06", "title": "СКАНДАЛ! Лобирането за \"Грипен\" продължава, Сааб отрича да има корупционна схема"}
{"url": "http://pik.bg/%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D0%BF%D0%B8%D0%BA-%D0%BB%D1%8A%D1%81%D0%BD%D0%B0-%D0%B8%D1%81%D1%82%D0%B8%D0%BD%D0%B0%D1%82%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D0%B8%D0%B3%D1%80%D0%B8-%D0%B8%D0%B3%D1%80%D0%B0%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BB%D0%BE%D0%B1%D0%B8%D1%80%D0%B0%D0%BB-%D0%B7%D0%B0-%D0%B3-news673018.html", "text": "Президентът Румен Радев заяви най-отговорно, че никога не е лобирал или насочвал когото и да било да се купуват бойни самолети „Грипен”. Бърза справка на ПИК обаче показва точното обратното. Бившият ръководител на ВВС и настоящ държавен глава е започнал усилено да агитира за въпросните изтребители, произвеждани от СААБ, още през 2014 година. От друга страна опозицията в лицето на БСП се опитва да внуши, че първата и най-решаваща стъпка за това да се започне процедура по преговори с шведската фирма е на премиера Бойко Борисов. Истината обаче е съвсем друга. Оказва се, че именно Радев е наклонил везните кой боен самолет да бъде избран. През последните 6 години той е участвал дейно и под негово ръководство са се взимали важните решения, независимо от назначената за целта комисия. Друг неоспорим факт е, че именно по време на служебното правителство, когато Румен Радев почти беше решил, че сме президентска държава, беше взето решение на първо място да бъде поставен именно „Грипен”, на второ „Юрофайтър”, а F16 бяха тотално и почти безвъзвратно изключени от проекта. През април 2014 година официална делегация от Министерството на отбраната и ВВС представител бе зам.-ръководителят Румен Радев, посети МО на Унгария и авиобаза Кечкемет, където са базирани унгарските изстребители JAS39 Gripen C/D. Целта на това мероприятие тогава бе запознаване на нашата държава и вземане на опит  в модернизацията на Унгария преди да закупим нови бойни самолети. Самият Румен Радев е извършил задълбочен анализ и е обосновал финансовите и оперативните предимства на новопроизведен изстребител, които е внесъл надлежно в МО. Малко след посещението си в Унгария, Радев дава и интервю за списание „Клуб Криле”. „Искам да започна това интервю с ясната уговорка, че „Грипен” е едно от трите основни предложения към България за доставка на нов тип боен самолет”, заявява още през 2014 година Румен Радев, като подчертава, че визатата в Унгария е била особено ценна. По-натам в материала като едно рекламно лице на СААБ, президентът продължава да хвали Грипен, като изтъква единствено предимствата на бойния самолет. „Преговорите с правителството на Швеция стартират на 2 октомври 2001 година и след месец и половина, на 23 ноември 2001 година е подписан меморандум за разбирателство между двете държави. Договорът за лизинг пък е подписан на 20 декември същата година и ратифициран от парламента още следващия ден”, казва още Радев. Месец по-късно през 2014 година облъчването за „Грипен” продължава. Интервюто отново е дадено в същото изадине, като отново основна тема е как държавата ни спешно и по най-бързия начин трябва да се сдобие с нов самолет. Този път марката на бойната машина не е спомената, но пък в пространния разговор се казва, как държавната ни авиация е в колапс със самолетите МиГ-29 и спешно, ама много спешно трябва да се купят 16 нови изстребители, като се уточнява, че трябва да са нови, каквито например F16 не са. Продължението в лобирането продължава на 16 октомври 2014 година. Този път е пред „Фокус”. В него на очи се набива едно важно изречение: Което отново означава, че лобира за чисто новите самолети. Преминаваме в следващата година 2015-та. Още в началато през януари Румен Радев дава интервю на Нова телевизия, където тогавашният шеф на ВВС не пропуска да изкаже своето предпочитание, а именно че трябва да изберем новопроизведен самолет. Ден по-късно Румен Радев се явява в Би Ти Ви. Тук Радев вече е малко по-умерен. „Искам да дам малко повече информация за изтребителя, който явно плаши доста хора. Първото е, че този проект не изисква пари накуп. Има опции за гратисен период, за разрочено плащане в продължение на много години, който няма да тежи на бюджета. Такъв е примерът на Унгария, където изплащат изстребители в продължение на 20 години”, казва Радев. От думите му става ясно, че трябва да се ориентираме именно към „Грипен”, които предлагат такава схема, за разликето от другите оферти, и наистина е научил много от унгарците, които вече са закупили самолети от СААБ. На 25 февруари пред \"Кросс\" още в заглавието се подчертава, че закъсняваме с купуването на новите изтребители. Следва пауза от няколко месеца и в края на 2015 година Радев отново подема кампанията за новите самолети. Този път е пред БНТ, малко след като Борисов склони тогавашният комантир на ВВС да не подава оставка. В него той казва, че единствения изход за родната авиация е купуването на нов боен самолет, като отново се изтъкват качествата на „Грипен”, но този път, за да не бие на очи, Радев отново не казва марка, но пък за пореден път дава за пример Унгария. По-нататъшната ни справка показва, че следващото лобиране на Радев за новите самолети е на 25 април 2016 година. Там се подчертава, че ако вземем „Грипен” не само ще обновим авиопарка, но и ще подпомогнем бюджета на държавата. „При покупка на „Грипен” Унгария е поставила условие и заводите на \"Електролукс\" от Швеция са били пренесени в Унгария с гарантираните пазари”, казва Радев и подчертава, че такава програма върви заедно с придобиването на новопроизведен самолет, а не втора ръка. Радев продължава, че у нас може да се случи нещо подобно, ако вземем Грипен. „Точно за това трябва да се мисли държавнически при реализирането на този проект”, допълва Радев в интервюто си. От изнесените от ПИК данни, които са неоспорими и всеки сам може да провери, излиза, че Румен Радев отдавна е взел своето решение, кой самолет да бъде закупен и думите му, че никога не е лобирал, са оспорени.", "date": "2017.07.06", "title": "ПРОВЕРКА НА ПИК! Лъсна истината - ето какви игри играе президентът! Румен Радев лобирал за \"Грипен\" от 3 години"}
{"url": "http://pik.bg/%D1%81%D0%B5%D0%B8%D1%80-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B1%D0%B0%D0%B9%D1%80%D0%B0%D0%BA%D1%82%D0%B0%D1%80%D0%BE%D0%B2-%D0%BA%D1%8A%D0%BC-%D1%82%D0%B5%D0%BE-%D0%B0%D0%BD%D0%B3%D0%B5%D0%BB%D0%BE%D0%B2-%D0%BA%D0%BE%D0%BB%D0%BA%D0%BE-%D0%B4%D0%B5%D1%86%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D1%85%D1%82%D0%B5-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D1%8A%D1%82-%D0%BE%D1%82-%D1%81%D0%BA%D0%B0%D1%82-%D0%BE-news673050.html", "text": "Журналистите Теодор Ангелов и Димитър Байрактаров сътвориха шоу в кулоарите на Народното събрание, пише \"Флагман\". Двамата, въоръжени с камери и микрофони, си задаваха взаимно неудобни въпроси. В един момент в панаира се включи и депутатът от „Обединените патриоти” Десислав Чуколов, който взе микрофон на телевизия „Алфа” и го насочи към двамата. След като Тео Ангелов се засили към него с въпроси, Байрактаров контраатакува със своя камера и микрофон. „Чухте ли аз к’во ви отговорих – не се опитвайте да внушавате неща, които просто са пълна лъжа. Така че желая ви лек ден.” Журналистът от „Скат” обаче не му остана длъжен: „След като набиете една жена, оргазъм ли получавате, г-н Байрактаров? А знаете ли, че това се нарича садизъм?” Двамата се гонеха из кулоарите с подобни въпроси в продължение на около 10 минути, което стана атракция за фотографите в парламента. Повод за шоуто станаха публикациите на „Флагман” от вчера във връзка с развитието на делото срещу Димитър Байрактаров. Бившият депутат е подсъдим за побой над бизнесдамата Мария Инджова. Затова и Тео Ангелов от „Скат” днес атакува Байрактаров, който пък сега работи за „Евроком”, с въпроси по случая. Димитър Байрактаров допреди няколко месеца също бе журналист от „Скат”, докато не влезе в конфликт по партийна линия с Валери Симеонов. След настоятелно питане дали е бил бившата си жена, Байрактаров зададе контравъпрос към колегата си: „Г-н Ангелов, Вие бяхте ли педофил? Колко деца изнасилихте Вие, г-н Ангелов?”", "date": "2017.07.06", "title": "СЕИР В ПАРЛАМЕНТА!  Байрактаров към Тео Ангелов: Колко деца изнасилихте? Журналистът от СКАТ отвръща: А вие получавате ли оргазъм като биете жена? (СНИМКИ)"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D1%82-%D0%BF%D0%BE%D0%BB%D1%88%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D1%81%D0%B0-%D0%B4%D0%B5%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B8%D1%80%D0%B0%D1%89%D0%B8-news673045.html", "text": "Държавният глава на Съединените американски щати Доналд Тръмп, който се намира на посещение в Полша, отправи рязка критика към Руската федерация, описвайки действията й като „дестабилизиращи“, предава Франс прес. Говорейки само ден преди да се срещне с руския президент Владимир Путин в кулоарите на форума на Г-20 в Хамбург, Тръмп увери, че САЩ работят със съюзниците си, за да се противопоставят на \"действията на Русия и дестабилизиращото й поведение\". Във варшавската реч, която ще изнесе по-късно в четвъртък, държавният глава на САЩ ще предупреди, че бъдещето на Запада е поставено под съмнение, ако нациите не покажат решителност.", "date": "2017.07.06", "title": "Тръмп от Полша: Действията на Русия са дестабилизиращи"}
{"url": "http://pik.bg/fibank-%D1%81%D0%BF%D0%B5%D1%87%D0%B5%D0%BB%D0%B8-%D0%BF%D1%80%D0%B8%D0%B7%D0%B0-%E2%80%9E%D0%B1%D0%B0%D0%BD%D0%BA%D0%B0-%D0%BD%D0%B0-%D0%BA%D0%BB%D0%B8%D0%B5%D0%BD%D1%82%D0%B0%E2%80%9D-%D0%B2-%D0%BA%D0%BE%D0%BD%D0%BA%D1%83%D1%80%D1%81%D0%B0-%E2%80%9E%D0%B1%D0%B0%D0%BD%D0%BA%D0%B0-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0%E2%80%9D-news673067.html", "text": "На 05.07.2017 г. на стилна церемония в „София хотел Балкан” - Fibank (Първа инвестиционна банка) получи наградата за „Банка на клиента” в престижния конкурс, организиран за 19-а поредна година от „Асоциация Банка на годината”. Първа инвестиционна банка е победител в категорията „Банка на клиента”, която се определя от гласуване на клиентите в интернет сайта на Асоциацията. Банката също така е носител на наградата „Банка на клиента” за 2002 г., 2003 г., 2006 г., 2008 г., 2009 г. и 2012 г. Призът „Банка на клиента” е поредното доказателство за високото качество на обслужване в клоновете на Fibank (Първа инвестиционна банка) в цялата страна. Победителите в различните категории са определени чрез методика, която е съгласувана с Банковия надзор на БНБ от комитет, който е съставен от изтъкнати финансови експерти.", "date": "2017.07.06", "title": "Fibank спечели приза „Банка на клиента” в конкурса „Банка на годината”"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D1%80%D0%B0%D0%B4%D1%86%D0%B8-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%B4%D0%B5%D1%81%D0%B5%D1%82-%D0%B1%D0%BE%D0%BD%D0%B0-%D0%B8-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%BE%D1%82-%D0%BA%D1%8A%D1%89%D0%B0-%D0%B4%D0%BE%D0%BA%D0%B0%D1%82%D0%BE-%D1%81%D1%82%D0%BE%D0%BF%D0%B0%D0%BD%D0%B8%D1%82%D0%B5-%D0%B9-%D1%81%D0%BF%D1%8F%D1%82-news673047.html", "text": "Семейство било ограбено докато спи, пише струма.бг. Наглите крадци влезли посред нощ  в дма им в Дупницаи задигнали 10 хил. лв. и пистолет. Сигналът е подаден в полицията около 3.00 ч. Дежурна полицейска група веднага пристигнала на местопроизшествието. Оказало се, че крадците са влезли през отворен прозорец на първия етаж  на къщата. По случая е започнато досъдебно производство в РУ Дупница, уведомен е дежурен прокурор.", "date": "2017.07.06", "title": "ИЗВЪНРЕДНО! Крадци задигнаха десет бона и пистолет от къща, докато стопаните й спят"}
{"url": "http://pik.bg/%D0%BA%D1%80%D0%B0%D1%81%D0%B8%D0%B2%D0%B8%D1%82%D0%B5-%D1%81%D1%8A%D1%89%D0%BE-%D0%BF%D0%BB%D0%B0%D1%87%D0%B0%D1%82-%D0%BA%D0%B8%D1%82%D0%B0%D0%B9%D0%BA%D0%B0%D1%82%D0%B0-%D1%81-%D0%BD%D0%B0%D0%B9-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%BE-%D0%B4%D1%83%D0%BF%D0%B5-%D0%B5-%D0%B2-%D1%83%D0%B6%D0%B0%D1%81-%D0%BE%D1%82-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D1%87%D0%B8-%D1%81%D0%BD%D0%B8%D0%BC%D0%BA%D0%B8-news673041.html", "text": "Животът на жените в Китай определено не е особено лесен, а и самите те изпитват сериозни затруднения в издирването на съпруг, който да отговаря на високите изисквания, пише мен.бг. Някои обаче страдат допълнително, защото притежават дупета, които привличат вниманието. Такава е историята на Гао Куан, която получи наградата за най-красиво дупе в страната си.", "date": "2017.07.06", "title": "КРАСИВИТЕ СЪЩО ПЛАЧАТ! Китайката с най-сексапилно дупе е в ужас от преследвачи (СНИМКИ)"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D0%B5%D0%B2%D1%80%D0%BE%D0%BF%D0%B0-%D1%81%D0%B0-%D0%BF%D0%BE-%D1%81%D0%B8%D0%BB%D0%BD%D0%B8-%D0%BE%D1%82%D0%B2%D1%81%D1%8F%D0%BA%D0%BE%D0%B3%D0%B0-news673099.html", "text": ". Връзката между Европа и Съединените американски щати никога не е била толкова силна, колкото в настоящия момент. Това увери американският държавен глава в рамките на реч, която изнесе в полската столица Варшава, предава Франс прес \"Трансатлантическата връзка между САЩ и Европа е толкова силна, колкото никога досега, а може би в много отношения е дори още по-силна\", подчерта Тръмп преди хиляди хора, събрали се на емблематичния площад „Красински“ във Варшава – място с дълбок символизъм за поляците, които го свързват със съпротивата срещу тоталитарната власт.", "date": "2017.07.06", "title": "Тръмп: Връзките между САЩ и Европа са по-силни отвсякога"}
{"url": "http://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BE%D1%87%D0%B0%D0%BA%D0%B2%D0%B0%D1%82-%D0%BF%D1%80%D0%B8%D1%81%D1%8A%D0%B4%D0%B0-%D1%81%D1%80%D0%B5%D1%89%D1%83-%D1%81%D0%B2%D0%B5%D1%82%D0%BE%D1%81%D0%BB%D0%B0%D0%B2-%D1%81%D1%82%D0%BE%D0%B9%D0%BA%D0%BE%D0%B2-%D0%BA%D0%BE%D0%B9%D1%82%D0%BE-%D1%80%D0%B8%D1%82%D0%BD%D0%B0-%D0%B6%D0%B5%D0%BD%D0%B0-%D0%B2-%D0%B1%D0%B5%D1%80%D0%BB%D0%B8%D0%BD%D1%81%D0%BA%D0%BE%D1%82%D0%BE-%D0%BC%D0%B5%D1%82%D1%80%D0%BE-news673098.html", "text": ". Присъдата срещу Светослав Стойков - българинът, блъснал в гръб млада германка по стълбите на берлинското метро, може да бъде произнесена още в рамките на днешния ден – четвъртък, 6 юли, съобщава изданието \"Билд\" По-рано днес бе представена психиатрическата експертиза на Стойков. Съдебните психиатри допуснаха, че българинът от ромски произход може да е изпаднал в състояние, в което не е могъл да контролира действията си. Самият Стойков преди броени дни пледира „невменяем“ – ход, с който ще опита да смекчи наказанието, което биха му наложили магистратите.", "date": "2017.07.06", "title": "В Германия очакват присъда срещу Светослав Стойков, който ритна жена в берлинското метро"}
{"url": "http://pik.bg/224-%D1%86%D0%B8%D0%B2%D0%B8%D0%BB%D0%BD%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D1%81%D0%B8%D1%80%D0%B8%D1%8F-%D1%81%D0%B0%D0%BC%D0%BE-%D0%B7%D0%B0-%D0%BC%D0%B5%D1%81%D0%B5%D1%86-%D1%81%D0%BB%D0%B5%D0%B4-%D1%83%D0%B4%D0%B0%D1%80%D0%B8%D1%82%D0%B5-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D1%81%D1%80%D0%B5%D1%89-news673061.html", "text": "В резултат на въздушни удари в Сирия на водената от САЩ международна коалиция срещу близкоизточната радикална групировка „Ислямска държава“ през последния месец са загинали 224 цивилни лица, предава Франс прес. Данните са на Сирийската обсерватория за човешките права и се отнасят за периода след нахлуването на арабски и кюрдски сили в Ракка, т.е. 6 юни 2017 г. „Най-малко 224 цивилни граждани, включително 38 деца и 28 жени, бяха убити при въздушни удари на международната коалиция в Ракка, след като Сирийските демократични сили влязоха в града\", твърдят от базираната в Лондон организация.", "date": "2017.07.06", "title": "224 цивилни са загинали в Сирия само за месец след ударите на международната коалиция срещу \"Ислямска държава\""}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81-%D0%B3%D1%80%D0%B5%D0%B4%D0%B0-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news673101.html", "text": "Сампдория договори привличането на полския младежки национал Давид Ковнацки от Лех Познан, пише \"Носпорт\", позовавайки се на информация от Апенините. Трансферът на 20-годишния нападател, известен като \"новия Левандовски\", в клуба от италианския футболен елит ще бъде на стойност от над 4 милиона евро с бонусите. \"Има договорка между Сампдория и Лех Познан, остават само дребни детайли\", обяви в \"Туитър\" агентът на играча Марцин Кубацки. Ковнацки беше считан за сигурно ново попълнение в състава на Стандард Лиеж, след като белгийците предложиха 2.5 милиона евро за правата на играча, който дори пътува до Лиеж в края на миналия месец. В последствие, обаче, Сампдория се свърза с управата на Лех и заяви интерес, а сделката със Стандард беше стопирана. Ковнацки записа 33 мача с 12 гола и 3 асистенции през миналия сезон на клубно ниво. Той беше част от състава на Полша на Европейското първенство за младежи до 21 години. Твърдеше се за интерес към голаджията и от Лудогорец. Той беше гласен за заместник на Клаудиу Кешерю, който е пред трансфер в турския Трабзонспор.", "date": "2017.07.06", "title": "Лудогорец с греда на трансферния пазар!?"}
{"url": "http://pik.bg/%D0%BD%D0%B5%D0%BB%D0%B5%D0%BF%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BB%D0%B0%D0%B4-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-%D0%BF%D1%80%D0%B8-%D0%BE%D0%BF%D0%B8%D1%82-%D0%B4%D0%B0-%D1%81%D0%B5-%D1%81%D0%BA%D1%80%D0%B8%D0%B5-%D0%BE%D1%82-%D1%80%D0%B0%D0%B7%D1%8F%D1%80%D0%B5%D0%BD-%D1%81%D1%8A%D0%BF%D1%80%D1%83%D0%B3-news673105.html", "text": "26-годишен мъж падна от 6-ия етаж на жилищен блок във Велико Търново след като още сънен се опитвал да се скрие от разярения съпруг на изгората си. Падането от около 20 м в четвъртък сутринта на ул. \"Поп Харитон\" се оказало фатално за младежа, съобщава \"Труд\". В сряда вечерта младият мъж гостувал на омъжената си приятелка, чийто съпруг бил нощна смяна. Двамата любовници солидно количество алкохол и се забавлявали. На разсъмване обаче заспали и мъжът на стопанката ги изненадал като ненадейно се прибрал по-рано от работа. Като чул, че входната врата се отваря, гостът скочил от леглото и изплашен побягнал към терасата. Той решил да се спаси от гнева на измамения съпруг, като се опитал да се прехвърли на съседния балкон. Замаян от стреса и погълнатия алкохол обаче се изплъзнал и полетял от 6-я етаж на кооперацията. След миг младият любовник паднал върху тротоара пред кварталния магазин и починал. Потресени минувачи и живущи в блока подали сигнал на тел.112. На място пристигнали криминалисти и пожарникари. Трупът на загиналия търновец бил откаран в моргата на областната болница, а огнеборците се наложило да мият окървавената настилка след любовната трагедия.", "date": "2017.07.06", "title": "НЕЛЕПА ТРАГЕДИЯ! Млад любовник загина на място при опит да се скрие от разярен съпруг"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%BC%D0%B5%D1%82%D0%BD%D0%B0%D1%82%D0%B0-%D0%BF%D0%B0%D0%BB%D0%B0%D1%82%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%BB%D0%BA%D0%BE-%D1%81%D0%B0-%D0%BF%D0%BE%D1%85%D0%B0%D1%80%D1%87%D0%B8%D0%BB%D0%B8-%D0%BF%D0%B0%D1%80%D1%82%D0%B8%D0%B8%D1%82%D0%B5-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE-news673033.html", "text": "Цели осем месеца беше необходимо на Сметната палата, за обяви приходите и разходите на партиите, които излъчиха свои кандидати за президентските избори. От разчетите става ясно, че за реклама, пътувания и медиини пакети не са щадени пари, като най-богати са от ГЕРБ, тяхната сметка надхвърля милион, а след тях се нарежда и инициативния комитет подкрепил Румен Радев. Докладът на Сметната палата е около 51 страници, като ви предлагаме да видите най-интересната част и за какво партиите са харчили от своите субсидии. Отчетените приходи от ГЕРБ за президентската кампания възлизат на  1 714 787 лв., които пари са приходи от собствени средства на партията и получена държавна субсидия за 2016 година.  Установените при проверките приходи съответстват на декларираните в отчета на партията, документално обосновани са и са осчетоводени по съответните сметки.  От Сметната палата констатират, че при извършената проверка не са установени нарушения и са спазени всички изисквания. От него става ясно, че ГЕРБ са работили с шест рекламни агенции и една агенция за осъществяване на връзки с обществеността, като информацията за наименованията на агенциите е изпратена в законоустановените срокове, с което са изпълнени изискванията От общо отчетените разходи, 1 667 498 лв. (97%) са за външни услуги,  23 462 лв. са за командировки, 14 770 лв. - за материали и други. Отчетените разходи за външни услуги са предназначени за: медийни услуги, социологически проучвания, плакати, флаери, диплянки, брошури, масови прояви, пощенски и куриерски услуги, наеми за помещения, транспортни средства, рекламни съоръжения и други. 9 346 лв. от ГЕРБ са похарчили за гориво. Сметналата палата е констатирала, че за нужните на партията 37 физически лица са отдали за безвъзмездно ползване лични моторни превозни средства. За кампанията на Румен Радев Инициативният комитет, който го издигна с подкрепата на БСП са отпуснати  878 743 лв., представляващи собствени средства на членовете на инициативния комитет - 50 245 лв., собствени средства на кандидатите - 65 900 лв., дарения от физически лица - 723 172 лв. За медиините изяви на Йотова и Радев са похарчени 39 426 лв. Интересен момент в доклада е отчетена техническа грешка. Установени са извършени 41 финансирания от 27 членове на инициативния комитет в размер на  51 245 лв., съответно 49 071 лв. са парични средства и 2 174 лв. - непарични средства, предоставени под формата на заплатени услуги за предизборната кампания, но поради допусната техническа грешка са отчетени като  50 245 лв. В следствие на грешка, предоставените средства от един член на инициативния комитет на стойност 1 000 лв. са отчетени като дарение от физическо лице.  От общо посочените в отчета 65 900 лв. собствени средства на издигнатите от инициативния комитет кандидати, 61 000 лв. са парични средства и 4 900 лв. са непарични средства, предоставени под формата на заплатена услуга за предизборната кампания. За предизборната кампания на инициативния комитет са отчетени 1 101 парични дарения от 1 093 физически лица на обща стойност 723 172 лв., като реално установените са 1 100 парични дарения от 1 092 физически лица на обща стойност 722 172 лв. За потвърждаване на паричните дарения са отправени запитвания до 220 физически лица, дарили средства за финансиране на предизборната кампания на ИнК „Румен Радев и Илияна Йотова“. От 126 дарителя са потвърдени направените от тях дарения, а от останалите 94 - не е получена информация. Инициативния комитет е набрал срества за кампанията на стойност 87 223 лв. За кампанията на Пламен Орешарски, който беше подкрепен от ДПС са дадени 123 009 лв. Oт тях 85 202 лв. са парични дарения от 130 физически лица  и 37 807 лв. - средства за медиен пакет За кампанията си крупния бизнесмен и лидер на Воля Веселин Марешки е дал сумата от 257 844 лв. Отчетените приходи са от предоставени парични средства от членове на инициативния комитет в размер на 10 528 лв., две финансирания с парични средства на издигнатия кандидат в размер на 39 990 лв., получени дарения от физически лица в размера на 168 256 лв. и 39 070 лв. - средства за медиен пакет Общият размер на декларираните приходи в отчета на „Реформаторския блок” за приходите, разходите и поетите задължения за плащане за предизборната кампания за избори за президент и вицепрезидент възлиза на 817 353 лв. Формираните приходи са от собствени средства на политическите партии, участващи в коалицията, в размер на 739 441 лв., и от дарения от физически лица -  77 912 лв. Установените при проверката приходи от собствени средства на политическите партии, участващи в коалицията, са съответно от: ПП „Движение България на гражданите“ - 224 000 лв., ПП „Съюз на демократичните сили“ - 143 500 лв.,  ПП „Демократи за силна България“ - 235 941 лв., ПП „Български земеделски народен съюз“ - 56 000 лв., ПП „Народна партия „Свобода и достойнство“ - 40 000 лв. и ПП „Българска нова демокрация“ - 40 000 лв. Общият размер на декларираните приходи за финансиране на предизборната кампания за избори за Красимир Каракачанов и Явор Нотев е 470 233 лв., формирани от собствени парични средства на политическите партии, участващи в коалицията, в размер на 450 000 лв., и предоставени от тях непарични средства - стоки, услуги и рекламни материали, на обща стойност 20 233 лв. „Атака“ и „ВМРО“ получават държавна субсидия през 2016 г. и към началото на предизборната кампания имат наличности от средства с такъв произход, които са осчетоводени по приходните сметки на всяка партия. За участие в изборите трите партии са внесли общо 150 хиляди лв. В отчета на „Обединени патриоти - НФСБ, АТАКА и ВМРО“ са отразени 20 233 лв. като предоставени непарични средства, за платени стоки, услуги и рекламни материали, „НФСБ“ - 11 807 лв. и от „ВМРО“ - 8 426 лв. Отчетеният общ размер на разходите от патриотите е 449 960 лв. Разходите за външни услуги са 433 388 лв. (96% от общия размер на разходите), за материали - 15 123 лв., за такси - 333 лв. и за командировки - 1 116 лв. Като разходи за външни услуги са отчетени разходи за: медийни услуги, плакати, флаери, диплянки, брошури и други, масови прояви (публични събрания, концерти и други), пощенски и куриерски услуги, наеми за помещения, транспортни средства, рекламни съоръжения и други разходи за външни услуги. Отчетени са разходи за гориво, в размер на 13 556 лв., като на коалицията са предоставени за безвъзмездно ползване МПС по време на кампанията. Извършена е сравнителна проверка на отчетените разходи от коалицията с изисканата и получена информация от доставчици на стоки и услуги. Установените разходи съответстват на отчетените.", "date": "2017.07.06", "title": "ИЗВЪНРЕДНО В ПИК! Сметната палата разкри колко са похарчили партиите за президентските избори"}
{"url": "http://pik.bg/%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D0%B2-%D1%8F%D0%BF%D0%BE%D0%BD%D0%B8%D1%8F-%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-18-%D1%81%D0%B0-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-400-%D1%85%D0%B8%D0%BB-%D0%BD%D0%B0%D0%BF%D1%83%D1%81%D0%BD%D0%B0%D1%85%D0%B0-%D0%B4%D0%BE%D0%BC%D0%BE%D0%B2%D0%B5%D1%82%D0%B5-%D1%81%D0%B8-%D0%B7%D0%B0%D1%80-news673070.html", "text": "Двама загинаха, 18 души са в неизвестност, а 400 000 бяха принудени да напуснат домовете си в резултат на проливните дъждове, които се изляха в Югозападна Япония за втори пореден ден, съобщава Ройтерс. Сред изчезналите има и едно дете. Много реки са излезли от бреговете си. Мобилизирани са около 7500 спасители за справяне с щетите от стихията. Най-тежко засегнати са префектурите Фукуока и Оита. В части от Фукуока за девет часа вчера са паднали 774 милиметра дъжд - около 2.2 пъти повече от средното равнище за целия юли. Пороите в Югозападна Япония са предизвикани от зона на ниско налягане в Тихия океан. Проливните дъждове наводниха страната, след като буреносна система причини смъртта на 56 души и нанесе щети за близо 4 милиарда долара в Южен Китай, отбелязва БТА.", "date": "2017.07.06", "title": "АПОКАЛИПСИС В ЯПОНИЯ! Двама загинаха, 18 са в неизвестност, 400 хил. напуснаха домовете си заради наводненията"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%83%D0%BF%D0%B5%D1%80-%D0%BF%D0%BE%D0%B1%D0%B5%D0%B4%D0%B0---%D0%BF%D0%BE%D1%82%D0%BE%D0%BA%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5-%D0%B3%D1%80%D0%B8%D1%88%D0%BE-%D0%BF%D0%BE%D0%BB%D1%83%D0%B4%D1%8F-%D0%B0-%D1%84%D0%B5%D0%B4%D0%B5%D1%80%D0%B5%D1%80-%D0%B2%D0%B8%D0%B4%D0%B5%D0%BE-news673062.html", "text": "Гришо продължава борбата си на Уимбълдън. Димитров е близо до мач с Роджър Федерер. В среща от втория кръг на турнира Григор надви по блестящ начин Маркос Багдатис. 3:0 сета на Корт номер 2. 6:3, 6:2, 6:1 в отделните части. 26-годишният Димитров и 32-годишният кипърец се познават отлично, като до момента са се срещали вече девет пъти на корта. Успехите са 8:1 в полза на Гришо. Димитров ще срещне в третия кръг на надпреварата Дуди Села, надиграл с 3:2 сета Джон Иснър. На осминафиналите пък е възможен двубой с Фердерер. Григор и Багдатис са бивши полуфиналисти в Лондон. Гришо е единадесети в тенис-ранглистата при мъжете, а Маркос е под номер 65. Престрелката от сервис-линията започна. 4 гейма на старта за подаващите и резултат 2:2. Гришо стигна до точка за брейк при втория сервис-гейм на Маркос, но не съумя да осъществи важен пробив. 3:2, 3:3. 4:3. В този момент Димитров постигна брейк, страхотен Григор. 5:3. Бърз-сервис гейм - 6:3. Нито една непредизвикана грешка за Гришо в сет номер 1 и победа в частта за по-малко от половин час игра. Експресен пробив за Димитров на старта на сет номер 2! Затвърждаване и развиване на преднината - още един брейк при 4:2. Гришо е под пара. Григор сервира за победа в частта и съумя да завърши сета с ювелирна точка - 6:2. Късмет и класа на корта във въпросното отиграване. 2:0 сета за Гришо, Димитров лети към среща с Федерер. Григор удържа първото си подаване в третия сет след поредица от шансове за пробив пред Багдатис. След това Димитров се поздрави с брейк - ключов момент - 2:1 за Гришо в частта. Затвърждаване на преднината след оспорван сервис-гейм на Григор. Пореден пробив. 4:1. Проблеми за Багдатис с придвижването по тревната настилка - няколко падания на Маркос в близост до основната линия. 5:1, 6:1. Последната точка в мача дойде след увелирно отиграване на Димитров. На 6 юли през 2008-а година Димитров триумфира в юношеския турнир на Уимбълдън. На финала българинът надигра Хенри Континен със 7-5 6-3. 9 години по-късно, Григор даде само 6 гейма на Маркос Багдатис. Димитров е на победа от среща с Федерер (при положение, че швейцарецът подържа очакван успешен курс). Роджър е фаворит номер 1 за триумф в турнира. А формата на Гришо е впечатляваща, може ли Григор да спре ФедЕкспрес в Лондон? Очертава се мач, който ще е черешката на тортата в осминафиналите на надпреварата. Естествено ако Федерер и Димитров не допуснат грешна стъпка преди това. С оглед на представянето на двамата, големият двубой се задава!", "date": "2017.07.06", "title": "ИЗВЪНРЕДНО! Супер победа - потокът се тресе! Гришо полудя, а Федерер... (ВИДЕО)"}
{"url": "http://pik.bg/%D1%82%D1%8A%D0%BC%D0%BD%D0%BE%D0%BA%D0%BE%D0%B6%D0%B0-%D0%B3%D1%83%D0%B2%D0%B5%D1%80%D0%BD%D0%B0%D0%BD%D1%82%D0%BA%D0%B0-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BF%D0%BE%D0%BC%D0%BE%D1%80%D0%B8%D0%B5-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D1%87%D0%B5-%D0%B5-%D0%BF%D0%BB%D0%B5%D0%BD%D0%B5%D0%BD%D0%B0-%D0%BE%D1%82-%D0%BA%D1%83%D0%B2%D0%B5%D0%B9%D1%82%D1%86%D0%B8-news673104.html", "text": "Тъмно гувернантка от Сиера Леоне успя да вдигне на крак полицията в Поморие и Бургас, след като подаде сигнал в полицията, че е била отвлечена. 28-годишната жена се появила в полицията в Поморие и сигнализирала, че е държана в плен от семейство кувейтци, които живеят в село Каблешково, пише \"Монитор\". Жената се оплакала пред органите на реда, че работодателите й я отвлекли от родината й и против волята й я довели в България, където тя била подложена на системен тормоз, държана под ключ и принуждавана да работи в дома на похитителите. Освен това по думите й кувейтците й прибрали всички документи за самоличност, за да не може да избяга. Заради покъртителния разказ полицаите веднага организирали светкавична акция до Каблешково, където станало ясно, че чужденката е спретнала жестока лъжа. \"Похитената\" дама наистина работела при семейство кувейтци, но съвсем доброволно. Ден преди да подаде сигнал в полицията, тя се скарала с работодателите си и решила да им отмъсти, като ги натопи в отвличане, съобщава изданието. Разследването установило, че личните документи на младата жена са в нея, заедно със значителна сума пари. Тя имала извадена работна виза и покана за работа, подписали с нея и трудов договор. По случая е образувано досъдебно производство и разследването продължава.", "date": "2017.07.06", "title": "Тъмнокожа гувернантка вдигна на крак полицията в Поморие! Алармира, че е пленена от кувейтци в Каблешково"}
{"url": "http://pik.bg/%D0%B5%D0%B4%D0%B2%D0%B0-40-%D0%BE%D1%82-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B8%D1%82%D0%B5-%D0%BF%D0%BB%D0%BE%D1%89%D0%B8-%D1%81%D0%B0-%D0%B7%D0%B0%D1%89%D0%B8%D1%82%D0%B5%D0%BD%D0%B8-%D0%BE%D1%82-%D0%B3%D1%80%D0%B0%D0%B4%D1%83%D1%88%D0%BA%D0%B8-news673106.html", "text": "Министерството на земеделието, храните и горите работи за промяна на политиката за борбата с градушките. Представители на общините и водещите асоциации в земеделието ще се съберат на среща утре, като целта е да се определи начинът на финансиране процеса. В момента дейностите на Изпълнителната агенция Борба с градушките се финансират само от държавата и има трудности по осигуряване на парите, коментира земеделският министър Румен Порожанов. \"Разбира се в един момент трябва да бъдат привлечени и тези, които ползват тази услуга. В момента под покритие са около 35-40 на сто от земеделските площи, без пасищата. Останалите територии, най-вече в Северозападна България, въобще няма установени противоградни ракети\", каза министърът. Падналите дъждове и градушки няма да окажат влияние върху хлебния и зърнения баланс на страната, смята Порожанов.", "date": "2017.07.06", "title": "Едва 40% от земеделските площи са защитени от градушки"}
{"url": "http://pik.bg/%D0%BF%D1%80%D0%BE%D0%B5%D0%BA%D1%82-%D0%BF%D1%80%D0%B5%D0%B4%D0%B2%D0%B8%D0%B6%D0%B4%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D0%B8%D0%B7%D1%87%D0%B8%D1%81%D0%BB%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%B0%D0%BA%D1%81%D0%B0-%D1%81%D0%BC%D0%B5%D1%82-news673072.html", "text": "Социалните партньори обсъждат радикална промяна в изчисляването на такса смет. Проектът предвижда „замърсителят да плаща”, а това ще доведе до вдигане на такса смет за домакинствата. Ако новите правила станат факт, общините ще трябва да избират между три варианта за изчисляване на таксата – според броя на лицата в домакинството, на база вместимост на съдовете или система със специални торби за отпадъци. В проекта е разписан и 5-годишен плавен преход, който забранява увеличение на индивидуална такса смет с повече от 20% на година за домакинствата.", "date": "2017.07.06", "title": "Проект предвижда промяна в изчисляването на такса смет"}
{"url": "http://pik.bg/6000-%D1%87%D1%83%D0%B6%D0%B4%D0%B8-%D0%B2%D0%BE%D0%B5%D0%BD%D0%BD%D0%B8-%D0%B8-1200-%D0%B1%D0%BE%D0%B9%D0%BD%D0%B8-%D0%BC%D0%B0%D1%88%D0%B8%D0%BD%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%82-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-news673121.html", "text": "6000 чуждестранни военнослужещи с 1200 единици бойна техника ще преминат през източната част на България във времето след 18 юли. Това се разбира от писмен отговор на вицепремиера и военен министър Красимир Каракачанов до депутат, предава БГНЕС. Чуждото военно присъствие е разрешено с Решение №340 на Министерския съвет от 23 юни 2017 г. За момента българските власти не са предоставили информация по какъв начин военната техника ще се предвижда през територията на една трета от България и ще се стигне ли до затваряне на пътища. Преминаването на 1200 бойни машини, част от които едрогабаритни, между Русе и Бургас в разгара на летния отпускарски сезон ще натовари и без това напрегнатия трафик в Източна България в този период на годината. От отговора на вицепремиера и военен министър се разбира още, че правителството е дало разрешение за периода 23 юни – 28 юли 2017 г. на територията на България да се проведат мероприятия по мащабното военно учение “Saber Guardian 17”, в което участват военнослужещи и бойна техника на Българската армия, както и на армиите на САЩ, Украйна, Словения, Сърбия, Румъния, Унгария, Литва, Полша, Гърция, Македония, Канада, Италия и Португалия. Мащабното военно учение, което се провежда в няколко източноевропейски държави и в което участват между 25 000 и 40 000 военнослужещи, вече стана повод за размяна на остри изявления между руски и американски официални представители. “Основната концепция на “Saber Guardian 17” е предвижването на 2-ри кавалерийски полк от състава на командването на Сухопътните сили на САЩ в Европа с колесна техника и въоръжение, които ще се предвижват от Германия през Чехия, Словакия, Унгария и Румъния, като е планирано на 18 юли 2017 г. да преминат на територията на България през ГКПП “Русе-Дунав мост” 1 и да достигнат до пристанище Бургас през полигон Ново село”, разяснява военният министър. След като преминат на българска територия, чуждестранните военнослужещи ще се разположат на полигон “Николово” край Русе. За целта от Сухопътните сили вече са информирали общинската администрация. На военния полигон ще се изгради Център за логистична поддръжка, който ще е временен. В района ще се разположат химически тоалетни, контейнери за чиста и отпадна вода и за събиране на битови отпадъци. След напускането на чуждестранните военнослужещи, българските им колеги ще имат грижата да почистят полигон “Николово”, става ясно още от отговора на вицепремиера. В периода на военното учение, правителството е разрешило навлизането на българска територия и на 80 военни въздухоплавателни средства, пише Красимир Каракачанов, без да уточнява техния вид. Така не става ясно, дали на наша територия ще се появят и изпратените в началото на юни месец в Европа от САЩ няколко стратегически бомбардировача Б-52.", "date": "2017.07.06", "title": "6000 чужди военни и 1200 бойни машини атакуват Дунав мост"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8-%D0%BD%D0%B0-%D0%B1%D1%81%D0%BF-%D0%B7%D0%B0%D1%80%D0%B0%D0%B4%D0%B8-%D0%B4%D0%B5%D0%BC%D0%BE%D0%BD%D1%82%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BF%D1%80%D0%B5%D0%B4-%D0%BD%D0%B4%D0%BA-news673125.html", "text": "Привърженици на БСП протестираха пред Столичната община с искане да спре демонтирането на паметника \"1300 години България\". Според председателя на групата общински съветници от БСП - Калоян Паргов , разрушаването на монумента пред НДК е незаконно. В решението много  ясно е казано, че ние вземаме решение за демонтиране на скулптурите, не за премахване на този фундамент, тоест, действията, които е предприела Столична община са в отклонение  на решението, което е взело столичният общински съвет. Кметът на столицата Йорданка Фандъкова отново заяви, че не е възможно да се промени решението за демонтажа, тъй като конструкцията на паметника носи риск за гражданите. Този паметник първо не е бил завършен и второ, се разрушаваше години наред, десетилетия. Обсъждания, търсене на решения, също бяха коментирани години наред", "date": "2017.07.06", "title": "Протест на привърженици на БСП заради демонтирането на паметника пред НДК"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-news673164.html", "text": "Повече инвестиции и общи проекти в сферата на инфраструктурата, енергетиката и дигитализацията в региона на трите морета – Черно, Адриатическо и Балтийско, ще донесат добавена стойност за гражданите в Централна и Източна Европа и ще направят целия Европейски съюз по-конкурентоспособен и целеустремен. Устойчивото развитие на нашия динамичен регион зависи от умението ни да координираме своите политики, да дефинираме ясно и да защитаваме общите си цели. Това заяви държавният глава Румен Радев, който взе участие в инициативата „Три морета“ във Варшава, съобщават от прессекретариата на държавния глава. В инициативата участват дванадесет държави от региона – Австрия, България, Естония, Латвия, Литва, Полша, Румъния, Словакия, Словения, Унгария, Хърватия и Чехия, като в тазгодишния формат се включиха и Съединените американски щати. В рамките на форума държавните глави на страните обсъждат възможностите за разширяване на сътрудничеството си в ключови сфери като енергетика, дигитална икономика и сигурност, транспорт, инфраструктура, околна среда, селско стопанство и туризъм. Живеем в динамични времена, които поставят пред нас непредсказуеми и многообразни предизвикателства от гледна точка на сигурността. Именно затова България убедено вярва в необходимостта от обща и последователна политика, заяви президентът пред гостите на форума. От трибуната на форума Румен Радев благодари на президента на САЩ Доналд Тръмп за неговото присъствие на Инициативата „Три Морета“ и ясно заявената подкрепа за развитието на региона. „Разгръщането на американски части в България и съвместните тренировки на въоръжените сили на двете страни допринасят за покачването на бойните способности на Българската армия“, каза президентът. Президентът коментира поставената цел за повишаване до 2% от брутния вътрешен продукт на разходите за отбрана на партньорите в НАТО, като заяви, че освен инвестирането на повече средства, е необходимо те да се превърнат в реални бойни възможности. В рамките на форума участващите държави взеха решение да бъде създаден бизнес форум към инициативата „Три морета“, в който ще участват предприемачи от дванадесетте държави. България приветства решението, a президентът Радев посочи, че отварянето на инициативата към частния сектор ще създаде допълнителен стимул за двустранно и многостранно сътрудничество в икономиката, науката и енергетиката. „Жизненоважно е политическите усилия на форума да бъдат подкрепени от реални бизнес инициативи, които ще имат принос за реалното свързване на страните от региона“, заяви Румен Радев. Държавните глави на дванадесетте държави потвърдиха политическата воля за задълбочаване на интеграцията в региона на Централна и Източна Европа в рамките на ЕС, чрез по-голяма свързаност между държавите-участнички по оста „Север-Юг”. Посещението на президента Румен Радев ще продължи с участие в Световния форум във Варшава, организиран от Атлантическия съвет.", "date": "2017.07.06", "title": "Румен Радев благодари на Тръмп за съвместните военни учения"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B5%D0%B4%D0%B8%D0%BD-%D0%BF%D1%8A%D1%82-%D0%B4%D0%B5%D0%BB%D0%B8-%D0%BE%D0%B3%D1%8A%D0%BD%D1%8F-%D0%BE%D1%82-%D0%BD%D0%BE%D0%B2%D0%B8-%D0%B6%D0%B8%D0%BB%D0%B8%D1%89%D0%BD%D0%B8-%D0%BA%D0%BE%D0%BE%D0%BF%D0%B5%D1%80%D0%B0%D1%86%D0%B8%D0%B8-news673165.html", "text": "Пожар избухна малко след 14.30 ч. днес в дерето зад Югозападния университет в Благоевград. Горят 30 дка храсти и дървета, съобщава стумабг. Сигналът е подаден от работниците в близкия автосервиз. Огънят тръгнал от черния път по южния склон, тикан от вятъра върви на североизток. Към 16 ч. огънят стигна до лозята. Гасят четири екипа огнеборци, но само един път дели пожара от нови жилищни кооперации. Засега няма данни за пострадали, гасенето на пожара продължава, по северната граница на пожара минава далекопровод. В началото на пожара гасяха и доброволци от живущите в района.", "date": "2017.07.06", "title": "ПОЖАР в Благоевград! Един път дели огъня от нови жилищни кооперации"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%80%D0%BE%D0%BA%D0%B0%D0%B4%D0%B8-%D0%B2-%D0%B8%D0%B0-%E2%80%9E%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%BD%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F-%D0%BF%D0%BE%D0%BD%D0%B8%D0%B6%D0%B5%D0%BD-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8--news673155.html", "text": "Голяма рокада се извършва в момента в Министерството на транспорта и информационните технологии. Шефът на ИА „Автомобилна инспекция“ Красимир Калайджиев вече официално си има и заместник. Става въпрос за Красимир Сребров, който става зам.-шеф. Към момента бройката е била вакантна. Бърза справка за дейността на Сребров показва, че срещу него през годините назад са постъпвали много сигнали за корупция. Именно по тази причина през 2015 г.  той е бил понижен от шеф на ДАИ  в Търговище до редови инспектор. Тогава, обаче, се случва нещо странно. Близо една година не стъпва на работа заради тежко  заболяване. В същото време като състезател по конен спорт не спира да се състезава. Това съобщава Фрог, като се позовава на колеги на Сребров . Като началник той  се прочу с това, че ходи на работа с „Порше  Кайен ”. Твърди се, че има и база за породисти коне и е близък до ДПС.", "date": "2017.07.06", "title": "ИЗВЪНРЕДНО И САМО В ПИК! Рокади в ИА „Автомобилна администрация! Понижен заради корупционни сигнали чиновник става зам.-директор в Агенцията, ходил на работа с \"Порше Кайен\""}
{"url": "http://pik.bg/%D0%B2-%D0%BA%D1%83%D1%85%D0%BD%D1%8F%D1%82%D0%B0-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%B8%D0%B7%D1%83%D0%BC%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%B8%D1%81%D1%82%D0%BE%D1%80%D0%B8%D0%B8-%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B8%D1%82%D0%B5-%D0%BD%D0%B0-%D0%B4%D0%B8%D0%BA%D1%82%D0%B0%D1%82%D0%BE%D1%80%D0%B8%D1%82%D0%B5-news672799.html", "text": "Съвременният човек си представя деспотите и терористите от миналия век като истински чудовища без душа. Въпреки това много от жените на диктаторите искрено са обичали съпрузите си и са споделяли възгледите им. Но какво им е струвало това? Днес ще ви разкажем как е протекъл животът на съпругите на петте най-влиятелни диктатори в историята. Животът със Сталин докарал неговата жена Надежда Аллилуева до самоубийство. За тази скромна жена ролята на „първата дама“ винаги била непосилно бреме. Надежда искала да бъде независима и свободна, но не ѝ било писано да сбъдне тази своя мечта. Баща ѝ подкрепял ревностно Йосиф Сталин и го приел топло по време на изгнанничеството му в Сибир. На 16 години Надя се влюбила в младия революционер, а през 1917 г. заминала заедно с него да прави революция. Година по-късно двамата се оженили. Но връзката им не била никак безоблачна. Надежда се опитвала да бъде самостоятелна и независима, старала се да не иска пари от мъжа си. Освен това била много ревнива, а Сталин, ако съдим по твърденията на неговите съвременници, ѝ давал достатъчно поводи за ревност. Веднъж Аллилуева се опитала да напусне секретариата на Ленин, тъй като мъжът ѝ настоявал тя да се занимава само с децата и да не работи. Когато Ленин разбрал за това, казал, че ще уреди всички въпроси – той не искал Надежда да напуска работа. На 7 ноември 1932 г. цялата „партийна върхушка“ се събрала в апартамента на Ворошилов, за да празнува поредната годишнина от революцията. Готвейки се за празника, Надежда се подстригала, накъдрила си косата и облякла черна рокля с бродерия. Всички присъстващи се възхитили от красотата ѝ. Един от гостите вдигнал тост „за прекрасните дами“, след което всички пили, но Надежда дори не докоснала чашата си. Сталин замерил жена си с портокалова кора и извикал „Ей, ти, пий!“, на което тя отговорила „Аз не съм ти „ей, ти“!“ и си тръгнала. На следващата сутрин икономката намерила Надежда мъртва – тя се застреляла в главата. Носят се слухове, че преди да умре е оставила писмо за мъжа си. Но все още не се знае дали наистина е така и какво е написала. 17-годишната Ева Браун се запознала с Хитлер в Мюнхен през 1929 г.. Тогава момичето работило във фотографско ателие. Първоначално не знаела кой е мъжът, започнал да се появява редовно в студиото ѝ. Разбрала, че това е Хитлер, чак когато собственикът на ателието ѝ казал. Двамата бързо си допаднали. При всяко посещение 40-годишният Хитлер обсипвал момичето с комплименти и малки подаръци. Понякога ходели на кино, обядвали заедно или излизали на пикник. „Ще позволите ли да ви поканя на опера, фройлайн Ева?“, питал Хитлер. „Разбирате ли, аз съм заобиколен само от мъже, затова за мен е истинско щастие да имам красива дама до себе си“. През 1930 г. Хитлер заръчал на свой доверен човек да провери дали Ева е арийка. След като получил потвърждение, Адолф продължил да излиза с нея, макар да не бързал да се жени. Всички биографи описват отношенията им по онова време като платонични, тъй като Хитлер нямал никакви романтични намерения и твърдял, че се е оженил в Германия. По време на избирателната кампания през 1932 г. Хитлер винаги канел на речите си Хофман – собственика на фотоателието, който довеждал със себе си и „малката си лаборантка Ева Браун“. Адолф се радвал да види момичето по-късно на вечеря, присъствието ѝ му позволявало да се разсее малко. За сватбата на Хитлер знаели само най-доверените лица. Ева Браун никога не идвала на официални вечери в качеството си на съпруга на диктатора и не била представена на широката общественост. По думите на Хофман Хитлер възприемал Ева най-вече като „хубавичко девойче“. Изглежда това отношение много наранило влюбената в Адолф Ева. Тя направила два опита за самоубийство, и двата неуспешни. През 1945 г. двамата се самоубили заедно. Този път успешно. Ракеле далеч не била на първо място сред фаворитките на фашиста, затова за разлика от любовницата му Клара Петачи не била екзекутирана. Гуиди произлиза от обикновено семейство на земеделци. Запознала се с бъдещия си съпруг още през 1910 г., когато по стечение на обстоятелствата станала негова доведена сестра. Четири години по-късно Мусолини се оженил за друга жена – Ида Далзер. Този брак не направил диктатора щастлив. Бенито и Далзер се разделили по неизвестни причини. Всички документи по въпроса са унищожени, а първата жена на Мусолини била приета в психиатрична клиника, където починала от мозъчен кръвоизлив. През 1915 г. Бенито се оженил втори път – за Ракеле. Двамата имали пет деца. По време на фашисткия режим Ракеле Мусолини се смятала за образцова арийска жена и майка. Тя останала вярна на идеалите на мъжа си до самия край. Но когато на 2 април 1945 г. Мусолини и любовницата му Клара Петачи били заловени и убити от италианските партизани, Ракеле по обясними причини не можела да е до съпруга си. След екзекуцията умолявала тялото на диктатора да ѝ бъде върнато, за да го погребе. Когато фашисткият режим паднал, Ракеле се опитала да избяга от Италия, но била заловена от италианските партизани. Един-два месеца по-късно я освободили американците. После Ракеле открила собствен ресторант, написала книга за живота с Мусолини и дори получавала пенсията му. Вдовицата на диктатора починала на преклонна възраст през 1979 г. Елена Чаушеску (моминското ѝ име е Петреску) не само била вярна спътница на румънския диктатор, но и играла важна роля в политическия живот на страната. Елена Петреску произхожда от семейство на земеделци. Напуснала е училище преждевременно, без да го завърши. Единствената ѝ добра оценка била по ръкоделие. Заедно с брат си заминала за Букурещ, където започнала работа като лаборантка, а по-късно била наета в текстилна фабрика. През 1937 г. Елена става член на Румънската комунистическа партия, а две години по-късно вече е истинска активистка. По това време се запознава с бъдещия си съпруг, който наскоро е излязъл от затвора. След Втората световна война Елена и Николае се оженили. Младоженката веднага прави скок в кариерата. Въпреки липсата на образование Елена получила няколко научни степени, а по-късно оглавила румънската Академия на науките. Чаушеску обожавал жена си, цитирайки думите му, журналистите я споменавали в статиите си като „майка на нацията“. Въпреки това мнозина се присмивали на Елена заради необразоваността ѝ и я наричали презрително „Codoi“, визирайки начина, по който тя неправилно произнасяла наименованието на въглеродния двуокис. Всъщност „codoi“ на румънски означава „голяма опашка“. По време на революцията през 1989 г. семейство Чаушеску се опитали да избягат от столицата, но все пак били задържани. Двамата били осъдени на смърт чрез разстрел. Присъдата била изпълнена много бързо, на същия ден. Три дни по-късно екзекуцията била показана по местната телевизия. Въпреки че Наджва е братовчедка на Осама бин Ладен, именно тя на 15-годишна възраст става първа жена на терориста, основал „Ал Кайда“. Бин Ладен имал още пет жени освен нея, но от всичките обичал само Наджва. Тя се запознала с Осама едва на седем годинки. В биографията си описва тази среща така: „Той беше сериозно и съвестно момче, гордо, но не надменно, чувствително, но не и слабо. Но и нерешително като целомъдрена девица“. Осама ухажвал Наджва дълго и галантно. В дома на бин Ладен всякакъв вид електронни устройства били забранени – телевизорът, телефонът, климатикът и дори хладилникът! Ако някой подарявал играчки на децата му, Осама лично ги чупел. Той умишлено възпитавал децата си като терористи. Веднъж за да изпита твърдостта им, Осама наредил кученцата и маймунката им да бъдат убити. Децата трябвало да стоят там и да гледат смъртта на любимците си. Наджва споменава, че един път бин Ладен събрал цялото си семейство, включително и четиринадесетте си деца, и отишъл с тях в суданската пустиня. Там заповядал на синовете си да изкопаят в пясъка яма и да слязат в нея, в това число и двугодишното му синче. Това била своеобразна подготовка за предстоящата война между Запада и мюсюлманите. По думите на Наджва Осама постоянно говорел на синовете си, че трябва да са винаги готови да станат терористи-смъртници. Пет жени, пет различни живота… Решавайки да свържат съдбата си с диктаторите, съпругите им неволно се отрекли от собствения си живот, пише \"Уомън бг\". Но дори и това не им помогнало да намерят щастието, за което всяка обикновена жена мечтае…", "date": "2017.07.06", "title": "В КУХНЯТА НА ВЛАСТТА! Изумителните истории на съпругите на диктаторите  "}
{"url": "http://pik.bg/%E2%80%9E%D0%BB%D0%B5%D0%B2-%D0%B8%D0%BD%D1%81%E2%80%9C-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BD%D0%BE%D0%B2%D0%B0-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-%D0%B7%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BF%D1%8A%D1%82%D1%8F-%D1%81%D0%BD%D0%B8%D0%BC%D0%BA%D0%B8-news673130.html", "text": "„Струва ли си?“ беше въпросът, който многократно зададоха днес участниците в новата социална инициатива, насочена към повишаване безопасността на пътя. Стартът на кампанията, която цели да покаже защо е важно да шофираме внимателно и да спазваме правилата, беше даден днес на специална пресконференция, която се проведе на Летище Лесново край София. Инициативата е на „НИС Петрол“, а партньори в нея са Пътна полиция, ЗК „Лев Инс“ АД, Българската асоциация на параолимпийците и широк кръг от медии. Кампанията „Струва ли си?“ ще стартира с раздаване на безплатни информационни брошури във всички обекти на бензиностанции „Газпром“, като всеки изряден шофьор ще получи и допълнителни бенефити под формата на отстъпка при зареждане на гориво. Параолимпийците, от своя страна, ще допринесат с позитивния си пример и лични истории, тъй като много от тях са именно жертва на катастрофа. ЗК „Лев Инс“, която се включва не за пръв път в кампании, подкрепящи намаляването на жертвите на пътя, обяви, че ще стимулира всички шофьори, които представят златни талони в офисите й. Те ще получат специална VIP карта с отстъпки за застрахователни продукти и преференции от партньори – охранителни и куриерски фирми, центрове за гуми, туристически агенции и много други. „Като лидер в автомобилното застраховане, една от основните цели на „Лев Инс“ е да ограничава и предотвратява настъпването на тежки пътни инциденти. Именно заради това компанията заделя част от приходите и ги инвестира в превенция под формата на обучение на спасители, шофьори и социални кампании за повишаване безопасността на пътя. Опазването на човешкия живот е в основата и на кампанията „Активна грижа“, по линия на която осигуряваме навременен въздушен и наземен транспорт в случай на ПТП или друг инцидент.“ сподели г-н Павел Димитров, изпълнителен директор на „Лев Инс“. В края на пресконференцията беше проведено кратко обучение от „Академия за безопасно шофиране“ и атрактивен тест драйв, при който се демонстрираха възможните опасности на пътя и поведението, което трябва да следват шофьорите, за да излязат от създалата се ситуация. „Инициативата „Струва ли си?“ е много навременна, тъй като пътната обстановка през юли е изключително натоварена, а статистиката показва, че през юли, август и септември има най-много загинали на пътя“, споделиха представителите от Пътна полиция. Участниците в кампанията се обединиха около тезата, че само с общи усилия може да намалим жертвите на пътя, а въпросът „Струва ли си?“ получи своя отговор – докато има война на пътя винаги ще си струва да се борим срещу нея.", "date": "2017.07.06", "title": "„Лев Инс“ подкрепи нова инициатива за намаляване жертвите на пътя (СНИМКИ)"}
{"url": "http://pik.bg/%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%B5%D0%B4%D0%B0%D0%B4%D0%B5-%D0%BD%D0%B0-%D1%81%D1%8A%D0%B4-%D1%88%D0%B5%D1%81%D1%82%D0%B8%D0%BC%D0%B0-%D0%BE%D1%82-%D0%B3%D1%80%D1%83%D0%BF%D0%B0%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B0-%D1%81-50-%D0%BA%D0%B0%D1%80%D1%82%D0%B5%D1%87%D0%BD%D0%B8-%D0%BF%D0%B8%D1%81%D1%82%D0%BE%D0%BB%D0%B5%D1%82%D0%B0-%E2%80%9E%D1%83%D0%B7%D0%B8-news673129.html", "text": "в София те били преработвани или сглобявани (като се заличавали серийните им номера). Веселин Й. осигурявал купувачи, друг от групата съхранявали готвите за продажба оръжия и боеприпаси. При наличие на купувач, стоката била предавана на лидера на или на посочен от него човек, и доставяна на клиента. Специализираната прокуратура внесе в специализирания наказателен съд обвинителен акт срещу шестима участници в организирана престъпна група за незаконна търговия с огнестрелни оръжия (и свързаните с нея придобиване, преработка и държане), в т.ч. на 50 картечни пистолета „Узи“. Седмият участник в групата се призна за виновен, поиска споразумение с прокуратурата и бе осъден на 2 години затвор условно с 4-годишен изпитателен срок. Участниците бяха задържани на 19 ноември 2016 г. в София при специализирана операция на ГДБОП и Специализираната прокуратура. При извършените претърсвания в ползвани от тях жилища бяха намерени  и иззети 50 картечни пистолета \"Узи\", 10 пистолета от различни марки и модели, оптика, 2700 евро, голямо количество боеприпаси, над 19 000 лева, картечен пистолет \"Скорпион\", старинни монети, скимиращи устройства. Според доказателствата по делото групата е била сформирана през март 2016 г. Дейността й е била добре организирана от лидера Йордан Й., като всеки от участниците е изпълнявал точно определени функции. Оръжия, боеприпаси и части за оръжия били доставяни от участника в групата Ивайло П. – лицензиран търговец на специални изделия. В работилница в дома на Тодор Й. Оръжейният търговец Ивайло П. внесъл законно от чужбина 50-те „Узи“-та. Преди да ги продаде на групата е трябвало те да бъдат деактивирани (т.е. да бъдат превърнати в негодни за стрелба). Вместо това, те са предадени като бойни, номерата им са били заличени и са били подготвени за нелегална продажба. По делото са приложени огромен брой доказателства, в т.ч. събрани със СРС и разпити на свидетели.", "date": "2017.07.06", "title": "Спецпрокуратурата предаде на съд шестима от групата, задържана с 50 картечни пистолета „Узи“"}
{"url": "http://pik.bg/%D0%BC%D1%80%D1%80%D0%B1-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%B5-%D0%BF%D1%80%D0%B5%D0%BA%D1%8A%D1%81%D0%B2%D0%B0%D0%BD%D0%B5-%D0%BD%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D0%B4%D0%BE-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%81%D1%82%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%B8-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B0%D1%82%D0%B0-%D0%BF%D0%BE%D1%89%D0%B0-%D0%BD%D0%B0-%D0%B0%D0%B3%D0%B5%D0%BD%D1%86-news673171.html", "text": "Поради преконфигуриране на мрежата, което се извършва в момента, е възможно временно прекъсване на връзката до интернет страницата на Агенцията по геодезия, картография и кадастър (АГКК) на адрес http://www.cadastre.bg/, до Кадастрално-административната информационната система (http://kais.cadastre.bg/), както и до електронната пощата на АГКК. Това съобщиха от пресцентъра на Министерството на регионалното развитие и благоустройството", "date": "2017.07.06", "title": "МРРБ: Възможно е прекъсване на връзката до интернет страницата и електронната поща на Агенцията по кадастъра"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8%D0%BD%D1%84%D0%BB%D0%B0%D1%86%D0%B8%D1%8F%D1%82%D0%B0-%D1%81%D0%BA%D0%B0%D1%87%D0%B0-%D0%B0-%D0%B6%D0%B8%D0%B7%D0%BD%D0%B5%D0%BD%D0%B8%D1%8F%D1%82-%D1%81%D1%82%D0%B0%D0%BD%D0%B4%D0%B0%D1%80%D1%82-%D1%81%D0%B5-%D0%BF%D0%BE%D0%BD%D0%B8%D0%B6%D0%B0%D0%B2%D0%B0-news673185.html", "text": "The Independent Жизненият стандарт във Великобритания се понижава с най-бързите темпове от 2011 г. насам, след като от миналия юни инфлацията започна да се покачва след вота за Брекзит, пише вестник . Това показват публикуваните днес данни на националната статистическа служба на Обединеното кралство. През първото тримесечие на 2017 г. наличният реален доход на домакинствата е бил с 2% по-нисък спрямо същия период през 2016 г. Това е най-голямото понижаване след последното тримесечие на 2011г., когато реалният доход на домакинствата падна с 3%. Тогава кризата в еврозоната беше в разгара си, а инфлацията при потребителските цени надхвърли 5%, предаде Фокус.", "date": "2017.07.06", "title": "Във Великобритания инфлацията скача, а жизненият стандарт се понижава"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B5%D1%82%D0%BA%D0%BE%D0%B2-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0-%D0%BF%D1%8A%D0%BB%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%E2%80%9E%D0%BF%D0%B8%D0%BA%D0%B0%D0%B4%D0%B8%D0%BB%D0%B8%E2%80%9C-news673194.html", "text": "По инициатива на министъра на труда и социалната политика Бисер Петков беше проведена среща с бивши и настоящи служители на фирма „Селект Трейд“ ЕООД, собственик на търговската верига „Пикадили“. Поводът за разговора беше подадената от тях жалба до Министерството на труда и социалната политика и други институции за неизплатени трудови възнаграждения и други нарушения от страна на работодателя, които възпрепятстват служителите да ползват социално-осигурителните си права. В срещата участваха представители на Главната инспекция по труда, Националния осигурителен институт, Националната агенция за приходите и Президентството. Представителите на всички институции заявиха, че са предприели всички действия в рамките на законовите си правомощия, за да принудят работодателя да изплати дължимите заплати и да изпълни задълженията си, с които ще гарантира, че служителите ще могат да ползват социално-осигурителните и здравните си права. Експертите отговориха на всички въпроси на гражданите за възможностите да ползват болнични, майчинство, обезщетения за безработица и обезщетения от фонда за „Гарантиране на вземанията на работниците и служителите“ при създалата се ситуация. Министър Петков представи информация, че от септември 2016 г., когато се появяват първите индикации за проблем с платежоспособността на работодателя, до юни 2017 г. контролните органи на дирекция „Инспекция по труда“ София са извършили 12 проверки за спазване на трудовото законодателство по сигнали на служители от „Селект Трейд“ ЕООД. При тях трудовите инспектори са съставили 11 акта за административни нарушения, свързани с неизплащането на възнаграждения и обезщетения. На основание на актовете досега са връчени шест наказателни постановления за общо 42 500 лева. Министър Петков увери потърпевшите служители, че институциите ще продължат да полагат максимални усилия, за да принудят работодателя да изплати задълженията към персонала. За осъществяването на контакт с него ще бъде потърсено съдействие и от МВР. Институциите ще съдействат на служителите да получат трудовите си книжки и да ги оформят по надлежния законов ред. По този начин ще се гарантира, че те ще могат да ползват осигурителните си права.", "date": "2017.07.06", "title": "Министър Петков гарантира пълна подкрепа на служителите на „Пикадили“"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%82%D0%B5-%D0%B7%D0%B0-%D0%B8%D0%BD%D1%81%D1%86%D0%B5%D0%BD%D0%B8%D1%80%D0%B0%D0%BD%D0%B8%D1%8F-%D0%BE%D0%B1%D0%B8%D1%80-%D0%BD%D0%B0-%D0%B8%D0%BD%D0%BA%D0%B0%D1%81%D0%BE%D1%82%D0%BE-news673218.html", "text": "Софийскят градски съд остави в ареста охранителя Явор Георгиев, приятелката му Екатерина Кабакчиева, съседът им Илиян Илиев. Те са обвинени за инсцениран обир на инкасо автомобил преди месеци. В съдебната зала стана ясно, ч е Георгиев е работил 2 месеца за фирмата , преди да инсценира обира през януари. Прокуратурата е обвинила Явор Георгиев в длъжностно присвояване в особено големи размери, а останалите двама били помагачи. Сумата, която успели да задигнат, според прокуратурата, е малко над 364 000лв. Парите били открити зад гардероб в спалнята в дома на друга жена. Решението на съда не е окончателно и може да бъде обжалвано.", "date": "2017.07.06", "title": "Съдът остави в ареста обвинените за инсценирания обир на инкасото"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B3%D1%80%D1%83%D0%B7%D0%B8%D1%8F-%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D0%BB%D1%8A%D0%B2%D1%87%D0%B5%D1%82%D0%B0%D1%82%D0%B0-%D0%B4%D1%80%D0%B0%D0%BC%D0%B0%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE%D1%82%D0%BE-%D0%B3%D0%BE%D0%BB%D1%8F%D0%BC%D0%B0---%D0%BD%D0%B0%D1%88%D0%B8%D1%82%D0%B5-news673187.html", "text": "Юношеският национален отбор на България до 19 години загуби разгромно с 0:3 от един от грандовете на световния футбол - Германия. Нашите национали обаче може да се чувстват сериозно ощетени. Младите таланти спориха в среща от груповата фаза на Европейското първенство в Грузия. Осем тима достигнаха до заключителния етап. В първия двубой от групата си на финалите \"лъвчетата\" отстъпиха с 0:2 на Англия. Германия инкасира поражение 1:4 от Холандия. По-рано днес островитяните надвиха с 1:0 \"лалетата\" и са лидери в карето. Германия поведе в 10-ата минута. Колективна грешка в защита на \"лъвчетата\" и гол на Аменидо след карамбол. Броени минути след това нова неточност в отбраната на националите ни доведе до дузпа. Червен картон за Андреа Христов и попадение на Гюл в 19-ата минута. Кошмарно начало на срещата за българските национали. Огромен скандал след половин час игра. Калоян Кръстев остана сам срещу вратаря на германците. Последва нарушение в наказателното поле, а вместо дузпа и червен картон за стража, съдията посочи играта да продължи с корнер. \"Лъвчетата\" протестираха бурно. Невероятно дискусионна ситуация. Дузпата за немците също е под съмнение. Така две реферски отсъждания отиват в посока към Германия. В 54-ата минута се стигна до нов удар от бялата точка - Фриде бележи 3:0 за Бундестима. Този път нарушението изглежда 100-процентово. Срещата завърши при този резултат. Така след скандални моменти на терена, \"лъвчетата\" инкасираха тежко поражение и се нуждаят от разгромен успех в мача с Холандия, съчетан с евентуална победа на Англия на зеления килим срещу Германия, за да продължат напред към полуфиналите. ГЕРМАНИЯ: Айке Бансен, Йонас Бусам, Доминик Франке, Юлиан Шабо, Гьокхан Гюл, Денис Гайгер, Аймен Баркок, Сидни Фриде, Етиен Аменидо, Робин Хак, Гьоркем Салам Резерви: Маркус Шуберт, Максим Авуджа, Давид Раум, Феликс Гьотце, Боте Баку, Матс Кьолерт, Тобиас Варшевски Селекционер: Франк Крамер БЪЛГАРИЯ: Даниел Наумов, Петър Генчев, Андреа Христов, Петко Христов, Ангел Лясков, Георги Янев, Ивайло Найденов, Иван Тилев, Георги Русев, Томислав Йорданов, Калоян Кръстев Резерви: Димитър Шейтанов, Мариан Димитров, Васил Добрев, Светослав Ковачев, Матео Стаматов, Ивайло Климентов, Станислав Иванов Селекционер: Ангел Стойков Стадион: \"Тенгиз Буржанадзе\", Гори Съдия: Сергей Лапочкин, Русия", "date": "2017.07.06", "title": "Огромен скандал в Грузия! Кошмар за \"лъвчетата\"! Драмата на Европейското голяма - нашите..."}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%8F-%D1%81%D1%8A%D1%81%D0%B8%D0%BF%D0%B0-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B0%D0%BD%D0%B3%D0%B5%D0%BB---%D0%B7%D0%B0%D1%80%D1%8F%D0%B7%D0%B0%D0%BD%D0%B0%D1%82%D0%B0-%D0%BD%D0%B8%D0%BD%D0%B0-%D0%BE%D1%82%D1%81%D0%BB%D0%B0%D0%B1%D0%BD%D0%B0-%D1%81-20-%D0%BA%D0%B3-%D0%BB%D0%B5%D0%BA%D1%83%D0%B2%D0%B0-%D1%81%D0%B5-news672770.html", "text": "Първата съпруга на Ангел Найденов – Нина, вече повече от 5 години отказвала да приеме, че в сърцето му вече няма място за нея. Бившият министър на отбраната напусна семейното ложе заради авантюрата си с Мая Манолова, с която дели един покрив и до днес. Нина, която е уважаван общопрактикуващ лекар в Димитровград, все още не е сменила фамилията си, въпреки че с Найденов се разведоха по взаимно съгласие през 2011 г. След раздялата се стопила с 20 килограма от плач и страдания. Докторката е превърнала профила си във Фейсбук в стена на плача, където публикува спомени и посвещения, свързани с Ангел. С приятелите си в социалната мрежа тя е споделила дори албум със стари снимки на политика, който е кръстила „Моята любов Ангел Найденов“. В такъв са събрани и общите им фотоси от младостта, към които лекарката е добавила посланието: „Това съм аз с любовта на живота ми - Ангел Найденов. Снимките са правени в парк „П. Пенев“ в Димитровград. Тук сме ученици в десети клас. Нашата връзка започна от 9-ти клас, стояхме на един чин, последния до прозореца. А после изминаха 5 години преди да станем съпруг и съпруга. Колко бързо лети времето, като че ли вчера беше! А може би е така, защото съм съхранила чувствата си към Ангел, независимо от раздялата ни от 2011 г....“. Почти не минава специален повод или празник, на който Нина да не се сещала за него. Покрай рождения ден на дъщеря им тя качва кадър, на който със социалиста се държат за ръце и пише: „Тази вечер дълго разглеждах снимките от сватбата на дъщеря ни Деси и попаднах на тази снимка, която ми е мил спомен...Но я гледам...и сякаш никога не е било...“. После публикува и техен стар кадър, към който добавя: „ ПОГЛЕДЪТ....Първата снимка в черно-бяло е направена през лятото на 1976 г., непосредствено след като завършихме гимназията с Ангел, или 3 години от началото на връзката ни...Втората снимка е след 37 години от началото или след 32 години брак...И в НАЧАЛОТО и в КРАЯ на връзката ни, в присъствието на този мъж, погледът ми е бил все така влюбен и жив...Благодаря на Бог за всички прекрасни моменти! Благодаря на Бог, че ми даде възможност да обичам истински! Благодаря на Бог, че познах Неговата милост и любов! Благодаря на Бог за всички обещания, които ми е дал! Благодаря на Бог за всички благословения!“. Близки до Нина издават, че след драматичната раздяла, тя била психически разбита и потърсила лек за разбитото си сърце във вярата. Пътувала често до Божи гроб и четяла непрекъснато Библията. Ходела дори на световна християнска конференция с миряни. Освен трогателните любовни послания, във Фейсбука си споделя и цитати от евангелията. Най-силна подкрепа продължавала да получава от дъщеря си Деси, която живее в Берлин, а преди по-малко от година станала майка на близнаците Адриан и Кристиан. Нейната съперница Мая пък преди месец се сдоби с внуче и Нина не можела да преглътне обидното поведение на Ангел, който се вълнувал повече от наследника на Манолова, отколкото от собствената си плът и кръв. Семейните им приятели също се обърнали срещу него и окуражавали изоставената лекарка с послания като: „Къде му са очите на този мъж? Но така е,когато дявола сложи заблудата си в сърцето на човека. Нинка, и хубаво, и тъжно ми става, когато гледам тази снимка“, а Нина отговаря с печалното: „Никой край не е красив...“.", "date": "2017.07.06", "title": "САМО В ПИК И \"РЕТРО\"! Мая съсипа жената на Ангел - зарязаната Нина отслабна с 20 кг, лекува се на Божи гроб"}
