{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D1%81%D0%B8-%D0%B2%D0%B7%D0%B5%D1%85%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D1%81%D0%B1%D0%BE%D0%B3%D0%BE%D0%BC-%D1%81%D1%8A%D1%81-%D1%81%D1%82%D0%B8%D0%B2%D1%8A%D0%BD-%D1%85%D0%BE%D0%BA%D0%B8%D0%BD%D0%B3-news739283.html", "text": "Хиляди хора се събраха за погребението на световноизвестния британски физик Стивън Хокинг, предадоха Би Би Си и в. \"Дейли мирър\". Актьорът Еди Редмейн, който изигра ролята на професора в биографичната драма \"Теория за всичко\" през 2014 г., беше сред подранилите. Той е един от седемте души, които ще произнесат речи в памет на учения днес. Сред другите са големият син на Хокинг Робърт, физичката проф. Фей Доукър и кралският астроном лорд Мартин Рийс. До 500 членове на семейството, приятели и колеги се очаква да присъстват на частната служба в църквата \"Св. Мария\" в Кембридж. Камбаната на църквата ще удари 76 пъти, по веднъж за всяка година от живота на проф. Стивън Хокинг, когато пристигне погребалният кортеж. Прахът на световноизвестния британски физик Стивън Хокинг ще бъде положен в Уестминстърското абатство в близост до гроба на Исак Нютон през юни. Сподели:", "date": "2018.03.31", "title": "Хиляди си взеха последно сбогом със Стивън Хокинг"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-%D0%BA%D0%BB%D0%B8%D0%B5%D0%BD%D1%82%D0%B8-%D0%BD%D0%B0%D0%BF%D1%83%D1%81%D0%BD%D0%B0%D1%85%D0%B0-%D1%85%D0%BE%D1%82%D0%B5%D0%BB-%D0%B2%D1%8A%D0%B2-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-%D0%BF%D0%BE%D1%81%D1%80%D0%B5%D0%B4-%D0%BD%D0%BE%D1%89-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88%D0%B8-%D1%83%D1%81%D0%BB%D0%BE%D0%B2%D0%B8%D1%8F-news739316.html", "text": "Скандал в 4-звезден хотел във Велинград. Над 20 туристи, сред които и семейства с малки деца напуснаха хотела посред нощ заради лоши и мизерни условия. Стигнало се и до намесата на полицията, защото персоналът избягал, когато хората си поискали обратно парите. Проблемите започнали още с настаняването. Пенка пристигнала от Германия с трите си деца на почивка. Влизайки в стаята, видяла, че условията са коренно различни от това, което е обявено в сайта. „Контактите измъкнати. Водата тече. Дадоха ми моп сама да си забърсвам банята. Казаха ми знаем за проблема, но какво да направим. Ето ви една гъба. Чистете си”, разказва Пенка Попова. „Беше пълен ужас. Стаята не беше почистена. Банята беше в отвратително състояние”, разказва Даниела Милиславова. Семействата купили ваучери за почивката си в този хотел от туроператорска фирма. За тридневния пакет ол-инклузив платили по 920 лева. Клиентите поискали да напуснат още през нощта. От хотела заявиха, че няма да платят обезщетение на семействата, нито могат да върнат парите. „Парите ще им бъдат върнати от самите туроператори, през които са си взели ваучерите. Аз не мога да ви издам никаква фактура”, заяви Манка Заферова, администратор в хотела. От сайта, продал ваучерите на почиващите обещаха да възстановят парите още в понеделник. Сподели:", "date": "2018.03.31", "title": "ПОТРЕС! Недоволни клиенти напуснаха хотел във Велинград посред нощ заради лоши условия"}
{"url": "http://pik.bg/%D0%BC%D0%BE%D1%82%D0%BE%D1%80%D0%B8%D1%81%D1%82%D0%B8%D1%82%D0%B5-%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BD%D0%BE%D0%B2%D0%B8%D1%8F-%D1%81%D0%B5%D0%B7%D0%BE%D0%BD-news739211.html", "text": "Под мотото: „Не на агресията на пътя”  хиляди мотористи откриха официално Сезон 2018 в столицата и ред други български градове днес, съобщи БТВ. Със седмица закъснение заради атмосферните условия, в София мотористите се събраха около храм-паметника „Свети Александър Невски”, за да тръгнат на шествие по ул. „Оборище”, бул. „Цариградско шосе” и да стигнат накрая до Бояна. „Искаме да призовем шофьорите повечко да гледат в огледалата при маневра, да пускат мигачи, да не нарушават правилата”, каза един от участниците в шествието Алекс. Той и половинката му Ина всяка седмица карат поне един път седмично. Вече 20 години. Самата Ина признава, че в началото я е било страх, но сега това остава на заден план за сметка на добрите впечатления. „Страхът обаче не трябва да изчезва, човек винаги трябва да се пази“, категорична е тя. Сподели:", "date": "2018.03.31", "title": "Мотористите откриха официално новия сезон"}
{"url": "http://pik.bg/%D0%B2-%D0%BA%D0%BE%D1%81%D0%BE%D0%B2%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D1%88%D0%B5%D1%81%D1%82%D0%B8%D0%BC%D0%B0-%D1%82%D1%83%D1%80%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-news739268.html", "text": "Властите в Косово са започнали разследване около ареста и последвалото екстрадиране на шестима турски граждани, което според правозащитниците представлява нарушение на човешките права, предава Ройтерс. Шестимата турски граждани бяха арестувани в четвъртък по молба на Турция заради възможни връзки с училища, финансирани от движението на укриващия се в САЩ ислямски проповедник Фетхуллах Гюлен, който е обвиняван в Анкара, че стои зад опита за преврат от юли 2016 г. В петък косовският министър-председател уволни вътрешния министър и началника на разузнаването, защото не са го информирали за арестите. „Започваме разследване във всички държавни структури, които са били замесени в ареста и депортирането на шестимата турски граждани“, заяви премиерът. Правозащитните организации разкритикуваха властите на Косово за арестите. „В допълнение към будещите въпроси арести, мъжете са изпратени в страна, където има риск да бъдат подложени на мъчение“, смятат те. Сподели:", "date": "2018.03.31", "title": "В Косово разследват екстрадирането на шестима турски граждани"}
{"url": "http://pik.bg/%D0%B1%D0%B0%D1%80%D0%BE%D0%B2%D0%B5%D1%86-100-%D0%BA%D0%B8%D0%BB%D0%B0-%D0%BA%D0%BE%D0%BD%D0%BA%D1%83%D1%80%D0%B8%D1%80%D0%B0-%D0%B4%D0%B6%D0%B8%D0%B7%D1%8A%D1%81%D0%B0-%D1%80%D0%B0%D0%BF%D1%8A%D1%80%D1%8A%D1%82-%D0%BF%D0%BE%D0%BA%D0%B0%D0%B7%D0%B0-%D1%83%D1%81%D0%BC%D0%B8%D0%B2%D0%BA%D0%B0-%D0%B7%D0%B0-3-%D0%B1%D0%BE%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news739115.html", "text": "Рапърът 100 Кила се появи в абсолютно ново амплоа. Изпълнителят блесна изтупан в официален костюм на лъскаво парти на италиански луксозен бранд, като привлече всички погледи със стилното си включване. Обикновено Килата е облечен в широки дрехи, лъскави тишърти с камъни, но не и този път. Другото, което направи впечатление е новата усмивка на хип-хоп звездата ни. 100 Кила си е сложил брекети, които са от най-модерните - особено сред колегите му от световната рап сцена. Според запознати нашият изпълнител се е изръсил най-малко 3000 лв. за тази екстра, разкрива \"Хотнюз\". На коктейла по повод представянето на новата колекция бяха забелязани певецът Любомир Киров, моделът и \"Мис Вселена България\" Жана Янева, дизайнерката София Борисова. Стилният рапър 100 кила привлече мигновено женските погледи, обратно на посланието от последния му хит: \"Моето момиче го е срам от мене\". Сподели:", "date": "2018.03.31", "title": "БАРОВЕЦ! 100 Кила конкурира Джизъса! Рапърът показа усмивка за 3 бона (СНИМКИ)"}
{"url": "http://pik.bg/%D0%B7%D0%BE%D0%BE%D0%BF%D0%B0%D1%80%D0%BA-%D0%B3%D1%83%D1%89%D0%B5%D1%80%D0%BE%D0%B2-%D0%B2%D0%BA%D0%B0%D1%80%D0%B0-%D0%BC%D0%B5%D1%87%D0%BA%D0%B0-%D0%B2-%D0%B8%D0%BC%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news739113.html", "text": "Светлана Василева се сдоби с нов подарък от годеника си Християн Гущеров. Влюбеният бизнесмен докара у дома си истинско малко мече, с тази разлика, че не е живо. Природозащитниците могат да бъдат спокойно, той като поредният ексцентричен подарък за плеймейтката не е хванат в гората, а е луксозната мечка Love Bear, направена от над 2000 малки рози, пише \"Хотнюз\". В имението на двойката в полите на Витоша мечките от рози вече стават две, тъй като Светлана получи първата на влизане в Къщата на \"Биг Брадър\" миналия ноември. Тогава 40-сантиметровото мече, подарено от близки приятелки, й донесе късмет, тъй като Василева остана в шоуто до финала му. Гигантският 70-сантиметров мечок е израз на чувствата на Гущеров, който ежедневно намира начини да покаже, че цени жената до себе си. Не е тайна, че през януари със Светлана се сгодиха, очаква се да обявят датата за сватбата си. Иначе в имението на двойката под Витоша живеят и техните домашни любимци. Въобще - мини зоопарк! Сподели:", "date": "2018.03.31", "title": "ЗООПАРК! Гущеров вкара мечка в имението си заради Светлана (СНИМКИ)"}
{"url": "http://pik.bg/%D1%85%D0%B0%D0%BD%D0%B0%D0%BC%D0%B8-%D0%B2-%D1%8E%D0%B6%D0%BD%D0%B8%D1%8F-%D0%BF%D0%B0%D1%80%D0%BA-%D0%B2-%D1%81%D0%BE%D1%84%D0%B8%D1%8F-news739334.html", "text": "Днес в Южния парк отново се състоя традиционното засяване на японската декоративна вишна „Сакура“ – един от най-красивите символи на Япония. Събитието бе организирано от клуб „Приятели на Япония в България“ (Нихон Томоно Кай), сдружение „Маринела“, екипът на ресторант „Umami” и 18-то СОУ \"Уилям Гладстон\". Специални гости бяха посланикът на Япония в България Масато Ватанабе и заместник-кметът по култура и образование на София, д-р Тодор Чобанов. Те приветстваха присъстващите и насърчиха учениците, изучаващи японски език в 18-то СОУ \"Уилям Гладстон\", които ще се грижат за новите засадени дръвчета. Събитието включваше и демонстрация по бойни изкуства – джу джицу, айкидо и карате, изпълнена от младите японисти. Сподели:", "date": "2018.03.31", "title": "Ханами в Южния парк в София"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%B5%D0%BD-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news739265.html", "text": "Легендата на английския футбол Рей Уилкинс, на 61 години, се бори за живота си в болница, след като е получил сърдечен удар. Бившият халф на Челси и Манчестър Юнайтед е бил поставен в изкуствена кома. \"Той беше поставен в изкуствена кома и беше настанен в интензивното отделение. Състоянието му не е добро. Критично е. След като получи сърдечния удар, падна на земята. Това е много, много лошо\", заяви неговата съпруга Джаки в интервю за Дейли Мирър. Уилкинс, известен с псевдонима \"Бъч\" още от детство, беше неразделна част от националния отбор от средата на 70-те до средата на 80-те години на миналия век. Той има 84 мача и три гола за Англия. Сподели:", "date": "2018.03.31", "title": "Легендарен футболист на Англия бере душа в болница"}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%85%D0%B0%D0%BF%D0%B2%D0%B0%D0%BC%D0%B5-%D0%BF%D1%80%D0%B5%D0%B4%D0%B8-%D0%BB%D1%8F%D0%B3%D0%B0%D0%BD%D0%B5-news739185.html", "text": "Много хора имат навика да хапват стабилно на вечеря, а малко преди лягане да завършват вечерта с още нещо - пуканки пред телевизора, сладичко или още няколко хапки от вкусната манджа. Това обаче изключително вреден навик. Докато организмът е млад, ще се справи успешно с подобен прием на хранителни вещества вечер, но колкото повече годините минават, толкова повече ще ви личи нощното чревоугодничество. Вижте какво не трябва да ядем преди лягане: Изключително противопоказно е яденето на тежка и мазна храна преди сън. Кашкавалът и маслото съдържат много мазнини, които ще се задържат в стомаха ви доста дълго. За да се отървете от мазнините, трябва да изразходвате енергия. Но дали ще отидете до фитнеса час преди лягане? Пикантната храна пък е вероятно да предизвика физически дискомфорт, особено при хора, които страдат от киселини. Пикантното повишава отделянето на ендорфини, затова човек трудно заспива след такава храна. Натуралният шоколад, както и много други сладкиши, съдържа кофеин, който усилва активността на нервната ни система. Зърнените закуски, както и всякакви зърнени харни е добре да се избягват преди лягане. Те съдържат захар, която попада в кръвта и прави заспиването трудно. Пържолите и ястията от червено месо отново не са добри преди лягане, защото храносмилателната система има нужда от много енергия и време, за да усвои белтъчините и мазнините. Хапвайте пържоли поне три часа преди сън. Ако сте толкова гладни вечер, хапнете преди лягане малко сирене. Всякакви чипсове, крекери и вафли са забранени, както и пържените картофки. Може да ги замените с шепа ядки. Ако наистина не можете без месо, заменете червеното месо с бяло пилешко и без кожа. Сподели:", "date": "2018.03.31", "title": "Какво не трябва да хапваме преди лягане"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%87-%D0%B8%D0%B2%D0%B0%D0%BD-%D0%BF%D0%B5%D0%BD%D0%BA%D0%BE%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D1%81%D0%BB%D1%83%D1%87%D0%B0%D1%8F-%E2%80%9E%D1%81%D0%BA%D1%80%D0%B8%D0%BF%D0%B0%D0%BB%E2%80%9C-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D0%B0%D1%84%D0%B5-news739193.html", "text": "След края на Студената война светът остана разделен от противоречия. Политиците имат основания да смятат, че отново има Студена война. Това коментира пред сутрешния блок на БТВ бившият разузнавач и заместник-началник на военното разузнаване Иван Пенков. „Много хора приемат речта на Путин като начало на нова Студена война. Ако винмателно обаче я прегледаме, ще видим, че той обявява край на Студената война, тъй като на практика преди това Студената война не е приключвала“, коментира Пенков. Той взе отношение по развоя на случая „Скрипал“. „Разговор за доказателства е безмислен. Напомня на налагаща се теория и практика, когато две страни спорят и едната вместо да даде смислен отговор, реагира с „ами вие“ – анализира Иван Пенков. - Великобритания използва аферата „Скрипал“ с недоказани обвинения. Колкото и да имаме второсигнални усещания за вината на Русия, трябва да се облягаме на факти. Не са в състояние да докажат категорично кой е извършил покушението и казват, че то се вписва в модела на поведение на Русия, което означава че те са го направили.На правен език обаче това не означава нищо. Нещата трябва да се докажат а не да се залага на абсурдни тези. Още по-абсурдно е на базата на такива изказвания да се формира цяла линия на реакция и на други страни. Слаба точка в тезата на Великобритания е и това кому е необходимо да се посяга на живота на един възрастен и безобиден гражданин. Трябва обаче да тръгнем от по-далеч – какви ползи е донесъл този човек на Великобритания и какви вреди на Русия. С какви способи той е помогнал на Великобритания. Когато се съди опита за покушение всичко трябва да се има предвид. Възниква въпроса, защо Русия не го е убила, докато той е бил в Русия. Скрипал е издал 300 военни разузнавачи“. Иван Пенков добави, че предателите в разузнаването винаги се наказват по принцип. „В България например преди промените бе убит бившият военен рарузнавач Димитър Димитров. Той напусна службата и в рамките на година от контраразузнавателните органи бе подведен че сътрудничи на ЦРУ. Пишеше и предаваше сведения. Всичко бе събрано и отиде в контраазузнавателните органи. Димитров бе даден на съд и непосредствено преди промените разстрелян. В Турция наш разузнавач бе осъден на много години затвор по подобен начин. Всеки си има мащаби за наказанието. В случая „Скрипал“ право на Великобритания е да използва този случай за глобални цели, но въпросът е реакцията“. Според Пенков, реакцията на правителството ни по случая е точна. „Можеше дори без привикването на посланик Коцев. Вижте как постъпи Гърция. Някои страни изгониха, например, символично по един човек“, заяви бившият агент. Сподели:", "date": "2018.03.31", "title": "Бившият разузнавач Иван Пенков ексклузивно за случая „Скрипал“: Великобритания използва аферата с недоказани обвинения"}
{"url": "http://pik.bg/%D0%BF%D0%B5%D1%82%D1%80%D0%BE-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%BE%D0%B1%D1%8F%D0%B2%D0%B8-%D0%B7%D0%B0%D1%89%D0%B8%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0-%E2%80%9E%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2%E2%80%9C-%D0%B7%D0%B0-%D1%81%D1%8A%D1%83%D1%87%D0%B0%D1%81%D1%82%D0%BD%D0%B8%D1%86%D0%B8-%D0%BD%D0%B0-%D1%80%D1%83%D1%81%D0%B8%D1%8F-news739226.html", "text": "Президентът на Украйна Петро Порошенко разкритикува защитниците на проекта за газопровода „Северен поток-2“, съобщава Regnum, цитирани от Фокус Порошенко заяви, че тези, които подкрепят строителството на тръбопровода „Северен поток-2“ са „съучастници на Русия в хибридната война“. Президентът е особено възмутен от това, че в резултат на осъществяването на проекта, Украйна ще губи ежегодно два милиарда долара такси заради транзита на руския газ към ЕС. Освен това Порошенко смята, че стартирането на „Северен поток-2“ ще доведе до това, че „Газпром“ ще намали доставките на газ в Украйна. Сподели:", "date": "2018.03.31", "title": "Петро Порошенко обяви защитниците на „Северен поток-2“ за съучастници на Русия"}
{"url": "http://pik.bg/%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D1%89%D0%B5-%D1%80%D0%B0%D0%B1%D0%BE%D1%82%D0%B8-%D0%BF%D0%BE-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%BF%D1%80%D0%BE%D0%B5%D0%BA%D1%82-%D1%81%D1%8A%D1%81-%D1%81%D1%80%D1%8A%D0%B1%D1%81%D0%BA%D0%B0-%D0%BE%D0%B1%D1%89%D0%B8%D0%BD%D0%B0-news739218.html", "text": "Кметът на община Козлодуй Маринела Николова и заместникът й Юрик Мартинов подписаха споразумение за сътрудничество със сръбската община Медведжа, съобщава Конкурент. Те уточниха подробности около бъдещ общ проект. Намеренията са проекта  да включва поставяне на постоянна сцена в Ботев парк и финансиране на Фестивал на рибата през 2019 година. Подобни дейности ще бъдат реализирани и в сръбската община Медведжа, където живеят около 7 000 души. Кметът на община Медведжа Небойша Арсич  бе в Козлодуй на 14 февруари. По време на посещението в Медведжа Маринела Николова и Юрик Мартинов са присъствали на великденски базар, организиран от училища и детски градини. Сподели:", "date": "2018.03.31", "title": "Козлодуй ще работи по европейски проект със сръбска община"}
{"url": "http://pik.bg/%D1%81%D1%83%D0%B5%D1%82%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D0%BB%D0%B0%D1%82%D0%B8-110-%D0%BF%D0%B0%D1%83%D0%BD%D0%B4%D0%B0-%D0%B7%D0%B0-%D1%81%D0%B2%D0%BE%D0%B9-%D0%BF%D0%BE%D1%80%D1%82%D1%80%D0%B5%D1%82-news739175.html", "text": "Премиерът на Великобритания Тереза Мей е платила 110 паунда за свой портрет, на който е запечатан момента, в който подписва писмото, с което Великобритания съобщава на Брюксел за стартиране на процеса на излизане на страната от ЕС, съобщава The Telegraph. Изданието отбелязва, че покупката е била извършена през декември 2017 година. На 29 март 2017 година Мей подписа писмо, в което обявява на ЕС старта на Брекзит. Сподели:", "date": "2018.03.31", "title": "СУЕТА! Тереза Мей плати 110 паунда за свой портрет"}
{"url": "http://pik.bg/%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D1%80%D0%B0%D0%B7%D0%BC%D0%B0%D0%B7%D0%B0-%D0%B1%D0%BE%D1%82%D0%B5%D0%B2-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%81-%D1%80%D0%B0%D0%B7%D0%B3%D1%80%D0%BE%D0%BC-news739333.html", "text": "Въпреки че беше без голяма част от основните си футболисти, ЦСКА-София не срещна особени трудности при домакинството си на Ботев (Пловдив) и разгроми канарчетата с 4:1 в мач от 27-ия кръг на Първа лига, пише Спортал.бг. Домакините поведоха след автогол на Пламен Димов в 40-ата минута, а Раул Лое удвои в заключителните секунди на първата част. Седем минути след почивката Тиаго отбеляза за трети път. В заключителните минути двата тима си размениха по едно попадение. За гостите вкара Стивън Петков, а за домакините - Жеан Бланко. В този двубой червените бяха без доста от основните си футболисти. Каранга и Бодуров изтърпяваха наказания, Десподов остана на пейката, а Малинов - извън групата. Друга любопитна подробност от мача е, че и петте гола станаха след груби индивидуални грешки на футболисти от противниковия отбор. Първият гол на домакините падна след автогол на Димов. После Тодор Неделев и Серкан Юсеин асистираха на Раул Лое и Тиаго. Последва извеждащо подаване на Дюлгеров за попадението на канарчетата, а Неделев допусна още една груба грешка, която доведе до гола на Бланко. Иначе срещата започна с натиск на домакините, които можеха да открият резултата в 7-ата минута. Енрике проби отлично отляво и върна към Тиаго, който от 8-9 метра шутира в аут. Ботев отговори с добра атака в 10-ата минута. Балтанов намери Жоао Пауло в наказателното поле, бразилецът стреля под ъгъл, но Черниаускас внимаваше и спаси. В 18-ата минута ЦСКА-София създаде най-доброто положение до този момент. Джеси проби и намери отлично Бланко, който овладя и стреля от 7-8 метра, но Чворович излезе добре и отрази удара. Седем минути по-късно вратарят на канарчетата отново спаси своите от гол. Бланко засече с крак центриране от корнер, но Чворович се разтегна максимално и изби. В 34-ата минута пловдивчани за малко не откриха резултата след грешка на червената отбрана. Жеферсон сбърка и подаде на Неделев, който напредна и отправи изключително опасен шут, който профуча покрай горния ляв ъгъл на домакинската врата. ЦСКА-София отговори с пропуск на Чорбаджийски от близка дистанция. Защитникът стреля с глава след центриране от корнер, но в аут. Така се стигна до 40-ата минута, в която червените заслужено поведоха. Те получиха право да изпълнят фаул около центъра на терена, последва центриране на Тиаго и Пламен Димов вкара с глава в собствената си врата. Пет минути по-късно футболистите на Стамен Белчев нанесоха втори удар. Рафаел Енрике бе фаулиран грубо от Терзиев, за което бранителят на Ботев получи жълт картон. Последва центриране отляво, Неделев не изби топката, а я чукна леко към задната греда, където непокритият Раул Лое вкара от метър в празната врата за 2:0. Седем минути след почивката Ботев допусна нов комичен гол в своята врата. Серкан Юсеин опита да изчисти пред собственото си наказателно поле, но уцели тялото на Тиаго. Рикошетът прехвърли Чворович и влетя в мрежата му за 3:0 за ЦСКА-София. Върхът на жълто-черното безсилие бе в 78-ата минута, когато Марин центрира отлично в наказателното поле, но първо Неделев не успя да уцели топката, а после Диого не уцели празната врата от 5-6 метра, стреляйки високо над напречната греда. Все пак пловдивчани стигнаха до гол в 84-ата минута. Стивън Петков пресече пас на резервата Александър Дюлгеров към Черниаускас и вкара с шут под краката на вратаря. След изпълнението на центъра червените можеха да си върнат преднината от три попадения, когато Джеси финтира добре противников бранител и се озова очи в очи с Чворович, но шутира над напречната греда. До края на срещата падна още един гол в гостуващата врата и той отново дойде със сериозна опмощ от Тодор Неделев. Звездата на канарчетата опита да финтира противникови футболисти в невралгична зона, топката му бе отнета и се получи контраатака, при които червените получиха числено предимство. Те разиграха добре, Джеси стигна почти до аутлинията и намери с пас по земя Жеан Бланко, който на празна врата оформи крайното 4:1 за ЦСКА-София. ЦСКА-СОФИЯ - БОТЕВ (ПЛОВДИВ) 4:1 1:0 Пламен Димов 40 авт. 2:0 Раул Лое 45 3:0 Тиаго 53 3:1 Стивън Петков 84 4:1 Жеан Бланко 90+3 ЦСКА-СОФИЯ: 30. Черниаускас, 3. Жеферсон, 4. Чорбаджийски, 6. Пинто, 8. Джеси, 16. Лое, 17. Енрике, 20. Тиаго, 11. Манолев, 25. Барт, 7. Бланко БОТЕВ (ПЛОВДИВ): 99. Чворович, 28. Филипов, 18. Терзиев, 70. Димов, 23. Минев, 10. Серкан, 17. Балтанов, 8. Неделев, 9. Кампос, 93. Афонсо, 37. Жоао Пауло Сподели:", "date": "2018.03.31", "title": "ЦСКА-София размаза Ботев, \"червените\" с разгром"}
{"url": "http://pik.bg/%D0%B1%D0%B5%D0%B7%D0%B0%D0%BF%D0%B5%D0%BB%D0%B0%D1%86%D0%B8%D0%BE%D0%BD%D0%B5%D0%BD-%D1%82%D0%B0%D0%B9%D1%81%D1%8A%D0%BD%D0%B0-%D0%B5-%D0%BD%D0%B0-%D1%84%D0%B8%D0%BD%D0%B0%D0%BB-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE%D1%82%D0%BE-%D0%B2-%D1%80%D1%83%D1%81%D0%B8%D1%8F-news739312.html", "text": "Даниел Асенов-Тайсъна се класира за финала в кат. до 52 кг на европейското първенство по бокс за мъже и жени до 22 г. в Румъния. Днес той изнесе добър мач срещу френския си съперник Бийал Бенама и го победи по точки с 4:1 съдийски гласа – 30:27, 29:28, 30:27, 29:28, 28:29. В спора за титлата утре българинът ще срещне испанеца Габриел Ескобар Маскунано, който надигра Максим Стахеев (Рус) във втория полуфинал. Това ще е повторение на миналогодишния финал при 52-килограмовите отново до 22 г., завършил с успех за Тайсъна с 4:1. Така Даниел Асенов ще гони 5-а европейска титла в кариерата си. През 2013 г. той за пръв път стана шампион на Стария континент, но при юношите в кат. до 49 кг в Анапа (Рус). През 2015 г. триумфира при мъжете в кат. до 52 кг на първенството в Самоков. През 2017-а освен титлата от Браила до 22 г., Асенов спечели и тази при мъжете от шампионата в Харков (Укр). За титлата при жените утре ще спори и Мелис Йонузова в категория до 69 кг. Сподели:", "date": "2018.03.31", "title": "Безапелационен! Тайсъна е на финал на Европейското в Русия"}
{"url": "http://pik.bg/%D1%81%D0%BF%D0%B5%D1%87%D0%B5%D0%BB%D0%B8%D0%BB%D0%B0%D1%82%D0%B0-%D1%81%D1%82%D0%B8%D0%BF%D0%B5%D0%BD%D0%B4%D0%B8%D1%8F-%D0%B7%D0%B0-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%B2-%D1%81%D0%B0%D1%89-%D0%BC%D0%B0%D1%80%D1%82%D0%B8%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0%D0%B2%D0%B0-%D0%BE%D0%B3%D1%80%D0%BE%D0%BC%D0%BD%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8-%D0%BD%D0%B0-%D0%BC%D0%BB%D0%B0%D0%B4%D0%B8-news739206.html", "text": "Защо да не се върна в България? Това заяви 18-годишната Мартина Гарабедян, която спечели 500 000 лв стипендия за обучение в най-добрия университет за предприемачи в САЩ, пред сутрешния блок на БТВ. „Смятам, че България дава огромни възможности на младите хора в стартиращи бизнеси и във вече утвърдени имена, така че защо да не се върна?“,  заяви Гарабедян. Тя спечели стипендия от фондация „Кроношпан“, която ще финансира четиригодишното ѝ обучение в „Бабсън колидж“. „Парите всъщност няма да дойдат при мен, а отиват изцяло в университета, като покриват таксата, общежитието, храната“, разясни тя. 18-годишната Мартина се пребори с хиляди кандидати от Централна и Източна Европа и грабна пълната стипендия за четиригодишно обучение. Че печели разбрала преди една-две седмици, след като получила съобщение от университета. В началото не повярвала. „Конкурсът беше на няколко етапа, всичко беше направено много интересно – така, че да ни завладее самите нас, учениците, да искаме да участваме с хъс“, разказа Мартина. За самата програма научила, когато била в края на 11-и клас. Подала документи, които включвали есе, презентация за нея самата и извънкласните ѝ дейности. Вторият кръг се провел в Бургас под формата на уъркшоп с останалите българи, които стигнали този етап – около 10 души. „Всичко беше чрез игри, не интервюта. Всички си прекарахме много хубаво, беше много интересен и забавен ден, тъй като всичко беше организирано така, че просто да ни е интересно да играем“, разказа Мартина. До последния кръг стигнали 14 кандидати от Централна и Източна Европа. Седем от тях били българи. „Това е гордост за цялата страна, според мен“, заяви ученичката. Този последен етап бил кандидатстване в самия университет. „Независимо пускане на документи до него, където трябваше всички да направим по две есета, да представим извънкласните си дейности, какво ни е интересно, с какво се занимаваме – разказа Мартина. -  След това бяхме поканени на интервю с представители на университета. Разбира се, всичко се случваше на английски“. Американската и българската образователни системи са много различни, но Мартина не смята, че може да се каже, че едната е по-добра от другата. Според нея българската система също дава много на учениците и студентите. След 10 години тя се надява да продължи да се занимава със социално предприемачество, както и в икономическата сфера. Иска да продължи да се занимава със социални и хуманитарни проекти. Сподели:", "date": "2018.03.31", "title": "Спечелилата стипендия за обучение в САЩ Мартина: България дава огромни възможности на младите"}
{"url": "http://pik.bg/%D0%BC%D0%BE%D1%81%D0%BA%D0%B2%D0%B0-%D0%BF%D0%BE%D1%81%D1%82%D0%B0%D0%B2%D0%B8-%D1%83%D1%81%D0%BB%D0%BE%D0%B2%D0%B8%D0%B5-%D0%BB%D0%BE%D0%BD%D0%B4%D0%BE%D0%BD-%D0%B4%D0%B0-%D0%B8%D0%B7%D1%82%D0%B5%D0%B3%D0%BB%D0%B8-%D0%BE%D1%82-%D1%80%D1%83%D1%81%D0%B8%D1%8F-%D0%BD%D0%B0%D0%B4-50-%D1%81%D0%B2%D0%BE%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-news739241.html", "text": "Русия уведоми Великобритания, че тя трябва да върне в родината си над 50 британски дипломати в отговор на решението на Лондон да изгони 23-ма руски дипломати заради отравянето на ексагента Сергей Скрипал и дъщеря му в Обединеното кралство, предадоха ТАСС и Ройтерс. Москва вече отговори реципрочно на действията на Лондон, като изгони 23-ма британски дипломати, а освен това закри британското консулство в Санкт Петербург и прекрати дейността на Британския съвет в Руската федерация. Вчера британският посланик в Москва Лори Бристоу бе отново повикан в руското външно министерство и му бе казано, че има един месец да съкрати дипломатическия персонал в Русия до размера на руската мисия в Обединеното кралство, отбелязва Ройтерс. Днес говорителката на руското МВнР Мария Захарова, цитирана от ТАСС, уточни, че разликата между броя на руските и британските дипломати е над 50 души. \"Ние настояхме за паритет. Британците имат 50 дипломати повече от нас\", каза тя, от което следва, че Лондон трябва да върне у дома \"малко над 50\", добави тя. Сподели:", "date": "2018.03.31", "title": "Москва постави условие: Лондон да изтегли от Русия над 50 свои дипломати"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D0%B7%D1%80%D0%B8%D0%B2-%D1%81%D1%80%D1%83%D1%82%D0%B8-%D0%B6%D0%B8%D0%BB%D0%B8%D1%89%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-9-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news739282.html", "text": "Девет души са ранени при взрив в жилищна сграда в град Редкалдина край Милано. Експлозията е причинена от изтичане на битова газ, предава РИА Новости, цитирана от агенция \"Фокус\". Взривът е бил толкова силен, че част от двуетажната сграда се срутва. По време на взрива в разрушената част от дома са били девет души, осем от които успяват самостоятелно да се измъкнат от отломките. Според лекарите двама от пострадалите са в тежко състояние заради силни обгаряния. Състоянието на останалите пострадалите, сред които има две деца, е стабилно. На мястото на инцидента са пристигнали пожарни, полиция и представители на следствието, които да установят точните причини за взрива. Сподели:", "date": "2018.03.31", "title": "Тежък инцидент! Взрив срути жилищна сграда в Италия, най-малко 9 са ранени"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D1%81%D1%82%D0%B5%D1%84%D0%B0%D0%BD-%D0%B4%D0%B0%D0%BD%D0%B0%D0%B8%D0%BB%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BE%D0%BF%D1%80%D0%BE%D1%89%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B2%D1%8A%D0%B7%D0%BC%D0%B5%D0%B7%D0%B4%D0%B8%D0%B5%D1%82%D0%BE-%D0%B8-%D0%B7%D0%B0-%D0%BE%D1%82%D0%BA%D0%B0%D0%B7%D0%B0-%D0%BD%D0%B0-%D0%B2%D0%B0%D1%81%D0%B8%D0%BB-news739200.html", "text": "Ежедневно си мисля за опрощението, а не само около празници като Великден. Това заяви пред сутрешния блок на БТВ Стефан Данаилов. Легендарният актьор и Георги Тошев се включиха от Бургас, където са за представянето на автобиографичната книга на Данаилов \"Романът на моя живот\". „Днес е Лазаровден. В такъв ден бих казал, дай Боже да бъдат излекувани проблемите на нацията ни. Иначе не обичам думата „възмездие“. Плаша се от нея“, каза Данаилов. Той се върна в спомените си от детството и отбелязването на Великден. „Имам спомени около Великден, които не съм описал в книгата. Майка ми три дни преди празника правеше по 11-12 козунаци и аз ги носех до фурната да се пекат“, разказа актьорът. Стефан Данаиловазаяви, че представянето на книгата му върви страхотно и той е много развънлуван от това. „Досега на срещите ми с почитателите присъстваше само Георги Тошев – каза Данаилов. – Сега в Бургас за първи път ще присъствам лично. Иначе е впечатляващо, че Сливен например, въпреки че хората бяха наясно, че няма да присъствам лично, изпълниха залата и дори са останали хора навън. За тези срещи досега аз имах записани специални обръщения към моите почитатели за всеки отделен град“. Стефан Данаилов коментира и отказа на Васил Михайлов да приеме наградата „Икар“. „Не разбрах мотивите на Васил Михайлов да откаже „Икар“ – каза Стефан Данаилов. -  Отдавна не съм го виждал. Сигурно има такива. Той определено заслужава награда, и то още по-голяма. Вероятно грешката бе, че бяха предложени двама души за една награда. Иначе аз си се радвам на всички мои награди. Награждавайте ме. Когато е и заслужена наградата е още по-добро. Май обаче награда с връзки не съм получавал досега“. Сподели:", "date": "2018.03.31", "title": "ОТ ПЪРВО ЛИЦЕ! Стефан Данаилов проговори за опрощението, за възмездието и за отказа на Васил Михайлов да получи награда „Икар“"}
{"url": "http://pik.bg/%D0%B3%D0%B0%D1%80%D0%B8-%D0%BA%D0%B0%D1%81%D0%BF%D0%B0%D1%80%D0%BE%D0%B2-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%B4%D0%B0-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BF%D0%BE-%D1%84%D1%83%D1%82%D0%B1%D0%BE%D0%BB-%D0%B2--news739246.html", "text": "13-ият световен шампион по шахмат Гари Каспаров призова световните политици да бойкотират Световното първенство по футбол в Русия през лятото. Каспаров публикува своя призив в изданието Frankfurter Allgemeine Zeitung. „Винаги съм бил и оставам против бойкотирането на спортни събития на късен етап, тъй като, според мен, това наказва най-вече самите спортисти – заявява Каспаров. – Аз обаче съм за политически бойкот на режима в Москва и на враждебните действия, които извършва ръководството на Русия“. Според Каспаров едно от тези враждебни действия е отравянето на бившия полковник от ГРУ Сергей Скрипал и дъщеря му във Великобритания. Сподели:", "date": "2018.03.31", "title": "Гари Каспаров призова световните политици да бойкотират Световното първенство по футбол в Русия"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%BF%D0%B0%D1%80%D0%B8%D1%82%D0%B5-%D0%BD%D0%B0-%D0%B1%D0%BB%D0%B0%D1%82%D0%B5%D1%87%D0%BA%D0%B8-%D0%B8-%D0%B7%D1%83%D0%B5%D0%BA%D0%B0-news738972.html", "text": "Пирати в торент сайта \"Замунда\" откраднаха хонорарите на Асен Блатечки и Васил Василев-Зуека, като дръпнаха филма на Стефан Командарев \"Посоки\" директно от нета. Около 40 хил. души са изтеглили филма без разрешение на авторитетите, пише Телеграф, като цитира режисьора Стефан Командарев. „Ако всеки беше дал по 10 лева за билет да го гледа в кината, това са най-малко 400 бона. По думите на Командарев в момента, в който филмът е бил качен в торентите, той е бил свален от големите киносалони в столицата и в страната и те спират да го разпространяват.\"Не е наша задача да предлагаме промени в законите, но не е възможно да финансираме съвременното българско кино с пари от продажба на билети, след като българските филми могат да бъдат изтегляни свободно\", твърди той. \"Не ни топли това, че сме най-търсени като торент, тъй като това не ни носи средства и се отразява на всички хора по веригата. По този начин и актьорите, и операторът на филма не могат да получават пари за авторските си права\", посочва Командарев. От години се говори за възможността да се теглят филми срещу заплащане, но всички опити в тази посока се провалят, тъй като има безплатни пиратски сайтове. Сред хората, които реагират на съобщението на Командарев, че филмът е в торентите, има и такива, които посочват, че биха платили по 5 лева, за да си го дръпнат. Биха платили и за билет в кино, но просто живеят в населени места, където вече няма такива салони. Сподели:", "date": "2018.03.31", "title": "ЕКСКЛУЗИВНО! Откраднаха парите на Блатечки и Зуека! "}
{"url": "http://pik.bg/%D1%80%D0%B5%D1%86%D0%B5%D0%BF%D1%82%D0%B0-%D0%B5%D0%BB%D0%B8-%D0%B3%D0%BE%D0%BB%D0%B4%D0%B8%D0%BD%D0%B3-%D0%B2%D0%B5%D0%B3%D0%B5%D1%82%D0%B0%D1%80%D0%B8%D0%B0%D0%BD%D1%81%D1%82%D0%B2%D0%BE%D1%82%D0%BE-%D0%BC%D0%B8-%D0%BF%D0%BE%D0%BC%D0%B0%D0%B3%D0%B0-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D1%8F-%D0%BF%D0%BE-%D0%B4%D0%BE%D0%B1%D1%80%D0%B5-%D1%81-%D0%BC%D0%B0%D1%85%D0%BC%D1%83%D1%80%D0%BB%D1%83%D0%BA%D0%B0-news739245.html", "text": "Британската певица Ели Голдинг твърди, че вегетарианството е допринесло за по-сияйната й кожа и по-леките махмурлуци . \"Аз съм вегетарианка и определено ми се иска да премина към веганство . Към момента (липсата на месо) има забележителен ефект върху настроението ми, кожата, храносмилателната ми система и енергията ми\", сподели 31-годишната звезда за модното списание \"Гламър\", цитирана от БГНЕС. Ели допълни, че приемът й на натурални продукти дори е помогнал да се справя по-бързо с последиците от махмурлука. \"Вземам всичко от куркума до ленени семена . Често купонясвам до късно и пия повече и затова вземам неща като магарешки бодил и корен от глухарчета . Те са наистина страхотни, ако имаш разстроен стомах или махмурлук \", издава тя. Голдинг прекарва времето си между Лондон и Ню Йорк по изключително натоварен график, но казва, че използването на всякакви вегански продукти е помогнало на кожата й да изглежда по-свежа и блестяща отвсякога. Благоприятното им влияние дори я е накарало да престане да носи грим в ежедневието си , тъй като вече няма нужда да прикрива нещо с него. Сподели:", "date": "2018.03.31", "title": "РЕЦЕПТА! Ели Голдинг: Вегетарианството ми помага да се справя по-добре с махмурлука"}
{"url": "http://pik.bg/%D0%B1%D0%B0%D0%BD%D0%B8%D1%88%D0%BE%D1%80%D0%B0-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BF%D1%80%D0%B5%D0%BC%D0%B5%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%86%D0%B5%D0%BD%D1%82%D1%8A%D1%80%D0%B0-%D0%BF%D0%BE-%D0%BD%D0%B0%D1%80%D0%BA%D0%BE%D0%BC%D0%B0%D0%BD%D0%B8%D0%B8-%D0%B2-%D0%BA%D0%B2%D0%B0%D1%80%D1%82%D0%B0%D0%BB%D0%B0-news739248.html", "text": "Над сто души се събраха на протест в столичния квартал \"Банишора\" срещу преместването на Националния център по наркомании. Центърът трябва да напусне настоящата си сграда в \"Зона Б5\", а от Министерството на здравеопазването планират да го преместят в сградата на Националния център по заразни и паразитни болести в \"Банишора\". Протестът бе в близост до 14 СОУ, а мотивът на недоволните граждани срещу готвената промяна е, че в близост, освен училище, има детски градини и детски площадки.. Хората събраха близо 100 подписа за по-малко от час срещу намерението на Министерство на здравеопазването да премести Центъра по наркомании, съобщава Канал 3. В понеделник гражданите отново ще протестират със събраните подписи. Протестът е насрочен да се проведе срещу 14-то училище в 19.00 часа. Готови са и на гражданско неподчинение – блокиране на бул. „Столетов“, където се намира и самият Център по вирусология. Готви се и протестно писмо и от страна на настоятелството на 14 СУ „Проф. Асен Златаров“. На протеста бяха издигнати и лозунги \"Хей, наркомани, тук сте нежелани. На Банишора й стига затвора\". Протестиращите твърдят, че в Центъра по вирусология освобождават целия първи етаж за преместването на Центъра по наркомании. Има и разлепени бележки с предупреждение за преместването на центъра в градинката на \"Банишора\" в непосредствена близост до Центъра по вирусология. Сподели:", "date": "2018.03.31", "title": "\"Банишора\" скочи срещу преместването на Центъра по наркомании в квартала"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B5-%D1%81%D1%82%D0%B8%D1%85%D0%B2%D0%B0-%D0%BB%D0%BE%D0%BD%D0%B4%D0%BE%D0%BD-%D0%BD%D0%B0%D1%80%D0%B5%D1%87%D0%B5-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D1%80%D1%83%D1%81%D0%B8%D1%8F-%D0%B1%D1%8A%D1%80%D0%BB%D0%BE%D0%B3%D0%B0-%D0%BD%D0%B0-%D1%88%D0%BF%D0%B8%D0%BE-news739174.html", "text": "Напрежението между Лондон и Москва след скандала \"Скпирал\" не стихва. Британският \"Телеграф\" съобщи, че Великобритания в най-скоро време ще разгледа въпроса за закриването на търговското представителство на Русия, което смята за \"бърлога на шпиони\". Британското правителство, съобщава изданието, позовавайки се на свой източник, може да се реши на тази стъпка заради \"делото Скрипал\". Припомняме, че като първа стъпка Лондон отзова 23-ма руски дипломати. Москва не закъсня с ответния удар и екстрадира служители на британското посолство. Редица страни - сред които САЩ, Канада, Норвегия, Украйна и редица страни от ЕС също отзоваха руски посланици, но сред тях България зае достойна позиция и не се присъедини към самоцелния спор на Тереза Мей с Русия. Вчера премиерът Борисов заяви, че страната ни няма да отзовава руски дипломати, с което спечели не само симпатията на трезвомислещите българи, респекта на независимите европейски държави, но и на Москва. Лондон обаче явно няма да миряса и ще продължи със санкциите, след като на 4 март в Солсбъри бяха намерени в безсъзнание двойният руски шпионин Сергей Скрипал и дъщеря му Юлия. Първоначалните страшни прогнози за тяхното състояние постепенно се опровергават. В четвъртък младата жена бе обявена за контактна, а някои издания дори оповестиха, че тя вече разговаря. Лондон настоява, че зад веществото \"Новичок\", с което бяха отровени Скрипал и дъщеря му стои \"дългата ръка\" на Москва. Категорични доказателства за твърдението обаче досега няма. Сподели:", "date": "2018.03.31", "title": "НАПРЕЖЕНИЕТО НЕ СТИХВА! Лондон нарече търговското представителство на Русия \"бърлога на шпиони\" и заплаши да го закрие"}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D0%B7%D0%B0-%D1%82%D1%80%D0%B5%D1%82%D0%B8-%D0%BF%D1%8A%D1%82-%D0%BF%D0%B5%D1%80%D1%83%D1%89%D0%B8%D1%86%D0%B0-%D0%B8%D0%B7%D0%BB%D0%B5%D0%B7%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D0%B4%D0%B0%D0%BD%D1%8A%D1%86%D0%B8-news739255.html", "text": "Жители на община Перущица протестираха днес на площада пред общината, съобщават БТА и БТВ. Това бе третото по ред обществено недоволство от началото на годината, заради решението на Общинския съвет от 29 декември миналата година за увеличение на такса смет и битови отпадъци, както и на данъците за недвижимите имоти и превозните средства. Недоволството на излезлите днес жители на Перущица бе и заради отказа на местната власт да направи отчет за дейността си пред гражданите. Инициативният комитет организирал протеста е внесъл в общината подписка, в която са се подписали 1 040 жители на града, с настояване за провеждане на извънредна сесия на Общински съвет Перущица, на която кметът и общинската власт да отговорят на поставените въпроси и да направят отчет за дейността си пред жителите на града. Подписката е незаконна, защото срещу имената липсва ЕГН, коментира заместник-кметът Йордан Тилев. Той поясни, че на инициаторите на подписката е бил даден срок до 30 март да представят подписка, отговаряща на законовите изисквания, тогава извънредна сесия е щяло да бъде насрочена. Сподели:", "date": "2018.03.31", "title": "Недоволство! За трети път Перущица излезе на протест заради високите данъци"}
{"url": "http://pik.bg/%D1%81%D0%B5%D0%BA%D1%81-%D0%BC%D0%B5%D1%80%D0%B0%D1%86%D0%B8-%D0%B4%D0%B0%D0%BD%D0%B8-%D0%B8-%D0%B0%D0%BB%D0%B5%D0%BA%D1%81-%D0%BF%D0%B5%D1%82%D0%BA%D0%B0%D0%BD%D0%BE%D0%B2%D0%B8-%D0%B8%D1%81%D0%BA%D0%B0%D1%82-%D1%82%D1%80%D0%BE%D0%B9%D0%BA%D0%B0---%D0%B8%D0%B7%D0%B1%D0%B8%D1%80%D0%B0%D1%82-%D1%81%D0%B8-%D0%B7%D0%B0%D0%B5%D0%B4%D0%BD%D0%BE-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-news738943.html", "text": "Дани Петканов и съпругата му Александра искат ... тройка. Двамата стигнали до този извод, след като Лудия репортер подхвърлил на своята любима, че животът е твърде скъп и, за да имаш любовница, трябва и съпруата да работи. Типично в нейн стил, моделката взела много присърце думите на Петканов и дори вече започнала да търси жена. \"Заедно ще я избираме, искам и аз да я харесвам и евентуално да я ползвам\", казва без свян Петканова, като изненадва съпруга си. Самият репортер се надявал думите на любимата му да са шега, но все пак познавайки Алекс, вярвал, че може да говори сериозно. Припомням, че двамата се разделиха преди години с чутовен скандал, когато Петканов пусна компрометиращи снимки на невярната си тогава приятелка. Позорът за момичето бе огромен, а двамата дълго време не си говореха. Любовта между тях пламна с нова сила когато влязоха в къщата на \"ВИП Брадър\" където сключиха и брак. Сподели:", "date": "2018.03.31", "title": "СЕКС МЕРАЦИ! Дани и Алекс Петканови искат тройка - избират си заедно любовница"}
{"url": "http://pik.bg/%D0%B0%D0%BF%D0%BB%D0%BE%D0%B4%D0%B8%D1%81%D0%BC%D0%B5%D0%BD%D1%82%D0%B8-%D0%B7%D0%BB%D0%B0%D1%82%D0%BD%D0%B8%D1%82%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%BE%D1%82%D0%B2%D1%8F%D1%85%D0%B0-%D0%B2%D1%81%D0%B8%D1%87%D0%BA%D0%B8-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D1%83%D0%BF%D0%B0-news739325.html", "text": "Българският ансамбъл по художествена гимнастика триумфира безапелационно със златните медали в многобоя на турнира от Световната купа, който се провежда в „Арена Армеец“, информира БГНЕС. Грациите ни, в състав Симона Дянкова (капитан), Лаура Траатс, Мадлен Радуканова, Теодора Александрова и Елена Бинева, не оставиха никакви шансове на своите конкурентки и с общ сбор от 41.250 точки от двете си съчетания грабнаха златните медали в многобоя. След като вчера ансамбълът ни оглави временното класиране с отличното си изпълнение в съчетанието с пет обръча, за който получи оценка от 20.600, днес българският тим отново бе над всички. Въпреки леките грешки, които грациите допуснаха, тяхното съчетание с три топки и две въжета отново получи най-висока оценка от 20.650 и това им гарантира първото място в крайното класиране. Втори се нареди ансамбълът на Япония с общ сбор от 38.700 т., а бронзът отиде при отбора на Италия, който събра актив от 38.550. Утре са финалите на отделните съчетания. В индивидуалната надпревара в многобоя титлата отиде за рускинята Александра Солдатова с актив от 72.100 точки. Среброто бе за нейната сънародничка Екатерина Селезньова с 71.350 точки. Трета стана Линой Ашрам от Израел (68.700 т.), която за втора поредна година спечели бронзовото отличие в София. Веднага зад нея се нареди Катрин Тасева с 68.050 точки, а другата ни представителка в индивидуалната надпревара Боряна Калейн финишира шеста със сбор от 65.100 точки. Сподели:", "date": "2018.03.31", "title": "АПЛОДИСМЕНТИ! \"Златните момичета\" отвяха всички на Световната купа"}
{"url": "http://pik.bg/%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0-%D1%81-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0-%D0%B7%D1%8A%D1%80%D0%BD%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B0%D0%BA%D0%BE-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%82%D1%8A%D1%80-news739320.html", "text": "Зърнопроизводители настояват промените в Закона за търговия с горива да отпаднат. Исканията си те поставиха на среща със земеделския министър в Арбанаси. Зърнопроизводителите настояват юристите на сектора и на земеделското министерство още утре да изготвят предложения за изменения на проекта. Призоваха в понеделник земеделския министър да проведе среща с премиера, от която да получат достатъчно гаранции, че исканията им ще бъдат изпълнени. В противен случай протестът им, насрочен за 3 април, ще се състои, предава Би Ти Ви. \"Аз не бих подкрепил, при положение говоря с дата вторник, при положение, че има всички индикации да се намери положително решение от абсолютно всички срещи, разбира се и тази при премиера.\", заяви министърът на земеделието и храните Румен Порожанов. Сподели:", "date": "2018.03.31", "title": "След среща с министъра: Зърнопроизводители излизат на протест, ако промените в Закона за търговия с горива не отпаднат"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2%D1%8A%D0%B2-%D0%B2%D1%8A%D1%80%D1%88%D0%B5%D1%86-%D0%B4%D0%B2%D0%B0%D0%BC%D0%B0-%D0%B1%D1%80%D0%B0%D1%82%D1%8F-%D0%BE%D1%82%D0%B8%D0%B4%D0%BE%D1%85%D0%B0-%D0%BD%D0%B0-%D0%B3%D0%BE%D1%81%D1%82%D0%B8-%D0%BD%D0%B0-%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0%D0%BF%D0%B8%D1%85%D0%B0-%D1%81%D0%B5-%D0%B8-%D0%B3%D0%BE-%D0%BF%D1%80%D0%B5%D0%B1%D0%B8%D1%85%D0%B0-news739254.html", "text": "Караница с последвал скандал и бой във Вършец завърши с полиция и бърза помощ, съобщиха от областната дирекция в Монтана. Инцидентът е станал миналата нощ на ул. „Седма“ № 9, а сигналът е подаден на тел. 112. Двама братя на - 27 и 23 години, били на гости на Л. М. С. на 42 години. След като тримата употребили огромно количество алкохол, между домакина и братята възниква скандал, който прераснал в бой. Домакинът бил ударен с твърд предмет по главата и му е нанесена разкъсно-контузна рана. След удара той паднал върху запалена печка на дърва и получил изгаряния по ръката и гърба. Пострадалият е бил закаран от линейка в спешното отделение във Вършец, но е отказал да бъде транспортиран в болницата в Монтана за допълнителни изследвания. Дежурен патрул на полицията е пристигнал местопроизшествието и разтървал пияните мъже. Разпитани са свидетели и е образувано досъдебно производство. Сподели:", "date": "2018.03.31", "title": "ЕКШЪН ВЪВ ВЪРШЕЦ! Двама братя отидоха на гости на приятел, напиха се и го пребиха"}
{"url": "http://pik.bg/%D0%B0%D1%80%D0%BD%D0%BE%D0%BB%D0%B4-%D1%88%D0%B2%D0%B0%D1%80%D1%86%D0%B5%D0%BD%D0%B5%D0%B3%D0%B5%D1%80-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0%D0%BB-%D0%B4%D0%BE%D0%B1%D1%80%D0%BE-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D0%B5-%D1%81%D0%BB%D0%B5%D0%B4-%D1%81%D1%8A%D1%80%D0%B4%D0%B5%D1%87%D0%BD%D0%B0%D1%82%D0%B0-%D1%81%D0%B8-%D0%BE%D0%BF%D0%B5%D1%80%D0%B0%D1%86%D0%B8%D1%8F-news739257.html", "text": "Актьорът и бивш губернатор на американския щат Калифорния Арнолд Шварценегер се събудил в добро настроение след сърдечната операция, предадоха световните информационни агенции, цитиарни от Дарик. \"Първите му думи бяха \"Върнах се\", така че е в добро настроение\", написа говорителят му Даниъл Кечъл в „Туитър“. Шварценегер претърпя спешна сърдечна операция Това беше втората сърдечна операция на 70-годишния актьор. През 1997 г. му смениха аортна клапа. \"Смяната на клапата не беше постоянна, така че той избра да я подмени вчера чрез по-малко инвазивна интервенция\",  разясни представителят на звездата. Той обясни, че екип от хирурзи са били в готовност, \"тъй като често са поставени в подобни ситуации\". Аортната клапа на звездата беше сменена успешно. В изказването си Кечъл не потвърди твърденията, разпространени от сайта ТMZ вчера, че Арнолд Шварценегер е бил опериран по спешност, заради усложнения по време на интервенцията. Сподели:", "date": "2018.03.31", "title": "Арнолд Шварценегер демонстрирал добро настроение след сърдечната си операция"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%B5%D0%BA%D1%88%D1%8A%D0%BD-%D0%B2-%D0%BF%D0%BE%D0%B4%D0%B3%D0%BE%D1%80%D0%B8%D1%86%D0%B0-%D1%80%D0%B0%D0%B7%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D0%B2-%D0%B1%D0%B0%D1%80-news739326.html", "text": "В центъра на черногорската столица Подгорица днес след обяд бяха убити двама души, информира БГНЕС. След инцидента центърът на града бе напълно блокиран от силите на реда. Нападението беше извършено в бар \"Форум\". Според местните медии става въпрос \"за разчистване на сметки между отделни престъпни групировки\". Нападателят е успял да избяга. Държавната телевизия предаде, че при стрелбата са убити Радивойе Йованович и Милош Шакович. Сподели:", "date": "2018.03.31", "title": "Страшен екшън в Подгорица! Разстреляха двама души в бар"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%BD%D0%B5%D0%B1%D0%B5%D1%82%D0%BE-%D0%BC%D0%B0%D0%BB%D1%8A%D0%BA-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D1%80%D0%B0%D0%B7%D0%B1%D0%B8-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-news739296.html", "text": "Малък двумоторен самолет се разби на автомагистрала в централна Франция. Загинали са двама души, които се намирали на борда му, съобщи Франс прес. Катастрофата станала близо до град Сен Шамон, в департамента Лоар. Според очевидци самолетът, който летял на ниска височина и пилотът изглежда бил загубил контрола, се блъснал в сигналния мостик над магистралата и паднал на аварийната лента, избягвайки сблъсък с автомобилите. Пилотът и пътникът му били открити мъртви в пилотската кабина. Сподели:", "date": "2018.03.31", "title": "Ужас в небето! Малък самолет се разби на магистрала във Франция, двама загинаха"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%85%D0%BE%D0%B4%D0%BE%D0%B2%D0%B5-%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%81-%D0%B3%D0%BE%D1%80%D0%B5%D1%89-%D0%B0%D0%BD%D0%B0%D0%BB%D0%B8%D0%B7---%D0%B7%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B4%D0%B0-%D0%BD%D0%B5-%D0%B3%D0%BE%D0%BD%D0%B8%D0%BC-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%B7%D0%B0-%D0%BE-news739303.html", "text": "Не мисля, че решението за руските дипломати е нещо, от което могат да се възползват нашите депутати. По-важно е дали това решение е крайно. Ако правителството на Мей приведе нови факти, българското правителството ще трябва да направи категорична стъпка. Това каза пред Канал 3 политологът Румяна Коларова. „Корнелия Нинова се опита с декларация да излезе с едни гърди напред пред ГЕРБ, но не й се получи. Ако има рязка реакция на България, може да има икономически сътресения. Това е най-лошото, което може да се случи. Подозирам, че когато има държава, в която голяма част от икономиката е свързана с Русия, винаги правителството на тази държава трябва да внимава. Ситуацията е много сложна за Русия, защото има достатъчно държави, които показват солидарност към Великобритания”, категорична беше тя. В предаването взе участие и социологът Васил Тонечв. \"Мнозинството от хора смята, че остра реакция към Русия не би се харесала и правителството се съобразява с тази гледна точка. Избягват се всички остри удари и това се прави основно от втория в държавата- Цветан Цветанов\", коментира той. Сподели:", "date": "2018.03.31", "title": "ПОЛИТИЧЕСКИ ХОДОВЕ! Експерти с горещ анализ - за решението да не гоним руски дипломати, за опасността пред България и за поредния неуспех на Нинова"}
{"url": "http://pik.bg/%D0%BA%D0%B0%D0%BA%D0%B2%D0%B0-%D0%B5-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B0%D1%82%D0%B0-%D0%B2%D0%B8-%D1%81%D1%8A%D0%B2%D0%BC%D0%B5%D1%81%D1%82%D0%B8%D0%BC%D0%BE%D1%81%D1%82-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0-news739250.html", "text": "Със сигурност ще ви стане любопитно да разберете кои са зодиакалните знаци, с които сте съвместими в секса. Затова, ето малко повече разяснение: Вашият сексуален стил: Овенът е твърд и агресивен и се наслаждава на акт на сексуално завладяване. Вие сте склонни да бъдете преследвач, а не преследвани. Вие желаете незабавно удовлетворение, не харесвате емоционални игри. Най-добри секс комбинации: Лъв, Везни, Близнаци, Скорпион. Вашият сексуален стил: По-чувствен, отколкото сексуален, Телецът желае стимулирането дори повече, отколкото възбудата, а ароматите, звуците и докосването са много важни. Не обичате да губите енергия, така че по-скоро вие чакате сексът да ви намери, вместо да го преследвате. Най-добри секс комбинации: Скорпион, Рак, Дева, Козирог. Вашата сексуална личност: Близнаците са удобни и спокойни за сексуалността си, смеещи да правят секс на невероятни места и да не се срамуват от мръсни разговори. Вие сте страхотни във флиртуването. Обичате да се забавлявате със секс и да експериментирате с нови неща. Най-добри секс комбинации: Овен, Близнаци, Стрелец, Водолей. Вашата сексуална личност: Вашият подход към любовта е творчески и чувствен, но трябва да бъдете истински влюбени, за да можете да усетите удоволствие от секса, съобщава \"АйУомън\". Раците са интуитивни и лесно могат да усетят какво иска партньорът им. За вас сексът е любящ и похотлив, а любовта ви към храната често води до увлечение за орална стимулация от всякакъв вид. Най-добрите секс комбинации: Телец, Лъв, Козирог, Риби. Вашата сексуална личност: Лъвовете са известни с мощна сексуална енергия и разчитате на чара и химията, която излъчвате, за привличате на приятели. Удоволствие е човек да е около вас. Като любовница сте страстни и внимателни, но все пак се нуждаете от често валидиране на вашите умения. Вие се наслаждавате на съблазняването и любовната игра, а гърбът е една от най-мощните ви ерогенни зони. Най-добри секс комбинации: Скорпион, Овен, Стрелец, Лъв. Вашата сексуална личност: Не мислете, че Девата е непорочна. Всъщност този високоенергиен знак може да бъде силно сексуален и чувствен. Обожавате любовната игра и изпитвате истинско удоволствие. Масажи, целувки... подобряват възбудата ви. Най-добри секс комбинации: Телец, Везни, Риби, Козирог. Вашата сексуална личност: Везните често се считат за най-изискания зодиакален знак с отличен вкус и деликатна чувствителност. Не е изненадващо, че сексът за Везните включва психическо стимулиране и словесно любопитство. Един добър партньор ще извлече вашата страст с флирт. Най-добри секс комбинации: Овен, Близнаци, Лъв, Стрелец. Вашата сексуална личност: Скорпионите имат репутацията да бъдат страстни, похотливи и силно сексуални. Вие се нуждаете от много драми и вълнение в сексуалния си живот и често се отдадете на сценарии, включващи власт и контрол. Най-добри секс комбинации: Телец, Лъв, Скорпион, Риби. Вашата сексуална личност: Известни като скитници и търсещи, Стрелците са очарователни, любящи и внимателни в спалнята. Но вие сте склонни бързо да се отегчите, затова копнеете за спонтанност в сексуалния си живот. Когато сте необвързани, сте невероятни във флирта. Най-добри секс комбинации: Лъв, Овен, Близнаци, Водолей. Вашата сексуална личност: Също както Скорпиона, Козирогът има репутация на един от най-сексуалните знаци, но в същото време той е много чувствен. Не отнема почти никакво време, за да ви възбудят. Обичате да сте ухажвани, съблазнявани и определено знаете какво да правите в леглото. Най-добри секс комбинации: Рак, Телец, Козирог, Дева. Вашата сексуална личност: Като цяло смятани за интелектуални идеалисти, Водолеите са подвижни и неконвенционални. Обичате да бъдете съблазнени, но не желаете напълно да се откажете от властта. Въпреки че не излизате като открито сексуални, под повърхността сте ентусиазирани и с въображение, когато става дума за секс, стига вашият любовник да ви посрещне на психическо ниво. Най-добри секс комбинации: Близнаци, Водолей, Стрелец, Дева. Вашата сексуална личност: Рибите са известни с това, че се справят добре с всички типове хора и нямат никакъв проблем да привличат почитатели, без да е необходимо да са агресивни. В леглото вие сте романтични, чувствени и игриви. Фокусирате се повече върху удоволствието на партньора си, отколкото върху вашето собствено, докато въображението ви се запали. Най-добри секс мачове: Скорпион, Рак, Дева, Везни. Сподели:", "date": "2018.03.31", "title": "Каква е сексуалната ви съвместимост според зодията"}
{"url": "http://pik.bg/%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BA%D0%BE%D0%BB%D0%BA%D0%BE-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%BC%D1%8F%D1%82%D0%B0%D1%82-%D1%87%D0%B5-%D0%BD%D0%B8-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-%D1%82%D0%B0%D0%B9%D0%BD%D0%BE-%D0%BE%D0%B1%D1%89%D0%B5%D1%81%D1%82%D0%B2%D0%BE-news739203.html", "text": "90 процента от хората в България вярват, че ни управлява тайно общество. Повечето обаче не си го признават. Това заяви психологът Еленко Ангелов пред сутрешния блок на БТВ. Ангелов и Любен Дилов-син коментираха изследване за това до каква степен сме управлявани от тайни общества, за вярванията в ритуали и различни суеверия. Близо половината българи смятат, че светът се управлява от тайно общество. Още повече ние българите вярваме в магии и най-много вярваме в пророческите способности на баба Ванга. Забележителните 73% от нас признават, че чукат на дърво срещу нещастие, а 35% носят червен конец против уроки. „Според ЦРУ България е на трето място по смъртност в света а не сме във война – заяви още Ангелов. - На всеки ъгъл имаме аптеки. Когато човек е много отчаян, се хваща за всичко. Има много теории за конспирации. За съжаление обаче конспирацията е вътре в нас – завист, злоба. Ако се справим с тази конспирация, никой няма да има сила над нас. Иначе аз специално не съм суеверен. Иска ми се да сме повече усмихнати. Това ще победи демоните в нас“. „За разлика от много други нации сме далеч по-трезво мислещи – заяви Любен Дилов-син. - Важно е, че вярата във всяко нещо извън тебе, подронва вярата в себе си. Още от Нострадамус насам е ясно, че действителността се нагажда по начин, който е казан. Много хора вярват в баба Ванга. Тя бе изучавана от медици, правеха се експерименти. Много е удобно да има някой, който е казал какво трябва да се случи. Аз лично нямам ритуали, които да ме долближават до суеверието. Откривам обаче много неща, които ме съпътстват. Като цяло сме оцеляващи“. Сподели:", "date": "2018.03.31", "title": "Няма да повярвате колко процента от българите смятат, че ни управлява тайно общество"}
{"url": "http://pik.bg/%D1%80%D1%83%D1%81%D0%BA%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%85%D0%BE%D1%80%D0%B0%D1%82%D0%B0-%D1%81%D0%B0-%D0%B3%D0%BD%D0%B5%D0%B2%D0%BD%D0%B8-%D0%B8%D1%81%D0%BA%D0%B0%D1%82-%D1%80%D0%B0%D0%B7%D1%80%D1%83%D1%88%D0%B0%D0%B2%D0%B0%D0%BD%D0%B5%D1%82-news739201.html", "text": "Кемерово бе един обикновен град с нормално ежедневие преди трагедията. Сега обаче не е така. Така коментира живота след ужасяващата трагедия с изгорелите в търговския център в града руската журналистка Мария Моргунова пред сутрешния блок на БТВ. „Хората се събират всеки ден след трагедията. Носят цветя на мястото на случилото се – разказва Моргунова. – Има много гняв, който е насочен най-вече срещу администрацията на търговския център. Обвиненията са, че не са се погрижили за безопасността. Не е била проверена електрическата инсталация. Не е била направена и нужната организация по извеждането на хората след избухването на пожара. Хората търсят виновниците за този ад“. Моргунова добави, че все още е твърде рано за генерални изводи за причините за случилото се и за това кой точно е виновен. „Протестите на хората са насочени срещу корупцията. Те искат честна власт - каза още тя. - Вярно е, че покрай трагедията се появиха и хора, които искат дестабилизация на обстановката в региона. Хора, които вдигат лозунги за оставка на правителството“. Моргунова разясни, че на близките и родните на жертвите на трагедията се оказва всякаква психологическа, медицинска и финансова помощ. „Собственикът на търговския център отпуска на близките на всяка от жертвите по около 80 000 лв. Освен това градската администрация също отпуска средства, а така също и пое разходите около погребенията“, каза тя.. Мария Моргунова заяви още, че хората в града са категорични, че търговският център трябва да бъде разрушен. „Кметът на града, а и цялата градска управа също са на мнение, че търговският център трябва да бъде разрушен. Всички са на мнение, че едва ли някой би искал да влезе там отново“, заяви журналистката. Сподели:", "date": "2018.03.31", "title": "Руска журналистка за живота в Кемерово след трагедията: Хората са гневни, искат разрушаването на търговския център"}
{"url": "http://pik.bg/%D1%82%D0%BE%D0%B2%D0%B0-%D0%BE%D1%81%D1%82%D0%B0%D0%BD%D0%B0-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D1%81%D0%BE%D0%BF%D0%BE%D1%82-%D1%81%D0%BD%D0%B8%D0%BC%D0%BA%D0%B8-news739227.html", "text": "Смачкани до неузнаваемост ламарини останаха след тежката катастрофа край Сопот, причинена от 19-годишен шофьор без книжка. Четирима души са откарани с наранявания в болница, съобщава \"Трафик Нюз\". Инцидентът е станал около 1 часа тази нощ на изхода в посока Карлово. Лекият автомобил се движил с висока скорост, излязъл е от пътя и се е забил в дърво. Сериозно е пострадал младежът, карал без книжка. Ранени са и трима пътници, а четвърти е без сериозни наранявания. Колата, в която са пътували, е смачкана до неузнаваемост. Наложило се е пожарникари да режат ламарините, за да извадят пострадалите. Те са настанени в болница. Взета е и кръвна проба на шофьора. Срещу него образувано досъдебно производство. Сподели:", "date": "2018.03.31", "title": "Това остана след зверското меле край Сопот (СНИМКИ)"}
{"url": "http://pik.bg/%D0%BE%D1%82%D1%80%D1%83%D0%BF%D0%B0%D1%85%D0%B0-%D1%81-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%BF%D1%8A%D1%80%D0%B2%D0%BE%D1%82%D0%BE-%D0%B1%D0%B5%D0%B1%D0%B5-%D0%B2-%D1%81%D0%B5%D0%BB%D0%BE-%D0%B3%D0%B5%D0%BB%D0%B0-%D0%BE%D1%82-20-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0%D1%81%D0%B0%D0%BC-news739225.html", "text": "Първото новородено бебе в родопското село Гела, където от 20 години не се беше раждало дете,  получи подаръци от кметовете на Смолян и село Широка лъка, предаде БНР. Седеммесечният Петър е единственото детенце в село Гела, а щастливите му родители Руска и Кирил са взели решение да го отгледат в селото. Дядото на Петър се зарече, че ще го направи гайдар, защото Гела е известно с гайдарите си. „В Гела не е раждано дете повече от 20 години. Затова помолих господин Мелемов - кметът на общината, да засвидетелстваме на хората уважение и да покажем, че за нас е важно да се раждат деца в района. Той уважи поканата и заедно подарихме подаръците на малкия Петко, който е на над шест месеца, роди се миналата година, но чакахме да поизрасне, за да можем да му се порадваме“, каза кметът на Широка лъка Васил Седянков. Сподели:", "date": "2018.03.31", "title": "Отрупаха с подаръци първото бебе в село Гела от 20 години насам"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%87%D0%B0%D0%BA%D0%B0-%D0%BC%D0%BE%D0%BC%D1%87%D0%B5-%D0%B2%D0%B8%D0%B6%D1%82%D0%B5-%D0%BA%D0%BE%D0%B3%D0%B0-%D0%B8-%D0%BA%D1%8A%D0%B4%D0%B5-%D0%B5-%D0%B7%D0%B0%D1%87%D0%B5%D0%BD%D0%B0%D1%82%D0%BE-%D0%B1%D0%B5%D0%B1%D0%B5%D1%82%D0%BE---%D0%BF%D0%BB%D1%8E%D1%81-%D0%BE%D1%89%D0%B5-%D0%B7%D0%B2-news739125.html", "text": "Феновете на Преслава най-накрая дочакаха да чуят благата вест: на фаворитката им много скоро й предстои да изживее най-великото за всяка жена събитие - да стане майка! Както ПИК съобщи ексклузивно в понеделник, звездата на \"Пайнер\" оповести бременността си в своя \"Инстаграм\"-профил. Сега следващият въпрос, който живо вълнува почитателите на фолк певицата е, дали ще бъде майка на син или на госпожица? Отговорът разкрива светското предаване на ПИК TV \"Жълтите новини\". В днешното издание ще научите чрез кой метод Преслава и приятелят й Павел Лазаров са узнали пола на своето дете. Малко инфо в аванс: любимката на поп фолк феновете е заченала по време на екзотичното пътешествие на остров Пукет, където с Павел отпразнуваха рождения му ден. Под кой зодиакален знак ще се появи детето им, както и още подробности за бременността й - гледайте в \"Жълтите новини\". И още - Деси Банова се сгоди за Плевнелиев, но какво ли ще сложи на трапезата му за първия им Великден като годеници; Сашка Васева на шопинг - папарашки снимки на фолк легендата издават кой се грижи за стайлинга й;  Коя сексбомба дефилира по зърна на Модната седмица в София? Сподели:", "date": "2018.03.31", "title": "ЕКСКЛУЗИВНО В ПИК TV! Преслава чака момче! Вижте кога и къде е заченато бебето - плюс още звездни клюки само в \"Жълтите новини\""}
{"url": "http://pik.bg/%D0%BF%D1%8A%D1%80%D0%B2%D0%B0%D1%82%D0%B0-%D0%B3%D1%80%D1%83%D0%BF%D0%B0-%D0%B8%D0%B7%D0%B3%D0%BE%D0%BD%D0%B5%D0%BD%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D1%81%D0%B8-%D1%82%D1%80%D1%8A%D0%B3%D0%BD%D0%B0-%D0%BE%D1%82-%D1%80%D1%83%D1%81%D0%B8%D1%8F-news739228.html", "text": "Първата група изгонени американски дипломати си тръгна от Русия, съобщава БТВ. Те бяха обявени за персона нон грата в отговор на изгонването на 60 руски дипломати от Съединените щати. Москва затвори консулската служба в Санкт Петербург като реципрочна мярка за закриването на руското консулство в Сиатъл. Огледални мерки ще бъдат предприети спрямо всички страни, експулсирали руски дипломати и служители. На изгонените чужденци е даден срок до 7 април да напуснат Русия. Сподели:", "date": "2018.03.31", "title": "Първата група изгонени американски дипломати си тръгна от Русия"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0-%D0%BD%D0%B0-%D1%83%D1%87%D0%B5%D0%BD%D0%B8%D0%B5-%D0%BD%D0%B0-%D1%81%D1%83%D1%85%D0%BE%D0%BF%D1%8A%D1%82%D0%BD%D0%B8-%D0%B2%D0%BE%D0%B9%D1%81%D0%BA%D0%B8-%D0%B2-%D0%B1%D0%B5%D0%BB%D0%B5%D0%BD%D0%B5-%D1%81%D0%BD%D0%B8%D0%BC%D0%BA%D0%B8-news739271.html", "text": "Министърът на отбраната Красимир Каракачанов присъства вчера на заключителния етап от подготовка на военнослужещи от Сухопътни войски, специализирани в обезвреждането на невзривени бойни припаси и импровизирани взривни устройства. Учението се проведе в 55-ти инженерен полк в Белене. Заключителният етап от подготовката наблюдава и командира на Сухопътни войски генерал-майор Михаил Попов. Сподели:", "date": "2018.03.31", "title": "Вицепремиерът Красимир Каракачанов присъства на учение на Сухопътни войски в Белене (СНИМКИ)"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D0%BE%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D1%81%D1%84%D0%B0%D0%BB%D1%82-%D0%BF%D0%BE-%D0%BE%D0%B1%D1%85%D0%BE%D0%B4%D0%BD%D0%B8%D1%8F-%D0%BF%D1%8A%D1%82-%D0%B4%D0%BE-%D1%81%D0%BC%D0%BE%D0%BB%D1%8F%D0%BD-news739221.html", "text": "Започнало е полагането на асфалт на уширението на пътя през село Влахово, който ще се използва като част от обходния път на затворения заради срутване на скална маса участък от пътя Смолян - Мадан, съобщиха от Агенция \"Пътна инфраструктура\", цитирани от Дарик. Преди да започне полагането на асфалтовата настилка беше уширен габаритът на общинския път през селото, за да се осигури нужната широчина на платното. Екипите работят максимално мобилизирано, за да може трасето да бъде завършено колкото се може по-бързо. Междувременно да се свика нова извънредна сесия на Общински съвет Смолян, за бързото решаване на всички административни въпроси, свързани с изграждането на обходния път, поиска групата на Коалиция за развитие на община Смолян. Те предлагат  спешни мерки, за да се облекчи положението на изолираните селища и нормализиране на социалния живот на техните жители. Първата от тях е областният управител да се ангажира със спешна подмяна и изкърпване на асфалтовата настилка по пътя  Смолян -с. Фатово - Рудозем, който се явява алтернативен маршрут. Да  се извърши спешен ремонт - чакалиране и отводняване на общински път с. Тикале - с. Градът заради предстоящия туристически сезон. Те искат още областният управител да настоява пред Агенция \"Пътна инфраструктура\" за възлагане на втори експертен доклад относно разчистване и укрепване на срутището. Това е второто подобно искане от съветниците, като първото бе отхвърлено. Сподели:", "date": "2018.03.31", "title": "Започна полагането на асфалт по обходния път до Смолян"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%BF%D0%B5%D1%82%D0%B5%D1%82%D0%B0%D0%B6%D0%B5%D0%BD-%D0%B1%D0%BB%D0%BE%D0%BA-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-news739244.html", "text": "Жителите на пететажа кооперация са евакуирани в центъра на Бургас, поради задимяване. Причината е късо съединение в елтаблото на ул. „Славянска“ 6. Задимяването в центъра е голямо, няма жертви, съобщава \"Бургас Инфо\". На място полицейски екипи от Първо РУП, КАТ и два противопожарни автомобила. Сподели:", "date": "2018.03.31", "title": "ОТ ПОСЛЕДНИТЕ МИНУТИ! Евакуираха пететажен блок в центъра на Бургас  "}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BD%D0%B0%D0%B4-42-%D1%85%D0%B8%D0%BB%D1%8F%D0%B4%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8-%D1%83%D0%BC%D0%B8%D1%80%D0%B0%D1%82-%D0%BE%D1%82-%D1%81%D0%B8%D0%BD%D1%82%D0%B5%D1%82%D0%B8%D1%87%D0%BD%D0%B0-%D0%B4%D1%80%D0%BE%D0%B3%D0%B0-news738997.html", "text": "Над 42 хиляди души са починали в САЩ през 2016-а от свръхдоза с опиоиди, което представлява почти 50 процентно увеличение спрямо предходната година. Това се констатира в правителствен доклад на федералните Центрове за контрол и профилактика на заболяванията. \"Различни наркотични вещества са убили през 2016 година 63,6 хиляди души. Това е с 21,5 процента повече в сравнение с предходната година. На опиоидите се падат 66 процента от смъртните случаи\", се казва в доклада. В него се констатира, че средно всеки ден от свръхдози в САЩ умират по 174 души. Според специалистите рязкото увеличаване на смъртността от свръхдози е свързано с бурното разпространение на синтетичните опиоиди в страната. Сред тях най-опасен е фентанилът, който е 100 пъти по-силен от морфина и 50 пъти по-въздействащ от хероина. \"Нито един регион в САЩ не е бил пощаден от опиоидната епидемия, се подчертава в доклада. Най-много случаи на предозиране са регистрирани сред американците във възрастовата група на 25-44 годишните\". Президентът Доналд Тръмп заяви на 19 март, че разчита на сътрудничеството с Китай и Мексико, за да се преустанови контрабандният внос на опиоиди в САЩ. През 2017 година митническите и погранични служби на страната са заловили 680 килограма фентанил - три пъти повече, отколкото през 2016 година. Сподели:", "date": "2018.03.31", "title": "СТРАШНА СТАТИСТИКА! Над 42 хиляди американци умират от синтетична дрога"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D0%BE%D0%B1%D0%B8%D1%81%D0%BA%D0%B8%D1%80%D0%B0%D1%85%D0%B0-%D1%80%D1%83%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0-%D1%85%D0%B8%D0%B9%D1%82%D1%80%D0%BE%D1%83-%D0%BC%D0%BE%D1%81%D0%BA%D0%B2%D0%B0-%D0%B8%D1%81%D0%BA%D0%B0-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D0%B5-news739295.html", "text": "Русия гони още британски дипломати. Поне 27 души ще трябва да напуснат в допълнение на 23-мата, които вече бяха експулсирани. Руското външно министерство вече е уведомило британците, че тяхната дипломатическа мисия в Русия трябва да стане толкова голяма, колкото е руската във Великобритания. Точно затова Лондон трябва да отзове допълнителни 27 служители. Обтегнатите отношения между Русия и Великобритания се пренесоха и в авиотранспорта. Москва поиска обяснение за обиск на самолет на „Аерофлот” на летище „Хийтроу”, Великобритания. Англия отговори, че властите са в правото си да предприемат подобни мерки. След проверката, самолетът бил освободен и изпълнил курса си. Сподели:", "date": "2018.03.31", "title": "Напрежението расте! Обискираха руски самолет на \"Хийтроу\", Москва иска обяснение"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%80%D1%83%D0%BC%D1%8A%D0%BD%D0%B8%D1%8F-%D0%B8-%D0%BA%D0%B8%D0%BF%D1%8A%D1%80-%D0%BD%D0%B5-%D0%B8%D1%81%D0%BA%D0%B0%D1%82-%D0%BA%D0%BE%D1%81%D0%BE%D0%B2%D0%BE-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B5%D1%81-%D0%B8-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%B2-%D1%81%D0%BE%D1%84%D0%B8%D1%8F-news739208.html", "text": "Румъния и Кипър ще се присъединят към Испания, отказвайки да участват на срещата на високо равнище между ЕС и Западните Балкани в София, защото не искат да седнат на една маса с представителя на Косово, съобщава A1oN, цитирани от Фокус Румъния, Кипър и Испания предупреждават, че няма да участват на среща, на която Косово се третира като независима държава и където на страна ще бъде обещано европейско бъдеще. В момента председателят на Европейския съвет Доналд Туск е в интензивни преговори с испанския премиер Мариано Рахой в опит да преодолее различията, но сега се отварят два нови фронта. Сподели:", "date": "2018.03.31", "title": "Напрежение! Румъния и Кипър не искат Косово на срещата между ЕС и Западните Балкани в София"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D0%BD%D0%B5%D1%80%D0%B5%D0%B4%D0%BE%D0%B2%D0%BD%D0%B8%D1%82%D0%B5-%D1%82%D0%B0%D0%BA%D1%81%D0%B8%D0%BC%D0%B5%D1%82%D1%80%D0%BE%D0%B2%D0%B8-%D1%88%D0%BE%D1%84%D1%8C%D0%BE%D1%80%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news739210.html", "text": "Съвместни проверки на таксиметровите шофьори, извършващи дейност на територията на Община Враца стартират през месец април, съобщава Конкурент. Това е станало ясно след проведена работна среща, организирана от заместник-кмета на Враца Мария Попова. „След множество подадени сигнали от недоволни клиенти от различни таксиметрови фирми в града, бе взето решение за извършване на съвместни проверки от пет компетентни институции – коментира Попова. - С предприемането на превантивните мерки се цели преустановяване на порочни практики в превоза на пътници и нарушаването на нормативните уредби“. Заместник-кметът допълни, че в началото на годината  всички шофьори, осъществяващи таксиметров превоз, са били уведомени че трябва да развиват своята дейност съобразно действащото законодателство. При специализираните инспекции  ще се следи за спазване на данъчното и трудовото законодателство, за валидни разрешителни, както и за законосъобразното и безопасно извършване на таксиметров превоз на пътници. При констатирани нарушения контролните органи ще съставят актове за извършване на административни нарушения. На работната среща присъстваха още директорът на НАП в града – Александър Александров, началникът на областния отдел „Автомобилна администрация“ Любомир Бранков, ръководителят на КАТ – Враца Иван Коцев, представител на „Инспекция по труда“, ръководителят на звено „Инспекторат“ Галя Цветанова и Виктория Начева – старши експерт „Транспорт и пътища“ в Община Враца. В края на срещата Мария Попова коментира, че проверките са началото на една добра комуникация и координация между петте институции, с цел осигуряване на по-сигурен таксиметров превоз в града. Община Враца апелира ползвателите на таксиметрови услуги, както и шофьорите на таксита, да подават сигнали за нередности на дежурния телефон в местната администрация: 0885 11 88 57. Сподели:", "date": "2018.03.31", "title": "Започват проверки срещу нередовните таксиметрови шофьори във Врачанско"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%80%D0%B5%D0%B2%D0%BD%D0%B8%D0%B2%D0%B5%D1%86-%D1%80%D0%B0%D0%B7%D0%BC%D0%B0%D0%B7%D0%B0-%D1%81-%D0%B1%D0%B5%D1%82%D0%BE%D0%BD%D0%B5%D0%BD-%D0%B1%D0%BB%D0%BE%D0%BA-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D1%81%D0%B8-%D0%B2%D0%B8%D0%B4%D0%B5%D0%BE-18-news739209.html", "text": "Ревнивец от Дагестан уби по особено жесток начин любимата си. Бруталното престъпление е заснето от камера за видеонаблюдение. Трагедията става на магистралата Ростов - Баку. Както се вижда от записа, мъжът се вози с момичето в кола. Изведнъж автомобилът спира, ревнивецът изскача навън и измъква насила младата жена. Изхвърля я на асфалта и започва с ярост да я рита. Жертвата не се съпротивлява, успява само за закрие главата си с ръце. Това обаче не успява да спаси нещастното момиче. Обезумелият мъж пресича пътя, взима бетонен блок и се връща при жертвата. Със замах той стоварва огромният камък върху главата й. На видеото се вижда, че от свирепия удар бетонният блок се разцепва на части. Убиецът се навежда още няколко пъти и взима остатъците от камъка като отново ги мята със ярост по главата на младата жена. Докато трае жестокото престъпление, покрай палача и жертвата преминават коли, но никой не спира, за да помогне на нещастната жена. Убиецът е задържан. По случая се води разследване. Сподели:", "date": "2018.03.31", "title": "БРУТАЛНО! Ревнивец размаза с бетонен блок главата на любимата си (ВИДЕО 18+)"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%B7%D0%BF-%D0%B8%D0%B7%D0%B1%D1%8F%D0%B3%D0%B2%D0%B0%D0%B9%D1%82%D0%B5-%D0%B2%D1%80%D0%B5%D0%BC%D0%B5%D0%BD%D0%BD%D0%B8%D1%82%D0%B5-%D1%82%D1%8A%D1%80%D0%B3%D0%BE%D0%B2%D1%86%D0%B8-%D0%BF%D1%80%D0%B8-%D0%BF%D0%B0%D0%B7%D0%B0%D1%80%D1%83%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news739251.html", "text": "Хората да не се изкушават от примамливи оферти на амбулантни и временни търговци по Великденските празници, а да предпочитат търговски обекти. Това препоръча председателят на Комисията за защита на потребителите (КЗП) Димитър Маргаритов в предаването „Седмицата” на Кирил Вълчев по „Дарик” радио. Той посочи, че целта на контролните органи е да бъде ограничено до минимум нерегламентираното предлагане на хранителни стоки и на продукти, които могат да застрашат здравето и подчерта, че в последните години такива случаи все по-рядко се срещат. „Все пак, такива рискове съществуват и ние сме длъжни да предупредим, наред с това, че най-напред сме длъжни да си свършим работата и да не го допускаме”, каза още председателят на КЗП. Маргаритов потвърди, че КЗП и Българска държавна агенция по безопасност на храните извършват превантивни проверки на най-често пазаруваните хранителни стоки за Великден – козунаци, яйца, агнешко месо. „Ние следим за коректното обявяване на произхода и на цената. Колегите от БАБХ взимат и проби, които могат да бъдат тествани, за да се установи качеството на продукта и дали той е в срока на годност”, обясни той. Относно Великденските намаления Маргаритов акцентира върху риска от фалшиви отстъпки. „В онлайн търговията сме правили такива експерименти – следим динамиката на цената и установяваме, че понякога търговецът два-три дни преди началото на промоционалната кампания вдига цената и след няколко дни я сваля на нивото, на която е била преди, като твърди, че е направил 30% намаление”, даде пример той. И сподели впечатления, че потребителите все по-малко се „хващат” на подобни трикове, тъй като следят динамиката на цените в Интернет и сравняват. В студиото на Дарик председателят на КЗП коментира и туристическите пътувания във връзка с предстоящите празници. „Резервациите в последния момент – те са доста рискови. Защото отвсякъде ще започнат да ни заливат т.нар. „топ оферти”. „Топ” на какво не е ясно – спрямо офертите на същия търговец, на друг търговец и т.н. Оставям настрани въпросът за думата „топ” и нейното значение на български или на някакъв друг език”, посочи Маргаритов. Той препоръча потребителите да запазят хладнокръвие и да не се доверяват само на гръмките анонси. „Ако искат да отидат някъде, а все още не са решили и не са си запазили, няма много време, но все пак има достатъчно, за да могат да идентифицират конкретното място за настаняване, да се обадят по телефона, да напишат имейл и да преценят спрямо обратната връзка, която ще дойде към тях, дали действително насреща стои сериозен търговец или някой, който иска да им вземе парите и да ги заведе в някое място с недобри условия”, добави председателят на КЗП. При проблеми туристите могат да разчитат на съдействието на Комисията, която реагира на всеки сигнал, освен че извършва проверки по свои планирани кампании. Но, за да не се стига до неприятни моменти, при избора на почивка е добре потребителите да се уверят, че насреща стои реален търговец и че той може да им предложи условия, каквито очакват да получат. През зимния туристически сезон инспекторите на КЗП са извършили няколко хиляди проверки в страната, като около 1000 от тях са в големите планински курорти. В около 10% от случаите са съставени актове за административни нарушения. Установени са няколко нелоялни практики, свързани със заблуди по отношение категорията на обекта или несъвпадане на каталога с услуги с възможността те да бъдат предоставени на място. Едва около 5% от постъпилите през миналата година в КЗП жалби касаят качеството на туристическия продукт. „Същевременно всеки един конкретен случай е достатъчно сериозен, защото е провалената почивка на един човек, който си я е планирал, платил, който си я е мислел и изживявал месеци преди тя да се случи. Действително затова е важно контролните органи да са на място и да следят от началото до края за това, което се случва”, каза още Маргаритов. Той увери, че Комисията вече е прегрупирала силите си за начало на превантивни проверки във връзка с предстоящия летен сезон. Сподели:", "date": "2018.03.31", "title": "Шефът на КЗП: Избягвайте временните търговци при пазаруването за Великден"}
{"url": "http://pik.bg/%D1%8F%D0%B3%D0%BE%D0%B4%D0%B8%D1%82%D0%B5---%D0%BF%D1%80%D0%B8%D1%80%D0%BE%D0%B4%D0%BD%D0%B0%D1%82%D0%B0-%D0%B2%D0%B8%D0%B0%D0%B3%D1%80%D0%B0-news739196.html", "text": "Ягодите могат да се окажат алтернативно разрешение на проблема с импотентността при мъжете, пише в. \"Дейли експрес\", позовавайки се на британска диетоложка. Импотентността, известна също като еректилна дисфункция, се характеризира с неспособност да се получава и задържа ерекция. Състоянието е често срещано, като обикновено засяга по-възрастните мъже. Съществуват редица причини за еректилна дисфункция. Сред тях е стесняването на кръвоносните съдове - проблем, който обикновено се свързва с диабет, висок холестерол и високо кръвно налягане. И макар да има начини за справяне с проблема - например отслабване или предписване на статини, на мъжете често се препоръчва използването на виагра. Диетоложката Касандра Барнс обаче твърди, че с подобен успех, без съпътстващите виаграта странични ефекти, могат да се използват ягоди. Специалистката обяснява, че плодът е богат на флавоноиди, които стимулират притока на кръв към органа. Скорошно проучване също установи, че редовната консумация на съдържащи флавоноиди продукти като плодове, зеленчуци, чай и вино, в комбинация с упражнения, намалява риска от еректилна дисфункция с 10 процента. Сподели:", "date": "2018.03.31", "title": "Ягодите - природната виагра "}
{"url": "http://pik.bg/%D1%81%D0%B0%D1%89-%D0%B3%D0%BE%D1%82%D0%B2%D1%8F%D1%82-%D0%BE%D1%89%D0%B5-%D0%BF%D0%BE-%D0%B6%D0%B5%D1%81%D1%82%D0%BE%D0%BA-%D0%BE%D1%82%D0%B3%D0%BE%D0%B2%D0%BE%D1%80-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news739220.html", "text": "САЩ са обмисляли \"още по-жесток\" отговор срещу Русия във връзка с участието й в делото \"Скрипал\", пише \"Вашингтон поуст\", позовавайки се на двама източници от американското разузнаване. Изданието отбелязва, че съветниците на американския президент Доналд Тръмп са му предложили три възможни варианта, от които той е избрал \"средния по жестокост\" - експулсирането на 60-те руски дипломати от САЩ и затварянето на руското консулство в Сиатъл. \"Леката\" опция е предвиждала експулсирането на около 30 служители на дипломатическите мисии и запазването на консулството в Сиатъл. Каква обаче е била \"най-жестоката\" ответна мярка, източниците отказват да разкрият, съобщава БГНЕС. Междувременно един от информаторите издава, че тайните служби на САЩ знаят за съществуването на \"повече от 40 руски шпиони\" в страната, които не са включени в списъците. По-рано Вашингтон обяви намерението си да експулсира 48 служители от руското посолство във Вашингтон и 12 от постоянното представителство на Русия в ООН в Ню Йорк. Освен това американските власти разпоредиха закриването на руското консулство в Сиатъл. Реакцията на Москва беше аналогична. Министерството на външните работи изгони от Русия 60 американски дипломати и затвори генералното консулство на САЩ в Санкт Петербург. Сподели:", "date": "2018.03.31", "title": "САЩ готвят \"още по-жесток\" отговор срещу Русия?"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B2%D0%B8%D1%81%D0%B8%D0%BB%D0%BA%D0%B0%D1%82%D0%B0-%D0%BA%D0%B0%D1%82%D0%BE-%D1%81%D0%BC%D0%BE%D0%BA%D0%B8%D0%BD%D0%BE%D0%B2-%D0%BB%D0%B8%D1%81%D1%82----news739224.html", "text": "Преди време гледах един филм, не си спомням заглавието, в който бяха гръмнали единия герой в крака. Нищо му нямаше, куршумът беше пробил панталона и леко одраскал бедрото на героя, пускайки му две капки кръв. Човекът обаче виеше като линейка и силно изнервяше другия главен герой. В един момент здравият го попита: „Искаш ли да спреш да мислиш за болката в крака?“. Раненият, разбира се, казва „Да“. „Подай ми тогава ръката си“, каза здравият, след което пое подадената ръка и му счупи пръста. Забавен епизод, редовно си го припомням. С което си идваме на думата, а именно как президентът Радев още го боли главата от набиването на канчета, осъществено само пред руски камери (?!?) от т.нар. руски патриарх Кирил по време на неговото посещение у нас. Цялото българско общество пък се почувства като простреляно в крака. И понеже Румен Радев няма как да ни хване всички за ръцете и да ни счупи по един пръст, реши да ни развесели с цирков номер, белким забравим за болката и унижението от безпрецедентното държание само пред руски камери (?!?) в кабинета на институцията български президент. Разбира се, има хора, пред които този номер минава. Ма каква физическа форма, ма какъв поддържан мъж, ма каква смелост да се метне на лоста в костюм... Всичко това щеше да е изключително важно, ако избирахме наследник на Йордан Йовчев. Отчитайки безспорно добрата физическа форма на нашия президент обаче, позволете ми да изразя скромното си мнение, а именно, че тя (физическата форма) няма никакво значение извън личните комфорт и здраве на лицето Румен Радев, да е жив и здрав. Институцията президент може да работи върху имиджа си, набирайки се на лост. Или бягайки в парк. Или играейки голф. Няма спор. Но институцията президент няма как да скрие провалите си зад смокиновия лист на веселяшката гимнастика в някое военно поделение. Защото въпросите остават, а обществото ни все така се чувства простреляно в крака. Защото дори и да не може да прави коремно, един български президент не би следвало да изгони българските медии от своя официална среща, а да остави вътре руските камери, които след това удобно да изрежат нужното им за целите на пропагандата. Дори и да не може да прави коремно, един български президент не би следвало да лъже обществеността, че няма аудиозапис и стенограма от негова официална среща с делегацията на главата на Руската православна църква. Дори и да не може да прави коремно, един български президент не би следвало да позволи на представител на чужда държава да държи такъв тон на институцията български президент, без да отговори реципрочно или дори да прекрати срещата в този ѝ вид. Дори и да не може да прави коремно, един български президент не би следвало да остави без отговор руския натиск в посока провал на вселенския православен събор на о-в Крит преди година, както и въпроса с искането на Македонската православна църква към БПЦ, засега оставено без отговор отново под немного таен и дискретен чужд натиск. Защото това са истински важните въпроси, когато на гости ти е т.нар. руски патриарх. Ако обаче на гости ти е неофициалният, втори, външен министър на Русия (определен като такъв от представители на руската Дума и на руската управляваща партия) и от висотата на институцията президент си приел да принизиш визитата до именно такава – на лице, негласно иззело функциите на руски дипломат, то тогава тези (църковните) въпроси спират да са важни. Тогава обаче биха възникнали редица други въпроси, а именно: Защо България продължава да плаща едни от най-високите цени за руски газ в Европа и пренася ли се косвено върху нас енергийният рекет от страна на Русия, ако транзитът през Украйна бъде спрян по политически причини? Защо България беше принудена да заплати над милиард и половина лева за практически неизползваемо частично оборудване за спряната АЕЦ “Белене“? Защо България продължава да е обект на хибридни информационни кампании от страна на руски медии? Защо България продължава да е обект на пряка намеса от страна на Русия в политическите процеси чрез пряко финансирани и толерирани проруски  и антиевропейски политически партии? Защо след потъпкването на международното право с анексията на Крим от страна на Русия продължава да се говори за нови ракети и да се чува дрънкане на оръжие, вместо да се върви към разрешаване на конфликта в Украйна и нормализиране на международните политически и икономически отношения? Защо руските дисиденти и противниците на сегашната власт биват избивани, арестувани, съдени и цензурирани? Това е прекалено „ястребско“, ще каже някой. Не отива на 3 март да се отнасяме така с гостите ни – освободители, би казал друг. Защо ни е да си връзваме на здрава глава бинт и да се караме с руснаците, ще каже трети. И ще са прави за себе си – това мислене е резултат от дългогодишна пропаганда и фалшива реалност, набивана в главите на хората от един човеконенавистен режим. Президентът обаче е друга бира. Или поне искаше да бъде. Обещаваше. Защото кампанията на кандидата Румен Радев беше само преди година и там се наслушахме на безспорно красиви и надъхани речи за българските гордост и достойнство, за приоритетите ни, за националните ни интереси. Гордият български генерал, който ще се вдигне във въздуха и ще покоси с безмилостен откос всеки, осмелил се да накърни честта и самочувствието ни. Е, не излетя. Приземи се, и то в канавката. И не беше приземен от вражеската авиация или от друг горд и атлетичен генерал, а от руско ченге с килимявка. Което с назидателен тон обясни на фалшивия супермен точно къде му е мястото. И в отговор получи само едно притихнало кимане. Което притихнало кимане ясно показа едно: Смелият летец е останал някъде в кампанията. Сега президент е поредният харесал комфорта на кабинетите опортюнист, който тънко мери рисковете и препятствията пред себе си, за да си осигури още някоя и друга година в меките кресла на служебната лимузина. Да, мен Румен Радев не ме е излъгал с нищо. Излъга избирателите си. Но срамът е за всички българи. Сподели:", "date": "2018.03.31", "title": "САМО В ПИК И \"РЕТРО\"! Георги Харизанов с ексклузивен коментар: Висилката като смокинов лист - Радев реши да ни развесели с цирков номер, белким забравим унижението от скандала с Кирил"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D0%BF%D0%BE-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D1%81%D0%B0-%D0%B6%D0%B8%D0%B2%D0%B5%D0%B5%D0%BB%D0%B8-%D0%BF%D0%BE%D0%B4-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F-%D0%BC-news739253.html", "text": "Според доклад от 1989 г. на секретаря на ЦК на БКП Емил Христов, през 70-те и 80-те години на миналия век, когато България е управлявана от тоталитарен комунистически режим, милиони българи са живеели под социалния минимум. Това разкри в предаването \"Документите\" по телевизия Европа  Антон Тодоров. При определяне на величината на социалния минимум през 1978 и 1987 г. е използван потребителски набор („кошница“) от над 1400 стоки, платени услуги и други парични разходи за задоволяване на минималните потребности на член от избрани домакинства. Според Справка към доклада, разработен от над двадесет водещи икономисти и статистици по онова време, социалният минимум за работещи през 1978 г. е 142 лв., а през 1987 г. – 209 лв. Съответно тези числа за подрастващите са 75 лв. през 1978 г. и 111 лв. през 1987 г. Социалният минимум при пенсионерите е бил през 1978 г. 71 лв., а през 1987 г. 99 лв. В същото време средномесечната заплата според официалната статистика на Националния статистически институт през 1978 г. е била 157,25 лв., а през 1987 г. – 234,33 лв. Простата аритметика показва, че за да живее над социалния минимум едно четиричленно семейства е трябвало да има доход над 434 лв. през 1978 г. и над 640 лв. през 1987 г. Дори двамата родители да са получавали средна и над средната заплата, то те и децата им са били под този социален минимум. Тези числа напълно разрушават силно разпространената в наши дни митология по този въпрос, разпространявана години наред от прокомунистическите среди. Сподели:", "date": "2018.03.31", "title": "ЕКСКЛУЗИВНО В ПИК! Антон Тодоров: По времето на комунизма милиони са живеели под социалния минимум"}
{"url": "http://pik.bg/%D0%B1%D0%B5%D0%B7%D0%B2%D0%B5%D1%80%D0%BD%D0%B8%D0%BA-%D0%BA%D1%80%D0%B0%D0%B4%D0%B5%D1%86-%D0%BE%D1%82%D0%BC%D1%8A%D0%BA%D0%BD%D0%B0-200-%D0%BB%D0%B2-%D0%BE%D1%82-%D1%86%D1%8A%D1%80%D0%BA%D0%B2%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news739214.html", "text": "Крадец се е промъкнал посред нощ в църква и е взел 200 лева, след което избягал, съобщават от Областна дирекция на МВР във Враца, цитирани от Булнюз. На 30 март в Районното управление на Враца проплакала 70-годишна жена заради кражба в молитвен храм. Възрастната врачанка казала на полицаите, че предната вечер в църквата се е промъкнал крадец и е взел всичките налични 100 лева от кутията за дарения. Видели му се малко и същият ограбил помещението за продажба на свещи, като и там парите били към стотина лева. Оказало се, че крадецът е проникнал в храма като е счупил дограмата на един от прозорците. Той бил подготвен с инструменти, тъй като успял да разбие и катинара на кутията за дарения. По случая е образувано досъдебно производство, извършителят се издирва от органите на реда. Сподели:", "date": "2018.03.31", "title": "Безверник! Крадец отмъкна 200 лв от църква във Враца"}
{"url": "http://pik.bg/%D0%BF%D0%B5%D0%B4%D0%BE%D1%84%D0%B8%D0%BB%D1%8A%D1%82-%D0%BE%D0%BF%D0%BB%D0%B5%D0%BB-%D0%BC%D0%B0%D0%BB%D0%BA%D0%BE-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%B1%D0%B5-%D0%B8%D0%B7%D0%BF%D1%80%D0%B0%D0%B2%D0%B5%D0%BD-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D1%81%D0%BD%D0%B8%D0%BC%D0%BA%D0%B0-news739217.html", "text": "Педофилът Андон Х. бе конвоиран от съдебната охрана към Районния съд в Бургас, където се гледа мярката му за неотклонение, съобщава Флагман. Прокуратурата го иска за постоянно в ареста, защото е извършил обществено опасно деяние, а и може да влияе на жертвата си да промени показанията. Андон бе закопчан след операция на отдел „Компютърни престъпления” към ОД на МВР в Бургас, а сериозна подкрепа оказаха от Центъра за обществена подкрепа към Община Бургас, дирекция „Здравеопазване, социални дейности, превенция“ към Община Бургас. Момиченцето, станало жертва на Антон, било шантажирано и изнудвано няколко седмици от извратения педофил във  „Фейсбук“ и е потърсило подкрепата на социалните работници, които са я предразположили да съдейства. Извратеният мъж е закован, а по делото е приложена цялата им комуникация във „Фейсбук“. Снимка: Флагман.бг Сподели:", "date": "2018.03.31", "title": "Педофилът, оплел малко момиченце от Бургас, бе изправен пред съда (СНИМКА)"}
{"url": "http://pik.bg/%D0%B0%D0%B9%D0%B4%D0%B5-%D0%B1%D0%B5-%D0%BA%D0%B5%D0%BA%D1%81%D1%8A%D1%82-%D0%B5-%D0%BF%D0%BE-%D0%B7%D0%B0%D0%B4%D0%BE%D0%B2%D0%BE%D0%BB%D1%8F%D0%B2%D0%B0%D1%89-%D0%BE%D1%82-%D1%81%D0%B5%D0%BA%D1%81%D0%B0-news739243.html", "text": "Пекарството е хоби за мнозина, но не липсват и индивиди, които след натоварен работен ден слагат престилката и се развихрят в кухнята, за да противодействат на стреса, пише в. \"Дейли експрес\", позовавайки се на резултатите от британско проучване. Допитването сред 2000 любители пекари показва, че една трета от тях се отдават на заниманието, за да се разтоварят от всекидневното напрежение. Двама от трима участници в анкетата споделят, че когато ги налегне лошо настроение, пекарството е отлично средство за подобряването му. Според резултатите от проучването, преобладаващото чувство, когато човек се настрои на режим \"Печене\", е щастие. Следват усещането за спокойствие и съсредоточаването. Една трета от анкетираните британци не крият, че приготвянето на идеалното печиво е по-задоволяващо и действа по-добре срещу стрес от секса. \"Приготвянето на печива стимулира творческото изразяване по същия начин, по който композирането на музика или рисуването на картини. Това на свой ред води до подобряване на цялостното благосъстояние\", казва психоложката д-р Линда Пападопулос. Допитването показва също, че хората намират в този вид дейност поле за творческа изява, както и средство да привлекат децата в кухнята и да прекарат качествено време с тях. Основният източник на рецепти, които повечето индивиди спазват стриктно, е \"Мама\". Любителите пекари черпят вдъхновение и от бабините рецепти, както и от готварските книги. Голяма част от участниците в анкетата казват, че най-хубавото на пекарството е възможността да споделиш собственоръчно приготвен продукт със семейството или приятели. Сподели:", "date": "2018.03.31", "title": "АЙДЕ БЕ! Кексът е по-задоволяващ от секса?!"}
{"url": "http://pik.bg/%D0%B0%D1%85%D0%BC%D0%B5%D0%B4-%D0%B4%D0%BE%D0%B3%D0%B0%D0%BD-%D1%81%D1%8A%D1%81-%D1%81%D1%82%D1%80%D1%8F%D1%81%D0%BA%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BD%D0%B0%D0%B2%D1%80%D1%8A%D1%85-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0%D0%BB-%D0%BF%D0%BE%D1%87%D0%B5%D1%82%D0%BD%D0%B8%D1%8F%D1%82-%D0%BB%D0%B8%D0%B4%D0%B5-news739249.html", "text": "Не съм привърженик на това, което Русия направи в Крим, но не съм безразличен към това, което прави Западът. Русия може да е всякаква, но е сила, фактор, с който ние трябва да се съобразяваме. Това заявил Ахмед Доган в приветственото си слово към гостите на рождения ден, който почетният председател на ДПС отбеляза на 29 март, съобщава 24rodopi.com Доган спази традицията и за 64-тия си рожден ден събра близки приятели и активисти на ДПС. Пред тях той е подчертал притесненията си, че \"светът не отива на добре\". \"Колеги, тези от вас, които четат и следят, ако сте забелязали, най-големият купувач на петрол - Китай, настоява разплащането да става с юани, а не с долари\", посочил Доган, като припомнил, че Китай държи по-голямата част от външния дълг на САЩ. В акцента си за новото прегрупиране на световните сили, почетният председател отбелязал, че \"Европа търси своето място, Европа не е толкова силна\". Ахмед Доган също така говорил за новата роля, която играят Русия, Венецуела, Иран, Китай. \"Това нещо, което се случва ме притеснява, светът не отива на добре, на лошо е\", казал Доган. По темата Турция, пък заявил: \"Не ми харесват нещата, които се случват в нашата съседка\"! За ролята на ДПС в България, той подчертал, че партията е гарант за сигурността. \"По природа съм миролюбив човек, но ако някой ми посегне, ще отвърна\", категоричен бил Доган. Накрая пожелал на гостите си: \"Радвайте се на живота, изживейте си го!\" Сподели:", "date": "2018.03.31", "title": "Ахмед Доган със стряскаща прогноза навръх рождения си ден - ето какво казал почетният лидер на ДПС пред гостите си"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B0%D1%80%D1%8A%D0%B3%D0%B0%D0%BB%D0%B8-%D1%88%D0%B5%D1%84-%D0%BC%D0%B8%D1%85%D0%B0%D0%BB%D1%87%D0%B5%D0%B2-%D1%81-%D0%BD%D0%BE%D0%B6-news738883.html", "text": "Петър Михалчев е лошото момче в журито на „Мастършеф“, който освен с външния си вид стряска участниците и с буен нрав. Лудостта съпътствала кулинарят още от детските му години, когато открил афинитета си към остриетата и пострадал брутално от тях. Въпреки че днес имал цяла колекция ножове, до които не разрешавал да се доближава даже съпругата му, навремето си изпатил жестоко. С друго момче се опитвали да целят най-различни повърхности с остри предмети, докато накрая съперникът му не го наръгал в крака. От прободната рана Михалчев изгубил много кръв, а до ден днешен белезите от шевовете на разкъсаното място се виждали. Виновният за накълцания му на кайма крак не си понесъл последствията, а днес с готвача даже се смеели на въпросната случка. Никак не му било весело обаче да си спомня как едва оживял след размазване на морските скали край един от плажовете на Ахтопол. За доброто настроение на компанията Михалчев се навил да скочи от една къща, да прелети над мост и да падне във водата. Сложният номер обаче не се получил и вместо в морето се сгромолясал върху остри камъни. „Не си чувствах тялото, изплувах само на ръце, но пък имаше силни аплодисменти. Краката ми бяха целите нарязани от скалите, бяха изтръпнали, но дойдоха и ме извадиха от водата“, спомня си за инцидента кулинарят. Любителят на адреналина споделя, че в подобна рискова ситуация спечелил сърцето на жена си, която е негов партньор в живота и в кухнята на семейния им японски ресторант. Докато още я свалял, отишли на купон в сграда, намираща се в центъра на София. Понеже им доскучало, решили да си ходят, а ексцентричният готвач сметнал, че това е шансът му да я впечатли и тръгнал да се пързаля по парапета. Така прелетял три етажа и бил в безсъзнание, когато се приземил до входа. Цялата тайфа се скупчила около него, за да го свестява, а когато викнали линейка, лекарите казали, че е с комоцио. В крайна сметка обаче впечатлил бъдещата си съпруга, с която са женени от 17 години и имат син, който е тръгнал по техните стъпки и имал желание да надмине успехите на баща си в професионалната кухня. Сподели:", "date": "2018.03.31", "title": "САМО В ПИК И \"РЕТРО\"! Наръгали шеф Михалчев с нож"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2%D1%8A%D0%B2-%D0%B2%D0%B5%D0%BB%D0%BE%D1%88%D0%B5%D1%81%D1%82%D0%B2%D0%B8%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news739267.html", "text": "Хиляди столичани и гости на града се включиха във велошествието и велокарнавала, отбелязали фактическото настъпване на пролетта. Още от сутринта площад \"Народно събрание\" се изпълни с желаещи да участват и да подкрепят колоездачите по пътя им до Южния парк. Повече от час специалисти по анимация и карнавална украса помагаха за това велосипедите да имат по-атрактивна визия, а пространството около паметника \"Цар Освободител\" се оказа тясно да побере всички приятели на активния и здравословен начин на живот. Стартът бе даден от председателя на Столичния общински съвет Елен Герджиков, който също се включи в шествието, предава Би Ти Ви. \"Столична община и София - Европейска столица на спорта ще продължат усилията да предоставя повече шансове на гражданите и гостите на града за здравословен и активен начин на живот\", каза Герджиков, който е и председател на Фондация \"София - Европейска столица на спорта\". До него с велосипеди бяха още зам.-кметът на София Дончо Барбалов, зам.-председателят на СОС Николай Стойнев, общинските съветници Силвия Христова Ц председател на постоянната комисия по архитектура и градоустройство, Иван Илиев - председател на постоянната комисия по обществен ред и сигурност, Николай Николов и др. Пъстрата колона потегли точно в 11.30 часа водена от олимпийските легенди Йордан Йовчев и Евгения Раданова и участничката на олимпийските игри в Пьонгчанг Теодора Пенчева. До специална озвучената карнавална платформа бе световната и европейска шампионка Християна Тодорова. Олимпийска медалистка от Рио е лице на инициативата София - Европейска столица на спорта. Всички те поведоха хилядното множество. Сред участниците имаше колоездачи от Драг, Долчини и други велоклубове, представители на посолства в България. Сред най-сниманите като карнавална украса бяха Баба Яга и Фараон, които събраха погледите на цялото множество по време на шествието и след това в парка. Малчуганите пък бяха украсили колоритно своите велосипеди. Навсякъде по маршрута участниците бяха приветствани от много граждани, изпълнили едни от най-зелените улици и булеварди на града в този слънчев пролетен ден. От площад \"Народно събрание\" колоната се изви покрай Националния стадион и Перловската река, после по бул. \"Витоша\" стигна до голямата поляна в Южния парк. Там колоездачното множество се сля с хилядите столичани излезли на въздух в първия пролетен уикенд. На специално изградената сцената и покрай нея бяха организирани много забавни игри, състезания за децата с МТБ ХСО, еко надпревари за малчуганите и анимация, тестове на велосипеди и на продукти за активен живот, весели състезания, концерти, танци, викторини и забавни игри с награди. Водещи на забавната програма бяха Йоана Драгнева и Илия Илиев, които създадоха неповторимо настроение. Представители на датското посолство връчиха специален подарък за най-атрактивно украсен велосипед. Събитието се организира за втора поредна година от София - Европейска столица на спорта, Център за градска мобилност и Столична община под мотото \"София кара колело\" с подкрепата на Софийска вода, DRAG, списание 360, Долчини, 5kmrun.bg и Българска колоездачна лига. Проявата бе част от кампанията на Столична община \"Мисли чисто\", в която известни хора и общественици, спортисти, музиканти, приемат предизвикателството в рамките на ден или седмица да слязат от собствения си автомобил и да се возят с градския транспорт, като междувременно споделят своите впечатления в собствените си социални канали с единен хаштаг. Ден преди Цветница всички участници във велошествието и велокарнавала заедно показаха как нашата столица може да бъде още по-цветна, по-екологична и чиста. Сподели:", "date": "2018.03.31", "title": "Хиляди столичани се включиха във велошествие в центъра на София"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BE%D0%BC%D1%87%D0%B5-%D0%B8-%D0%BC%D0%BE%D0%BC%D0%B8%D1%87%D0%B5-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%B0%D0%B4%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%80%D0%B0%D0%B7%D0%B3%D1%80%D0%B0%D0%B4-news739261.html", "text": "Пътнотранспортното произшествие е станало около 00:45 часа тази нощ на улица \"Хаджи Димитър\" до Дома за хора с деменции. Водачът на БМВ с инициали Т. Ф. на 22 години от село Дянково предприема изпреварване на \"Опел Зафира\", без да се съобразява с насрещно движещия се \"Опел Астра\". Лекият автомобил БМВ се блъска едновременно с изпреварвания и насрещно идващия, излиза от пътното платно, удря се в метална ограда на Дома за хора с деменции и впоследствие в дърво. Взети са кръвни проби от загиналите и от другите двама шофьори. Автомобилът \"Опел Зафира\" е управляван от лице с инициали С. С. на 29 години от Разград, а \"Опел Астра\" – от Х.К. на 58 години от село Дянково. По случая е образувано досъдебно производство. Момче и момиче загинаха при тежка катастрофа тази нощ в Разград, съобщават от областната дирекция на МВР. Водачът и 20-годишната му спътничка с инициали Т.Р. от село Брестовене са откарани в МБАЛ - Разград, където умират. Сподели:", "date": "2018.03.31", "title": "СТРАШНА ТРАГЕДИЯ! Момче и момиче загинаха при адска катастрофа в Разград"}
{"url": "http://pik.bg/%D1%82%D0%B5-%D0%B6%D0%B8%D0%B2%D0%B5%D1%8F%D1%82-%D0%BE%D1%82-%D1%81%D1%8A%D0%BB%D0%B7%D0%B8%D1%82%D0%B5-%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%BF%D0%B8%D0%BF%D0%B0%D1%85%D0%B0-%D1%82%D1%80%D0%B8%D0%BC%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news739219.html", "text": "На 28 март на територията на Стара Загора е проведена специализирана полицейска операция за пресичане, разкриване и документиране на телефонни измами на територията на страната. В акцията са участвали служители на сектор \"Противодействие на криминалната престъпност“ - ОДМВР – Стара Загора и служители на ОДМВР - Велико Търново. В хода на операцията, около 16.40 часа в близост до село Кавлак, община Стражица, бил задържан 64-годишен мъж от Стара Загора. У него криминалистите открили 24 544 лв., получени при извършена телефонна измама в населено място на територията на област Бургас. Установено било, че мъжът е участвал при извършването на престъплението в ролята на „куриер“. Същия ден, в Русе, на ГКПП- Дунав мост, при влизане в страната ни от Румъния, били заловени двама мъже - на 41 г. и на 30 г., от Горна Оряховица. При проведените процесуално-следствени действия в автомобила, с който са се придвижвали, и на два адреса в Горна Оряховица, служителите на реда намерили мобилни телефони, сим-карти и 17 800 лева. От проведеното до момента разследване е изяснено, че мъжете са извършители и на други три телефонни измами през тази година на територията на Стара Загора. Общият размер на отнетите суми при извършените престъпления достига 19 770 лв.. Тримата са задържани с полицейска мярка за 24 часа. С постановление на Районната прокуратура в Стара Загора на 41-годишния мъж мярката за задържане е удължена за 72 часа. По случаите са образувани досъдебни производства. Работата по доказване на цялостната престъпна дейност на тримата продължава под ръководството на Районната прокуратура – Стара Загора. Сподели:", "date": "2018.03.31", "title": "ТЕ ЖИВЕЯТ ОТ СЪЛЗИТЕ НА ВЪЗРАСТНИТЕ БЪЛГАРИ! Спипаха трима ало измамници"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B7%D0%B0%D0%BB%D0%B5%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D0%B7%D0%B5%D0%BC%D0%B8-%D0%BD%D0%B5-%D0%B5-%D1%81%D0%BF%D0%B8%D1%80%D0%B0%D0%BB%D0%BE-%D0%BF%D1%80%D0%B5%D0%B7-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B3%D0%BE%D0%B4%D0%B8%D0%BD%D0%B8-news739216.html", "text": "Фокус Засаждането и залесяването на общински земи не е спирало през последните години, най-големият проект е Новата гора в Суходол. Това каза кметът на София Йорданка Фандъкова по време на откриването на втория залесителен сезон на Новата гора на столицата, съобщава . “Приветствам инициативата на Столична община да засадим Новата гора на София или новия „Зелен клин“, който ще помогне на нашия град да се бори за по-чист въздух и да допринесе за по-доброто настроение на всички, които ще се включат. Тази инициатива започнахме от миналата година и е част от над стоте мерки, които предприехме за подобряване качеството на атмосферния въздух. Засаждането и залесяването на общински земи не е спирало през последните години – това е малко известна дейност, която се осъществява от общинското предприятие „Земи и гори“. И тази година то ще залеси 200 дка – места на които има болни дървета и празни места, където има нужда от засаждане”, каза още Фандъкова и уточни, че околностите на града имат огромни възможности. „Идеята миналата година дойде от зам.-кмета г-жа Христова, на която благодаря. Две програми започнахме и те зависят от всички нас, гражданите на София. Искам да анонсирам и другата, която е „Моето зелено училище“ или „Моята зелена детска градина“ – на територията на всички училища или детски градини, където има площи, да се засаждат нови дървета. Тази година предвиждаме около 500 дървета да бъдат засадени в общинските училища и детски градини. Но истинският, големият проект е този тук – днес ще садим на парцел 27 и 28. Каня всички софиянци – това е начинът всеки от нас да се включи в общата кауза за по-чиста околна среда“, каза още кметът на София. Фандъкова разказа на всички деца, които днес са решили да помогнат за засаждането на новата гора и не знаят новата история на столицата, че на същото място могат да видят старото сметище. „Погледнете в какво искаме да превърнем тези стари и грозни места. Това място след няколко години ще бъде една хубава гора, защото сме изградили вече инсталацията, които заместват старите сметища на София. И това изисква огромна подкрепа от гражданите. Устойчивата зелена политика означава спиране депонирането на отпадъци, максимално количество преработка, повече зелени пространства около София и повече паркове в града. Надяваме се, че днес до 30 юни много хора от София ще се присъединят – призовавам всеки софиянец да дойде поне веднъж и да засади поне едно дърво“, каза още тя и обясни, че от днес от Метростанция „Вардар“ до Суходол тръгва и специален автобус, който ще се движи всяка събота и неделя от 9.00 часа до 16.00 ч. на всеки половин час. Сподели:", "date": "2018.03.31", "title": "Фандъкова: Залесяването на общински земи не е спирало през последните години"}
{"url": "http://pik.bg/%D0%B8%D0%B7%D0%B2%D1%80%D0%B0%D1%82%D0%B5%D0%BD%D0%BE-%D0%BF%D0%B5%D0%B4%D0%BE%D1%84%D0%B8%D0%BB%D1%8A%D1%82-%D0%B0%D0%BD%D0%B4%D0%BE%D0%BD-%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D0%BD-%D0%B2%D0%BE%D0%B5%D0%BD%D0%B5%D0%BD-%D1%88%D0%B0%D0%BD%D1%82%D0%B0%D0%B6%D0%B8%D1%80%D0%B0%D0%BB-%D0%BE%D1%81%D0%BC%D0%BE%D0%BA%D0%BB%D0%B0%D1%81%D0%BD%D0%B8%D1%87%D0%BA%D0%B0-%D1%86%D1%8F%D0%BB%D0%B0-%D0%B3%D0%BE%D0%B4%D0%B8%D0%BD%D0%B0-%D0%B7%D0%B0-%D0%B4%D0%B0--news739232.html", "text": "48-годишният Андон Христов от Шумен е бивш военен. Той е завършил е ССВАУ \"Г.Димитров\", работил е дълго време в системата на военното министерство. Пенсионирал се е преди няколко години. Андон няма жена, нито деца. Не е ясно колко дълго е задоволявал сбърканите сексуални фантазии, но е факт, че Фейсбук профила му е пълен с профили на малки момиченца – на възраст между 12 и 16 години, което е безкрайно необичайно за мъж на неговата възраст, съобщава \"Флагман\". В началото на 2017 година той се е сприятелил с момиченце от Бургас – от добро семейство, учещо в елитно училище. Извратенякът близо година конта контактувал с детето, което тогава е било в 8-и клас. Печели доверието й, защото тя му споделя съкровени определени тайни, а след това Андон започва да я шантажира. Обявява, че ще я разкрие, ако не си легне с него. Ужасена от мисълта момичето изпада в дълбока депресия, среща се с училищния психолог, а след това е насочена към социален работник от центъра  за обществена подкрепа към Община Бургас, дирекция Здравеопазване, социални дейности, превенция към Община Бургас. Междувременно е уведомен и отдел „Компютърни престъпления” при Икономическа полиция към ОД на МВР в Бургас. Униформените му правят клопка, в която Андон лесно попада, а след това е арестуван и обвинен. Вече са снети показанията на момиченцето пред съдия, а по делото е приложена цялата кореспонденция между възрастния мъж и момиченцето. В момента полицаи анализират поведението му в социалната мрежа и търсят дали не е имал и други жертви. Припомняме, че тази сутрин той бе доведен под конвоирана охрана в Съдебната палата на Бургас. Прокуратурата го иска за постоянно в ареста. В момента Районният съд в Бургас гледа мярката му за неотклонение. Сподели:", "date": "2018.03.31", "title": "ИЗВРАТЕНО! Педофилът Андон е пенсиониран военен, шантажирал осмокласничка цяла година, за да спи с нея"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D1%85%D0%B0%D0%BA%D0%B5%D1%80%D1%81%D1%82%D0%B2%D0%BE-%D1%80%D1%83%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%B7%D0%B0%D1%81%D1%82%D0%B0%D0%BD%D0%B0-%D0%BF%D1%80%D0%B5%D0%B4-%D1%81%D1%8A%D0%B4-%D0%B2-%D1%81%D0%B0%D0%BD-%D1%84%D1%80%D0%B0%D0%BD%D1%86%D0%B8%D1%81%D0%BA%D0%BE-news739190.html", "text": "Руски гражданин, обвинен в хакерски атаки срещу три американски интернет компании, пледира \"невинен\" при първото си явяване пред федерален съд, съобщи Държавният департамент, цитиран от ДПА и БТВ. 30-годишният Евгений Никулин бе изправен пред съдия в Сан Франциско, след като беше екстрадиран от Чехия със специален самолет на министерството на правосъдието на САЩ. Той е обвинен в незаконно проникване в кмпютърни системи и кражба на лични данни. Според обвиненията мишена на хакерските атаки на Никулин през 2012 и 2013 г. са били компаниите от района на залива Сан Франциско \"ЛинкдИн\", \"Дропбокс\" и \"Формспринг\" (LinkedIn, Dropbox, Formspring). Той беше в чешкия арест от октомври 2016 г., когато беше арестуван при съвместна операция на ФБР и местните власти. Чешкият министър на правосъдието удовлетвори искането два дни, след като председателят на Камарата на представителите на САЩ Пол Райън посети Прага, припомня ДПА. \"Този руски хакер наруши нашите закони. Екстрадицията му бе важен въпрос, който аз повдигнах в Прага, и съм доволен, че чешкото правителство стигна до това решение\", написа той в „Туитър“. Сподели:", "date": "2018.03.31", "title": "Обвинен в хакерство руски гражданин застана пред съд в Сан Франциско"}
{"url": "http://pik.bg/%D0%B7%D0%B0%D1%89%D0%B8%D1%82%D0%B5%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%83%D1%87%D0%B5%D0%BD-%D1%80%D0%B0%D0%B7%D0%B1%D0%B8-%D0%BD%D0%B0-%D0%BF%D1%83%D1%85-%D0%B8-%D0%BF%D1%80%D0%B0%D1%85-%D0%BF%D1%80%D0%B5%D0%B2%D0%B5%D0%BD%D1%86%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%B3%D1%80%D0%B8%D0%BF-%D0%B4%D0%BE-%D0%BC%D0%BE%D0%BC%D0%B5%D0%BD%D1%82%D0%B0-%D0%B5%D1%84%D0%B8%D0%BA%D0%B0%D1%81%D0%BD%D0%B0-%D0%B2%D0%B0%D0%BA-news739202.html", "text": "Учени от БАН разработват универсална ваксина срещу грип. Тя може да предпазва от различните щамове. \"Грипните вируси са много разнообразни и имат невероятно бърза мутация всяка година. Но всички те имат нещо непроменимо, нещо, което остава постоянно във времето. И това нещо може да бъде обект на имунния отговор. Ние атакуваме него\", поясни за \"Събуди се\" доц. д-р Андрей Чорбанов, ръководител на департамент \"Имунология\" към БАН. \"Това може да бъде революция. По света много конкурентни групи работят по създаване на такъв тип ваксини и подходите им са различни\", допълни той. Доц. Чорбанов разясни, всички грипни вируси, които са с много бърза мутация всяка година, имат нещо, което остава постоянно. Именно то може да бъде атакувано. \"Доказателство, че ваксините, които се предлагат, не са ефективни, е фактът, че те са препоръчителни, а не задължителни. Истински сериозните ваксини са тези, които са залегнали в програмата... Това, което се предлага в момента, не е ваксина. Всеки един работещ в сферата знае, че за да отговаря на понятието ваксина един препарат, той трябва да отговаря на някои конкретни показатели. До момента създадена ефикасна ваксина срещу грип няма\", бе категоричен медикът. Той посочи, че ваксината, над която работят българските учени, се основава на ДНК-контрол: \"В организма на човека се въвежда само тази малка вирусна частица, без да има потенциален риск човек отново да се заради... Т.е. ако нашата ваксина се реализира, тя би трябвало да е ваксина за цял живот\". Ученият отбеляза, че ДНК-ваксините, които са ваксини на бъдещето, ще са в пъти по-евтини, отколкото класическите ваксини. \"Нещо повече - имунизацията с ДНК-ваксини става с много по-малко количество вещество\". \"Всеки учен иска да види крайният му продукт реализиран. От друга страна екипите, които участват в тези разработки, знаят, че реализацията му не е в техните ръце. Конюнктурата е такава, че далеч не всички новосъздадени лекарства стигат до крайния потребител по много причини\". Сподели:", "date": "2018.03.31", "title": "ЗАЩИТЕНИ?! Български учен разби на пух и прах превенцията срещу грип: До момента ефикасна ваксина няма!"}
{"url": "http://pik.bg/%D1%88%D0%BE%D0%BA-%D1%82%D1%80%D1%83%D0%BF%D1%8A%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%BE%D1%89%D0%B5-%D0%BB%D0%B5%D0%B6%D0%B8-%D0%BD%D0%B0-%D0%B0%D1%81%D1%84%D0%B0%D0%BB%D1%82%D0%B0-%D1%81%D0%BD%D0%B8%D0%BC%D0%BA%D0%B8-news739205.html", "text": "39-годишен мъж е загиналият моторист тази сутрин в Пловдив. Инцидентът стана в 9.10 часа на булевард „Мария Луиза” до Полиграфията. Мотористът е загинал намясто, след като се блъснал в паркиран автомобил шевролет. Районът е отцепен, има няколко патрулки. На място са и приятелите на загиналия моторист. Припомняме, че днес мотористите в Пловдив откриват мотосезона с рокерско шествие до Бачково, съобщава \"Трафик Нюз\". Шествието, което е под мотото „Спрете войната на пътя! Искам да се прибера Жив!\", вече е помрачено. Сподели:", "date": "2018.03.31", "title": "ШОК! Трупът на загиналия в Пловдив моторист още лежи на асфалта (СНИМКИ)"}
{"url": "http://pik.bg/%D1%81%D1%8A%D0%B2%D0%B5%D1%82%D1%8A%D1%82-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%BD%D0%B0%D0%BB%D0%BE%D0%B6%D0%B8-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%B0-%D0%BA%D0%BD%D0%B4%D1%80-news739184.html", "text": "Съветът за сигурност на ООН наложи нови санкции на Северна Корея, насочени против контрабандата по море, осъществявана от КНДР, с която Пхенян получава петрол и да продава въглища, заобикаляйки предишните ограничения, наложени от Съвета за сигурност, съобщи Ройтерс, цитирана от БТВ. По искане на САЩ в черния списък са включени 27 кораба, 21 корабни компании и едно физическо лице. 15 от корабите са севернокорейски, пет от санкционираните компании са базирани в Китай, а физическото лице е тайвански бизнесмен. 12-те кораба, които не са севернокорейски, подлежат на глобална забрана за влизане в пристанища и трябва да бъдат отписани от регистрите, а 15-те севернокорейски подлежат на замразяване на авоарите, 13 от тях – на глобална забрана за влизане в пристанища. По-рано този месец Съветът за сигурност на ООН наложи нови икономически санкции срещу Северна Корея Тайванецът Цанг Юнг Юан е обвинен, че координира севернокорейския износ на въглища със севернокорейски брокер, опериращ в трета страна. Той подлежи на замразяване на авоарите и забрана на пътуванията. Авоарите на санкционираните корабни компании трябва да бъдат замразени. В списъка са две китайски компании – Shanghai Dongfeng Shipping и Weihai World Shipping Freight, които са обвинени, че техни кораби са транспортирали севернокорейски въглища. Три са базирани в Хонконг, по-специално Huaxin Shipping, която доставила севернокорейски въглища на Виетнам през октомври 2017 г. Освен това 12 севернокорейски фирми са обвинени, че са участвали в незаконни доставки на петрол и горива. Останалите санкционирани компании са базирани в Маршаловите острови, Сингапур, Панама и Самоа. Миналият месец Вашингтон поиска санкционирането на 33 кораба, 27 корабни компании и един тайвански бизнесмен. Китай отложи решението на 2 март, без да посочи причина, а 15-членният Комитет на Съвета за сигурност на ООН по санкциите срещу КНДР работи с консенсус. След това САЩ предложиха съкратен списък, който вчера беше одобрен единодушно. „Единодушното одобряване на този исторически пакет от санкции е ясен знак, че международната общност е единна в усилията ни да поддържаме максимален натиск над севернокорейския режим“, заяви постоянната представителка на САЩ в ООН Ники Хейли в писмена декларация, цитирана от АП и ТАСС. Сподели:", "date": "2018.03.31", "title": "Съветът за сигурност на ООН наложи нови санкции на КНДР"}
{"url": "http://pik.bg/%D0%B1%D1%80%D0%B8%D0%B4%D0%B6%D0%B8%D1%82-%D0%BC%D0%B0%D0%BA%D1%80%D0%BE%D0%BD-%D1%81%D0%B5-%D0%BE%D0%BF%D0%BB%D0%B0%D0%BA%D0%B0-%D0%B7%D0%B0-%D1%84%D0%B0%D0%BB%D1%88%D0%B8%D0%B2%D0%B8-%D0%BC%D0%B5%D0%B9%D0%BB%D0%B8-%D0%BE%D1%82-%D0%BD%D0%B5%D0%B9%D0%BD%D0%BE-%D0%B8%D0%BC%D0%B5-news739192.html", "text": "Брижит Макрон - съпругата на френския президент Еманюел Макрон, е подала жалба до прокуратурата заради фалшиви имейли от нейно име, с които се искали услуги, предаде радио Ер Те Ел, цитирано от ДПА. Имейлите били изпращани до луксозни хотели и ресторанти от адрес, подобен на този на президентството, и в тях се искало специално третиране за госпожа Макрон или нейни роднини, съобщава БТА. Съдебен източник в Париж потвърди за ДПА, че е било получено оплакване от офиса на първата дама. Започнало е разследване за измама. Сподели:", "date": "2018.03.31", "title": "Бриджит Макрон се оплака за фалшиви мейли от нейно име"}
{"url": "http://pik.bg/%D1%81%D0%BC%D1%8A%D1%80%D1%82-%D0%BF%D0%BE%D1%87%D0%B5%D1%80%D0%BD%D0%B8-%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%BC%D0%BE%D1%82%D0%BE%D1%81%D0%B5%D0%B7%D0%BE%D0%BD%D0%B0-%D1%81%D0%B0%D0%BC%D0%BE-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%B4%D0%B5%D0%BD-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%BC%D0%BB%D0%B0%D0%B4%D0%B8-%D0%BC%D1%8A%D0%B6%D0%B5-%D0%B4%D1%80%D1%83%D0%B3-%D0%B1%D0%B5%D1%80%D0%B5-news739213.html", "text": "39-годишен моторист, след като се блъска в паркиран автомобил шевролет. Районът е отцепен, има няколко патрулки. На място са и приятелите на загиналия моторист. пресцентъра на МВР. При друга катастрофа, станала пътя Асеновград – Бачково, 38-годишен мотоциклетист е получил тежки наранявания. Инцидентът е станал в 09,50 часа тази сутрин. Мотоциклет „Сузуки“ със старозагорска регистрация навлиза в насрещната лента и се блъска в автомобил „Рено“. 38-годишният моторист е откаран в болница. Кървав старт на мотосезона, който се открива днес. Двама млади мотористи намериха смъртта си в началото на днешния ден, а друг бере душа. Рокерите в Пловдив откриват мотосезона с мотошествие до Бачково. Проявата, която е под мотото „Спрете войната на пътя! Искам да се прибера Жив!\", вече е помрачена. Първият инцидент става в 9,10 часа на булевард „Мария Луиза” до Полиграфията в Пловдив. На място загива Втората жертва е 25-годишен моторист. Той загива при катастрофа на пътя Бяла-Русе, съобщиха от Инцидентът е станал към 9,45 часа. На пътя Бяла-Русе моторист е застигнал товарен автомобил, пътувал в същата посока – към Русе. На около 2 км след разклона за Две могили, в района на паркинга Мидата, по неизяснени засега причини, при изпреварване, 25-годишният моторист се е ударил в ТИР-а и от удара е загинал на място. На мястото е извършен оглед. Движението в района се регулира от органите на Пътна полиция. Сподели:", "date": "2018.03.31", "title": "СМЪРТ ПОЧЕРНИ СТАРТА НА МОТОСЕЗОНА! Само за половин ден загинаха двама млади мъже, друг бере душа"}
{"url": "http://pik.bg/%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%BB%D0%B8%D1%87%D0%BD%D0%BE-%D0%B2%D0%BB%D0%B0%D0%B4%D0%BE-%D0%BF%D0%B5%D0%BD%D0%B5%D0%B2-%D0%BF%D0%BE%D0%BF%D0%B0%D1%80%D0%B8%D0%BB-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D1%81-%D0%B4%D1%83%D0%BC%D0%B8%D1%82%D0%B5-news739197.html", "text": "Завършила съм икономика. Но това е \"изключително\" рядка професия. Така да се каже - аз съм \"единствената\", завършила икономика. Това заяви, шегувайки се, дъщерята на известния актьор Владо Пенев - Яна. Пред Ива Софиянска тя отбеляза, че не е поела по стъпките на баща си, защото той я \"попарил\" с думите: \"От теб актриса не става\". Яна допълни обаче, че работата, която си е избрала, й носи удовлетворение. Младата дама е управител на елитно столично заведение. Яна била едва на 7, когато родителите й се развеждат. Тя живеела ту при майка си, ту при баща си. \"Имах много щастливо детство. Даваха ми невероятна свобода, никога не са ме ограничавали с нищо. Баща ми е невероятен! Адски интелигентен човек, от който можеш да научиш много. Научи ме да съм отговорна. Аз съм негова противоположност - той ми споделя абсолютно всичко - от А до Я. И е много подробен. Понякога ми се е искало да му затворя телефона\", разказва Яна. На въпрос как се вижда след 10 години, тя отговори: \"Със семейство и дете, а баща ми - пенсионирал се спокоен възрастен човек, който пътува и се отдава на удоволствията\". Сподели:", "date": "2018.03.31", "title": "ПОВЕЧЕ ОТ ЛИЧНО! Владо Пенев попарил дъщеря си с думите..."}
{"url": "http://pik.bg/%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D0%B8-18-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%B2-%D0%B1%D0%B0%D0%B2%D0%B0%D1%80%D0%B8%D1%8F-news739237.html", "text": "Един човек е загинал, а 18 са ранени, след като туристически автобус се е преобърнал в Бавария, съобщава телевизионният канал Bayerischer Rundfunk. Според информацията, всички пострадали са били откарани в болници с хеликоптери. Състоянието на един от пострадалите е критично, а други трима са в тежко състояние. На място е загинал шофьорът на автобуса. По данни на полицията, инцидентът е станал в ранните часове на днешния ден край град Вюрцбург. При изкачване шофьорът на автобуса е видял прекалено късно движещ се в неговата посоко фургон и се е стигнало до сблъсък. Шофьорът на фургона не е пострадал. Отбелязва се, че в автобуса са пътували 40 пътници. Те са били белгийски туристи. Аутобан А-3, където е станал инцидента, временно е затворен. Специалните служби работят на мястото. Сподели:", "date": "2018.03.31", "title": "Един загинал и 18 ранени, след като туристически автобус се преобърна в Бавария"}
{"url": "http://pik.bg/%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8%D1%82%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B8-%D1%87%D0%B5-%D0%BD%D0%B5-%D0%B5-%D0%B8%D0%BC%D0%B0%D0%BB%D0%BE-%D0%BF%D0%BE%D0%B4%D1%86%D0%B5%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%BE%D0%B3%D0%BD%D0%B5%D0%BD%D0%B8%D1%8F-%D0%B0%D0%B4-%D0%B2-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8%D1%8F-%D0%B3%D1%80%D0%B0%D0%B4-news739187.html", "text": "Няма подценяване на ситуацията с пожара в Студентския град. За това категоричен бе комисар Гетов пред сутрешния блок на БТВ. Той отхвърли обвиненията на потърпевши от случилото се, че е имало подценяване от страна на огнеборците, които са идвали на два пъти на мястото на случилото се. „Не може да се говори за подценяване на ситуацията – коментира комисар Диков. – След получаването на сигнал за проблем с електрическото табло е изпратен екип, който е извършил действия по гасене. На място хората от екипа са били насочени към покривната конструкция. След оглед е станало ясно, че ситуацията е по-сериозна е са били извикани на помощ допълнителни сили. В гасенето са се включили 12 екипа и две стълби. Допълнително помощ е получена и от аварийното звено на Столична община и от СДВР“. Комисар Гетов отхвърли и обвиненията, че екипът си е тръгнал от мястото, след което се е върнал. „Екипът през цялото време е бил на място и е работил по ситуацията“, категоричен бе той. Сподели:", "date": "2018.03.31", "title": "Пожарникарите категорични, че не е имало подценяване на огнения ад в Студентския град"}
{"url": "http://pik.bg/%D1%82%D1%8A%D1%80%D1%81%D1%8F%D1%82-%D1%81%D0%B5-%D0%BA%D0%B0%D0%BC%D0%B5%D1%80%D0%B8%D0%B5%D1%80%D0%B8-%D1%81%D0%B5%D1%80%D0%B2%D0%B8%D1%82%D1%8C%D0%BE%D1%80%D0%B8-%D0%B8-%D0%B3%D0%BE%D1%82%D0%B2%D0%B0%D1%87%D0%B8-%D0%B7%D0%B0-%D0%BB%D0%B5%D1%82%D0%BD%D0%B8%D1%8F-%D1%81%D0%B5%D0%B7%D0%BE%D0%BD-news738953.html", "text": "Туристическият бизнес по Северното Черноморие усилено набира кадри за новия сезон. В тази все по-трудна задача помагат и от Агенцията по заетостта във Варна, които организираха поредната борса в морския град, съобщава БНТ. Над 30 фирми търсят близо 500 мотивирани и подготвени кандидати за различни позиции. През последните две години за туристическия бранш става все по-трудно да намери персонал за активния летен сезон. За това и свободните работни места се обявяват още през февруари. „Търсят се камериери, сервитьори, помощник-готвачи, работници в кухня. Пиколата малко на по-късен етап ги взимат. В момента гледат да оформят основните групи за длъжностите свързани с разконсервирането на хотелите, почистването, така че основно там са насочени усилията на хотелиерите“, каза пред камерата на националната телевизия директорът на Агенцията по заетостта-Варна Божидар Михайлов. „Всеки иска да бъде на високо ниво, но за да бъде на това ниво, трябва да мине от ниските стъпала, да надгради своите знания и умения. Дори да е завършил туризъм трябва да има надграждане, трябва да има опит“, каза пък Пресияна Гаджева - мениджър в хотел. Стотици хора посетиха борсата в търсене на най-добрия баланс между работа и заплащане. От туристическия бранш са категорични, че ако не успеят да намерят кадри у нас, ще наемат от чужбина. Най-често хотелиерите спасяват сезона с хора от Молдова и Украйна. Сподели:", "date": "2018.03.31", "title": "Търсят се камериери, сервитьори и готвачи за летния сезон"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B2%D0%BE%D0%B5%D0%BD%D0%BD%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%BD%D0%B0-%D0%BC%D0%B8%D0%BD%D0%B0-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news739204.html", "text": "Двама представители на въоръжените сили на Афганистан са загинали, а трима други са ранени при взрив на мина в южния град Кандахар, предава РИА Новости, цитирана от Фокус. Инцидентът се е случил тази сутрин. Взривното устройство е сработило при приближаването на автомобил на въоръжените сили на страната. Засега все още нито една групировка не е поела отговорност за случилото се. Сподели:", "date": "2018.03.31", "title": "Двама военни са загинали при взрив на мина в Афганистан"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D0%BB%D0%B5%D0%B4-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF-news739189.html", "text": "Хайде да боравим внимателно с термина \"проруско\" (\"прогерманско\", \"протурско\" или каквото и да било лоби). Правителството е пробългарско и не може в него да има пролоби на друга държава. Това е държавна измяна. Това заяви пред \"Събуди се...\" вицепремиерът Томислав Дончев. Коментарът му бе по повод вчерашното решение на премиера Бойко Борисов да не бъдат експулсирани руски дипломати от страната заради скандала \"Скрипал\". Той отбеляза, че в \"прекалено емоционалната политическа среда едно такова решение трябва да бъде взето с консенсус\". \"България няма как да е между ЕС и Русия или нещо друго. България е в ЕС! И по отношение на това спор няма\", подчерна Дончев. \"Изразили сме категорично солидарност към Великобритания - и публично, и в частни разговори. Едва ли някой се съмнява в нашата солидарност. Към момента това, което е сигурно е, че ние изчакваме позицията на СЗО и \", бе категоричен вицепремиерът. \"Има една част в българското общество, която е русофилски настроена и друга, която е на абсолютно противоположното мнение. Но всяка от тях влиза в \"матрицата\"... Хайде да разделим нещата. Опитът за атентат (все още няма жертви и се надявам господин Скрипал и дъщеря му да бъдат в добро здраве в бъдеще), но... използването на бойно отровно химическо вещество на територията на европейска държава е недопустимо. Нека се докаже кой би имал интерес от това. Кой го е извършил?\", отбеляза Дончев. Той посочи, че се отнася твърде предпазливо към хвалбите на БСП след решението да не бъдат отзовавани руски дипломати. \"Аз съм повече нащрек, когато ме хвалят... Пък и това беше в петък. Да видим какво ще се случи в понеделник-вторник\". Дончев коментира, че напрежението по случая \"Скрипал\" ескалира твърде бързо\": \"В момента това е до голяма степен непозната ситуация и ние трябва да взимаме решения, при които обичайните матрици не вършат никаква работа. Много ми се иска това, което следва или започва да не бъде определяно с термина \"война\". Как ще завърши това протипопоставяне, не смея да гадая\". На въпрос дали реакцията на България по тази криза не надхвърля конкретния спор, той отговори: \"Аз обичам в политиката пламенните, емоционалните реакции. Започват едни емоционални трели - дали в посока Изток, дали в посока Запад, а забравяме най-важното - интереса на България\". Дончев бе категоричен: \"Българското правителство не работи под натиск! Никой не може да повлияе на решението на една суверенна държава\". Той отбеляза, че \"българската позиция е взета на принципни, ценностни основания и тя е позиция на основателен член на Алианса на ЕС\". Организацията за забраненото химическо оръжие Сподели:", "date": "2018.03.31", "title": "ГОРЕЩА ТЕМА! Томислав Дончев с емоционален коментар след решението на Борисов: Българското правителство не работи под натиск! И няма \"проруско\" лоби!"}
{"url": "http://pik.bg/%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%B1%D0%B5%D0%B7-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B0-%D0%BA%D0%BD%D0%B8%D0%B6%D0%BA%D0%B0-%D0%B2-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%81%D0%BE%D0%BF%D0%BE%D1%82-news739191.html", "text": "19-годишен младеж без шофьорска книжка е в тежко състояние след катастрофа на изхода на Сопот в посока Карлово, съобщава радио Фокус-Провдив, като се позовава на говорителя на Областната дирекция на МВР. Сигналът за пътнотранспортното произшествие е получен минути преди 01:00 часа тази нощ. Според подадената информация, лек автомобил „Форд“ се е блъснал в дърво вдясно извън пътя. Освен 19-годишният водач, ранени са още трима пътници, а четвърти е без сериозни наранявания. Всички пострадали са от Сопот и са настанени в болница. Взета е кръвна проба на шофьора. Направен е оглед на местопроизшествието, образувано е досъдебно производство по случая. Сподели:", "date": "2018.03.31", "title": "Тийнейджър без шофьорска книжка в тежко състояние след катастрофа край Сопот"}
{"url": "http://pik.bg/%D1%83%D0%B6%D0%B0%D1%81%D1%8A%D1%82-%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%BF%D1%8A%D1%82%D0%BD%D0%B8%D1%86%D0%B8-%D0%BE%D1%82-%D0%B3%D0%BE%D1%80%D1%8F%D1%89%D0%B8%D1%8F-%D0%B2%D0%BB%D0%B0%D0%BA-%D1%81%D0%BE%D1%84%D0%B8%D1%8F-%E2%80%93-%D0%B1%D1%83%D1%80%D0%B3%D0%B0%D1%81-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%80%D0%B0%D0%B7%D0%BA%D0%B0%D0%B7-%D0%B7%D0%B0-%D1%81%D1%82%D1%80%D0%B0%D1%88%D0%BD-news739179.html", "text": "Малък пламък с много пушек – така започнало огненото бедствие в бързия влак София – Бургас на гара Коньово снощи, разказват пътници от влака пред БТВ. Два вагона от композицията изгоряха, но инцидентът се размина без пострадали. Изморени и ужасени от преживяното, пътниците пристигнаха с автобуси в Бургас, Ямбол, Карнобат и Айтос чак в ранните часове на днешния ден. „Всички се изтеглиха за около 3-4 минути, много спокойно всички излязоха. И мисля, че за това няма пострадали, защото не бяхме много хора в самия влак и пламъкът в начало не беше толкова много”, разказа пътувала във влака жена. Причините за пожара се установяват. Все още няма официални данни какво може да е причинило тежкия инцидент. Полицаите и пожарникарите на място също не са дали информация. Пътниците коментират различни версии, някои са усетили миризма „на кабел”, не са малко случаите на пожари в старите влакове на БДЖ, причинени от късо съединение. Други обаче посочват, че пламъците са били главно около тоалетната на единия от вагоните и някой може да е пушил цигари там. Снимки: БТВ Сподели:", "date": "2018.03.31", "title": "УЖАСЪТ ОТ ПЪРВО ЛИЦЕ! Пътници от горящия влак София – Бургас с ексклузивен разказ за страшния кошмар (СНИМКИ)"}
{"url": "http://pik.bg/%D0%BC%D0%BE%D1%82%D0%BE%D1%86%D0%B8%D0%BA%D0%BB%D0%B5%D1%82%D0%B8%D1%81%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%BD%D0%B0-%D0%BF%D1%8A%D1%82%D1%8F-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%E2%80%93-%D0%B1%D0%B0%D1%87%D0%BA%D0%BE%D0%B2%D0%BE-news739212.html", "text": "38-годишен мотоциклетист е катастрофирал на пътя Асеновград – Бачково, съобщава Трафикнюз. Според информацията, инцидентът е станал в 09:50 часа тази сутрин. Мотоциклет „Сузуки“ със старозагорска регистрация навлиза в насрещната лента и се блъска в автомобил „Рено“. 38-годишният моторист е откаран в болница. Движението е ограничено, регулира се от полицаи. Сподели:", "date": "2018.03.31", "title": "Мотоциклетист катастрофира на пътя  Асеновград – Бачково"}
{"url": "http://pik.bg/%D0%BD%D0%BE%D0%B2%D0%B0-%D0%BC%D0%B8%D1%81%D0%B8%D1%8F-%D0%BD%D0%B0%D1%81%D0%B0-%D0%BF%D0%BE%D0%B4%D0%BD%D0%BE%D0%B2%D1%8F%D0%B2%D0%B0-%D1%82%D1%8A%D1%80%D1%81%D0%B5%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B8-%D1%81%D0%B2%D0%B5%D1%82%D0%BE%D0%B2%D0%B5-%D0%B8%D0%B7%D0%B2%D1%8A%D0%BD-%D1%81%D0%BB%D1%8A%D0%BD%D1%87%D0%B5%D0%B2%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news739041.html", "text": "Търсенето на светове около звезди извън Слънчевата система ще бъде подновено през идните седмици с изстрелването на нов космически апарат на НАСА. НАСА планира да изстреля телескопа \"Тес\" (TESS - Transiting Exoplanet Survey Satellite) от космическия център \"Кенеди\" във Флорида с ракета Falcon 9 в периода между средата на април и юни. Мисията на стойност 337 милиона долара ще продължи две години, предава Ройтерс. Най-новото начинание на НАСА е проектирано да \"надгради\" труда на предшественик си, космическия телескоп \"Кеплер\". С негова помощ беше открит \"лъвският пай\" от около 3500 документирани през последните 20 години екзопланети. Специалистите от НАСА очакват \"Тес\" да открие хиляди неизвестни досега светове, сред които стотици планети с размерите на Земята или двойно по-големи \"суперземи\". Подобни светове, за разлика от газови гиганти като Юпитер или Нептун, се считат за най-вероятните и обещаващи кандидати за наличие на скалисти повърхности или океани, и съответно за условия за възникването на живот. След изстрелването ще бъдат необходими около 60 дни, за да достигне \"Тес\" уникалната си високоелиптична орбита, в която ще \"прави лупинги\" между Земята и Луната на всеки две седмици и половина. Системата за позициониране на \"Кеплер\" се срина през 2013 г. - около четири години след изстрелването му, а горивото на космическия телескоп е на привършване. \"Това прави момента идеален да изпратим \"Тес\" да продължи делото на \"Кеплер\" в търсенето на планети около звезди извън Слънчевата система\", казва Пол Херц, директор на астрофизичния отдел на НАСА. Телескопът \"Тес\" с приблизителните размери на хладилник е оборудван с четири специални камери. С тях апаратът ще изследва 200 000 звезди, които се намират относително близо до Слънцето и са сред най-ярките в небето, търсейки сред тях онези с налични собствени планети. Подобно на \"Кеплер\", наследникът му \"Тес\" ще използва метод за откриване, известен като транзитна фотометрия. За разлика от предшественика си обаче, чийто взор е вперен в малък небесен отрязък, \"Тес\" ще изследва по-голямата част от небето. Съществена част от вниманието на наследника на \"Кеплер\" ще бъде насочена към малките и студени звезди, известни като червени джуджета. Те са \"плодородна почва\" за \"близка инспекция\", тъй като вероятността около тях да има скалисти планети с размерите на Земята е по-голяма. Освен това, тъй като червените джуджета са дребни и планетите им орбитират в по-голяма близост, отколкото Земята около Слънцето, техните транзити са по-ясно изразени. Чрез транзитния метод - измерването на понижената светимост на звезда, когато пред нея преминава планета, могат да бъдат определени планетните размер и орбитален път. По-нататъшни наблюдения с наземни телескопи могат да определят масата на планетата и в крайна сметка - нейните плътност и състав. Досега е потвърдено наличието на по-малко от десет скалисти планети с размерите на Земята или суперземи. Специалистите се надяват чрез мисията на \"Тес\" техният брой да се удвои или утрои. Най-обещаващите находки ще бъдат подложени на още по-близка инспекция от новото поколение по-големи и по-мощни телескопи, които са в процес на изграждане и ще търсят \"издайнически\" признаци за живот. \"Тес\" няма да може да открие живот извън Земята, но ще ни помогне да разберем накъде да насочим нашите по-големи и мощни телескопи\", казва Пол Херц. Сподели:", "date": "2018.03.31", "title": "НОВА МИСИЯ! НАСА подновява търсенето на нови светове извън Слънчевата система"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B7%D0%B0%D0%BC-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%8F%D0%B2%D0%BE%D1%80-%D0%BD%D0%BE%D1%82%D0%B5%D0%B2-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D0%BE%D0%BB%D0%B5%D0%BD-%D0%B8%D0%BC%D0%B0-%D1%80%D0%BE%D0%BB-news739215.html", "text": "<br style=\"margin: 0px; padding: 0px; text-align: justify; color: #000000; text-transform: none; text-indent: 0px; letter-spacing: normal - Да, защото не ми се е налагало да променям средата, в която уча, работя и живея. Може би като изключим студентския период, когато без злоба завиждах на моите колеги, които живееха на свободен режим извън домовете си. Колкото повече европейски градове опознавам, толкова повече мисля, че тук е добро място за живеене. - В системата на следствието попаднах по разпределение, веднага след като завърших право. Като че ли беше дошъл моментът за подмладяване на състава. 10 души от моя курс в университета бяхме поканени от МВР да започнем такава работа. Мястото беше привлекателно като възможност за професионална реализация. Следствието тогава поддържаше много високо професионално ниво - нямаше дознатели и разследващи полицаи. Оценявам този шанс. Спазваше се законът и контролът беше ежеминутен. Сроковете не можеха да бъдат нарушавани по никакъв начин. Ако някой го е възприемал като натиск, такъв натиск имаше. Нямаше как да бъдеш освободен и да излезеш в отпуск, преди да си приключил делата си. Двумесечният срок и сега е валиден, но често не се спазва. Значимите неща нямаше как да се скрият. За тях се говореше, разбира се, не с фактите, които присъстваха в следственото дело. То и сега е забранено. Следствената тайна обхваща всички факти, до които се е докоснал следователят. Друг е въпросът по какъв начин и в какъв формат се спазва това. - Смело мога да кажа, че в сферата, в която аз работех, политически натиск нямаше. Ако е имало опит да се влияе върху работата на следователя, то е било по-скоро от прегряване и престараване нещо да не бъде пропуснато. Да, грешки се правеха. Но това беше от претоварване и от сгъстяването на задачите. В този период обаче аз се научих на процесуална и трудова дисциплина, а и на отговорност към закона и професионалните правила. - Да, за зла участ, се случиха тежки произшествия. За нещастие, и авиокатастрофа. Бях в екипа, който разследваше падналия над Кривина самолет. (На край софийското село Кривина при кацане катастрофира самолет Ту-134 на авиокомпания \"Балкан\". Загиват всичките пътници и екипажът - 50 души - б.р.) Дори имаше куриозна катастрофа, мисля, че е единствената между трамвай и влак в историята на транспортните злополуки - на прелеза на „Красна поляна”. Аз я разследвах. Имаше жертви от трамвайната мотриса. Имаше и жп катастрофи - за щастие, без човешки жертви. Мисля, че минимизирането на информацията за гражданите и за средствата за масово осведомяване е било в рамките на законовото ограничение. Не съм сигурен дали прекаленото осведомяване сега не засилва прекомерно нивото на тревожност у хората. А и магистратите трябва да бъдат непредубедени и да не се страхуват от общественото мнение, защото влезе ли то в съдебната зала, законът излиза през вратата. - Юридическото образование, независимо в коя сфера работи правистът, винаги дава поглед и прочит съм събитията, които стават в обществото и политиката, която направлява неговия живот. И не се сещам за мой колега, който да няма отношение по тези въпроси. Израснал съм в семейство, в което имаше активно отношение към обществените проблеми. Баща ми Божил беше икономист по образование, служител в Комитета по планиране, след това беше в Комитета за държавен контрол. Имаше ангажименти и като участник в профсъюзното движение. Затова, естествено, аз никога не съм странял от политиката. Моето конкретно влизане е, разбира се, резултат от запознанството ми с Волен Сидеров. Лично с него обсъдихме тази възможност, като на мен това ми се виждаше територия, неприкосновена и запазена за хора, които са се посветили само на това поприще. И не се възприемах като активен участник в политическия процес. - Преди само три-четири години аз с гордост щях да разказвам за това, че имам свое собствено семейство. И съпругата ми Албена, и синът ми Борислав бяха чудесни хора. Албена беше моята ученическа любов. Заедно завършихме гимназия. Средата, в която се изградихме, в която създадохме семейство, продължава да бъде моята среда. Това са моите приятели. Благодарение на тях мога да се събера, мога да оцелея в тези тежки три години, откакто загубих Албена. Тя си отиде от болестта на века. Нямаше как да се помогне, нямаше какво да се направи повече. Направихме всичко възможно със сина ми. Той беше плътно до майка си. - Това го разболя. За съжаление, той не намери спокойствие, не можа да преживее случилото се с майка му. Привидно Борислав успя да излезе от тази ситуация. Може би за да ми вдъхне кураж, той беше до мен. Говореше ми за бъдещето, за перспективите. Бяхме близки. До момента, в който, изглежда, силите и здравето му изневериха. Той постъпи в болница с абсолютен срив на имунната система - полиорганна недостатъчност. И угасна за една седмица. Не мога да повярвам това, което ми се случи. Баща ми почина доста отдавна, но майка ми Виолета е плътно до мен. С нея в домакинството ми няма празноти откъм женска грижа. Дъщерите на по-малкия ми брат Любомир също са около мен. - Не се запознах с Волен по повод на адвокатски ангажимент. Случи се в компанията на общ приятел на чаша вино. Видях интелигентен и приятен човек, който нямаше нищо общо с обществения образ. Очаквах агресивен и шумен събеседник, който да развали спокойната атмосфера на вечерен разговор. Оказа се, че тихото му говорене беше външната обвивка на един изключително смислен разговор с приятно поднесени и съдържателни мисли на стойностен човек. Доста време мина, докато се срещнем за втори път. Тогава вече стана дума за евентуален ангажимент към негово дело, което се бавеше необяснимо дълго. - Да, делото за магистралата, в което аз се включих непосредствено преди то да бъде обявено за решаване. Такава беше волята на клиента Волен. Той държеше процесът да приключи. \"Каквото и да се търси, то трябва да излезе на бял свят. Не държа да бъда в ролята на вечния подсъдим\", каза Сидеров. Делото се беше проточило повече от две години, преди да се включа. По него беше работил небезизвестният колега Марин Марковски. Стигна са до разплитането на случая и до решаването на делото. Сидеров беше оправдан. Не постъпи и протест от прокуратурата. - Волен има своята отговорност и като политик. Когато говорим за тези случаи, той е действал като човек, който следва своята идея и своята позиция. Граждани знаят, че Волен е хвърлил кюфтета по стюардесата. Защо някой не се запита има ли такъв кулинарен продукт в менюто на тази авиокомпания. Лично участвах в проучването на събитията на ул. \"Раковска\" - т.нар. клекшоп. Хора, които живеят в непосредствена близост, ме потърсиха и разказаха неща, за които Волен говори, заради които е бил там. Заради хората Волен постави въпроса за борбата с разпространението на наркотиците. Никой не обърна внимание на тази страна от неговия разказ, като че ли нямаме проблем с разпространението на дрога. Разбира се, че не е така. Атакува се острият и категоричен начин, по който той поставя въпроса. Балансът е много деликатен и труден. Намирам обяснението на тези постъпки като изява, която трябваше да привлече общественото внимание за една полезна кауза. - Тези имена, които изброихте, са част от моя професионален шанс. При Кюлев и Илия Павлов делата нямаха наказателно-правен характер. Ставаше въпрос за търговски спорове. Г-н Цветанов не ме е търсил за адвокат по делото за кечърите. Аз по това време вече бях в политиката – 42-рото Народно събрание, и бях член на Комисията по специалните разузнавателни средства. Там, в петчленната подкомисия, се редувахме на ротационен принцип. Имах или шанса, или лошия късмет точно под моето председателство да възникне скандалът. Излязохме с доклад за констатираните слабости. Немислимо беше Цветанов да ме търси като адвокат, защото имаше конфликт на интереси. - Тази тема е злободневна още от съставянето на това Народно събрание. Макар и законодателен орган, парламентът не е професионален орган. Има обаче правна комисия. Направи се опит да се подобри качеството на законодателството със създаване на специален съвет от правни експерти начело с проф. Огнян Герджиков. Обръща се внимание на фазата, в която се подготвят законите. И тук броят на народните представители юристи не би трябвало да има решаващо значение. Въпросът е проектите да са качествени. - По този въпрос трябваше да мислим, преди да дадем съгласие. Цената ще стане напълно известна при следващите избори. И дай боже, това да са редовни избори след изтичането на мандата. Даваме си сметка, че програмата на „Обединени патриоти“ и още по-малко планът „Сидеров“ няма как да бъдат реализирани при коалиционно управление заедно с ГЕРБ – те са голямата група. След четири мандата в парламента беше време „Атака“ да излезе от ролята на вечна опозиция и да покаже на гражданите, че е готова да взима, макар и частични, полезни управленски решения. В това число и за пенсиите, за златото. Но не ние сме управляващите. Правим това, което можем, съобразявайки реалностите. Поведението на Сидеров има ролята на катализатор. Сподели:", "date": "2018.03.31", "title": "САМО В ПИК И \"РЕТРО\"! Зам.-председателят на парламента Явор Нотев: Поведението на Волен има ролята на катализатор за управленския формат "}
{"url": "http://pik.bg/%D0%B0%D0%BD%D0%B3%D0%B5%D0%BB-%D0%B4%D0%B0%D1%81%D0%BA%D0%B0%D0%BB%D0%BE%D0%B2-%D0%BE%D1%82-%E2%80%9E%D0%B1%D0%B4%D0%B6--%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D0%BF%D1%80%D0%B5%D0%B2%D0%BE%D0%B7%D0%B8%E2%80%9C-%D0%B7%D0%B0-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D0%B7%D0%B0-%D0%BE%D0%B3%D0%BD%D0%B5%D0%BD%D0%B8%D1%8F-%D0%B0%D0%B4-%D0%BA%D1%80%D0%B0%D0%B9-%D0%B3%D0%B0%D1%80%D0%B0-%D0%BA%D0%BE%D0%BD%D1%8C%D0%BE%D0%B2%D0%BE-news739183.html", "text": "Ангел Даскалов от „БДЖ – Пътнически превози“ коментира пред БТВ възможните причини за пожара във влака София – Бургас край гара Коньово снощи. „Вагоните са на над 30 години, но причината едва ли е проблем с тях – коментира Ангел Даскалов. – Няма как да са тръгнали на път тези вагони без да е била извършена проверка за изправността им. Към момента няма как да се каже какви са причините за пожара. На светло ще бъде направен нов оглед, след което ще излезем със становище. Пътниците могат да са спокойни. Това, че вагоните са на по близо 40 години не означава, че трябва да ги бракуваме. В изправност са“. Ангел Даскалов добави, че движението на влаковете в района е било възстановено в 04:23 часа тази сутрин. „Вече всички влакове се движат по разписание и на време“, уточни той. Сподели:", "date": "2018.03.31", "title": "Ангел Даскалов от „БДЖ- Пътнически превози“ за причините за огнения ад край гара Коньово"}
{"url": "http://pik.bg/%D1%81%D0%BB%D0%B5%D0%B4-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%80%D1%83%D1%81%D0%B8%D1%8F-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%BB%D0%B5%D0%B7%D0%B5-%D0%B2-%E2%80%9E%D1%82%D0%BE%D0%BF-10%E2%80%9C-%D0%BD%D0%B0-%D1%81%D1%8A%D1%8E%D0%B7%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BC%D0%BE%D1%81-news739176.html", "text": "Отравянето на бившия полковник от ГРУ Сергей Скрипал раздели Запада на два лагера. Мнозинството застана на страната на Лондон, подкрепяйки недоказаните обвинения по адрес на Русия. Но редица страни неочаквано се отказаха от натиска спрямо Москва и запазиха неутралитет с надежда, че британците все пак ще представят доказателства, се посочва в коментарен материал на руското издание Утро, цитиран от Фокус. Така България обърна гръб на Великобритания. Тя, както и останалите „опозиционни“ страни, няма намерение да гони нито руски дипломати, нито технически персонал. „На практика ние показахме пълна солидарност с Великобритания. В момента като страна-председател на Съвета на ЕС ние смятаме, че ни е необходимо да запазим канал за комуникация с Русия“, заяви българският министър-председател Бойко Борисов. Според политолога Дмитрий Журавльов, това решение показва наличието на „здрав разум“ в ръководството на слънчевата държава. „Великобритания не си даде труда да доказва обвиненията си. Тя поиска единни действия просто въз основата на това, че „щом сме съюзници, значи трябва да правите като нас“. С България сме имали различни етапи на отношения в постсъветския период. Българите не измениха на здравия разум“, анализира  експертът. Според него подобно поведение ще се отрази на София, защото Брюксел няма да остави без внимание подобно действие. Сподели:", "date": "2018.03.31", "title": "СЛЕД РЕШЕНИЕТО НА БОРИСОВ! Русия категорична: България влезе в „Топ 10“ на съюзниците на Москва"}
{"url": "http://pik.bg/%D1%81%D0%BA%D0%BB%D0%B0%D0%B4-%D0%B7%D0%B0-%D1%81%D1%8F%D1%80%D0%B0-%D0%B3%D0%BE%D1%80%D0%B8-%D0%BA%D1%80%D0%B0%D0%B9-%D1%81%D0%B0%D0%BD%D0%BA%D1%82-%D0%BF%D0%B5%D1%82%D0%B5%D1%80%D0%B1%D1%83%D1%80%D0%B3-news739188.html", "text": "Склад със сяра се е запалил в руската Ленинградска област, край Санкт Петербург, съобщава РИА Новости, цитирани от Фокус. „В град Уст Луга гори склад със сяра на площ от 150 кв. м“, съобщи източник от местните служби за извънредни ситуации. Той уточни, че към момента няма пострадали, а обстоятелствата около пожара се изясняват. Сподели:", "date": "2018.03.31", "title": "Склад за сяра гори край Санкт Петербург"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82%D0%B8-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D0%B0%D0%BC%D0%B2%D0%B0%D0%B8-4-5-%D0%B8-11-news739181.html", "text": "Въвежда се временна организация на движението за извършване на текущ ремонт и профилактика на релсов път. Това съобщиха от пресцентъра на Столична община. Днес и на 1 април 2018 г., във връзка с извършване на текущ ремонт и профилактика на релсовия път по бул. “Цар Борис III” в участъка от трамвайно обръщателно колело “Бр. Бъкстон” до спирка “Ул. Райска градина” по маршрута на трамвайни линии №4, 5 и 11 се въвежда временна организация на движението. На 31 март 2018 г. и на 1 април 2018 г. за времето от 04.30 часа до 16.00 часа се въвежда следната организация на движение: - Трамвайна линия №4 ще се движи от кв. „Орландовци“ до ж.к. „Бр. Бъкстон“; - Трамвайна линия №5 ще се движи от Съдебна палата до ТМ обръщателно колело „Бр. Бъкстон”; - Трамвайна линия №11 ще се движи от кв. “Илиянци” до ТМ обръщателно колело “Овча купел”, с експлоатационни показатели. След 16.00 часа на 31 март 2018 г. и 1 април 2018 г. движението на трамвайни линии №4, 5 и 11 ще се възстанови по постоянните маршрути. Разкрива се временна автобусна линия №5-ТМ с маршрут: кв. “Княжево” (начална и крайна спирки на автобусни линии № 58 и № 59), бул. “Цар Борис ІІІ”, надясно по бул. “Братя Бъкстон”, надясно по ул. “Тодор Каблешков” и наляво по бул. “Цар Борис ІІІ” по маршрута двупосочно. Автобусите ще спират на съществуващите автобусни спирки „Кв. Павлово”, „Бул. Цар Борис ІІІ”, „Кв. Овча купел” и „Бул. Братя Бъкстон” и на временни спирки в района на трамвайните спирки „Ул. Райска градина”, „Ул. Планинец” и “Бул. Никола Петков” в посока кв. „Княжево“. Сподели:", "date": "2018.03.31", "title": "Ремонти променят движението на трамваи 4, 5 и 11"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B7%D0%B0%D0%BA%D1%80%D0%B8%D0%B2%D0%B0%D1%82-%D0%BE%D1%81%D0%BD%D0%BE%D0%B2%D0%BD%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D0%B3%D0%B0%D0%B1%D1%80%D0%BE%D0%B2%D0%BE-news739019.html", "text": "Общинският съвет в Габрово взе решение да закрие едно от основните училища в града. Мярката ще бъде въведена след приключване на учебната година, информира БНР. Съсредоточаването на деца от малцинствата в училище \"Цанко Дюстабанов\", намаляването на учениците и увеличаването на броя на маломерните паралелки бяха основните мотиви за закриване на Трето основно училище в града, в което учат 74 деца и само за 10 от тях българският е майчин език. Решението за закриване на училището беше взето от общинските съветници, въпреки настояването на родители от района то да бъде запазено. Училищната сграда, в която тече основен ремонт, финансиран с европейски средства, ще бъде запазена и ще продължи да се използва за учебно заведение, посочи кметът Таня Христова. Сподели:", "date": "2018.03.31", "title": "КРИЗА! Закриват основно училище в Габрово"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%B7%D0%B0-18-%D0%BE%D0%B1%D0%BB%D0%B0%D1%81%D1%82%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D0%B4%D0%BD%D0%B5%D1%81-news739171.html", "text": "Жълт код за силен вятър е в сила за 18 области на страната за днес сочи справка на Националния институт по метеорология и хидрология (НИМХ) към БАН. Предупреждението важи за областите София-град, Монтана, Враца, Ловеч, Габрово, Велико Търново, Русе, Търговище, Разград, Силистра, Добрич, Шумен, Варна, Сливен, Бургас, Ямбол, Хасково и Кърджали. В тези области днес след обяд и през нощта срещу неделя ще се усили югозападният вятър. Средната му скорост ще бъде 14-19 м/с. Сподели:", "date": "2018.03.31", "title": "Важно! Жълт код за силен вятър за 18 области на страната за днес"}
{"url": "http://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D0%B4%D0%BD%D0%B5%D1%88%D0%BD%D0%B8%D1%8F-%D0%BF%D1%80%D0%B0%D0%B7%D0%BD%D0%B8%D1%87%D0%B5%D0%BD-%D0%B4%D0%B5%D0%BD-%D1%81%D1%82%D1%80%D0%B5%D0%BB%D1%86%D0%B8%D1%82%D0%B5-%D0%B4%D0%B0-%D0%B8%D0%B7%D0%B1%D1%8F%D0%B3%D0%B2%D0%B0%D1%82-%D0%B7%D0%B0%D0%BF%D0%BE%D0%B7%D0%BD%D0%B0%D0%BD%D1%81%D1%82%D0%B2%D0%B0%D1%82%D0%B0-%D1%81%D0%BA%D0%BE%D1%80%D0%BF%D0%B8%D0%BE%D0%BD-news739167.html", "text": "Днес сте обзети от тревожност, причинена от изостанали задачи, които трябва да приключите до края на деня. Притесненията ви са безпочвени. Заредени сте с достатъчно сили и увереност, за да се справите както винаги отлично. Провеждането на разговори, свързани с финансови договори няма да ви донесе полза. Заради невъзможност да вземете правилното решение свързано с работата ви сте ненужно дистанцирани от хората от обкръжението си. Избегнете финансова загуба, породена от задължителни, но непредвидени разходи, които ще окажат влияние и върху вашата стабилност. Ограничете сумата определена за подарък за празник на ваш роднина. Раздразнителни сте и непрекъснато създавате повод за конфликти, които изнервят околните. Предложенията за полезни промени на работното място са свързани с бъдещи трудности, затова е по-добре да не ги приемате. Прибързаността и нежеланието да се примирите с мястото, което заемате в момента са причината да си вредите. Желанието ви да се противопоставяте на колегите си ще ви донесе само вреда. Уверени сте в силите си и знаете, че няма трудности, с които да не се справите в този ден. Въпреки това сте напрегнати и несговорчиви. Работете упорито и гонете целите си. Успехът е с вас, но трябва да го заслужите с търпение и активна работа. Трудностите на работното ви място са свързани с желанието ви да бъдете състрадателни и да изслушате оплакванията на ваш подчинен. Ще си спечелите врагове сред ваши бивши колеги, които не са успели да измъкнат облаги от вас. Неистовата им омраза е породена от завист заради професионалните ви успехи. Имате възможност да завършите започнатата работа. Бъдете сдържани в разговорите. Засиленият стремеж към печалба, който е причината да се заемете със задачи, по право принадлежащи на ваш колега, ще ви спечели неприязънта му. Не се вживявайте в критиката на колегите си, ако е градивна. По-добре замълчете, помислете върху думите им и си направете верните изводи. Ще се наложи да работите повече от обичайното, но пък удовлетворението от постигнатото ще бъде вашата награда. Успехът е с търговците и производителите на хранителни стоки.  Имате възможност да покажете новите си стоки и да ги предложите, защото  качествата им ще бъдат оценени отлично. Не е изключен конфликт с началниците  ви, заради отказ да се подчините на тяхно разпореждане. Желанието ви да се противопоставяте на всички ви вреди. Поведението е типично за вас, когато сте засегнати. По-добре е да не спорите заядливо, а да се примирите и да се заемете със задълженията си. Трудът ви ще бъде оценен и поощрен. Избягвайте срещите и запознанствата. През целия ден сте напрегнати и склонни към заяждане. Ако се налага да провеждате срещи с делови партньори, ще се изнервите допълнително, защото не сте във форма. Не пропускайте възможността да подпишете готовите финансови договори. Избягвайте деловите срещи, които не са планирани и не позволявайте да ви свързват с хора, дошли изненадващо на посещение при вас. Целта им е да дадете обещание за спонсорство. В края на деня ще сте отхвърлили с успех служебните си задачи. Ще се почувствате уморени и отпаднали, сякаш сте се занимавали с тежка физическа работа. Видимата завист на неприятели и неочаквани трудности пречат на активната ви работа. Не допускайте финансови загуби. Ще избегнете неблагоприятните последици. Не са изключени и конфликти с началниците ви, заради неразумни промени, които колегите ви са наложили във ваше отсъствие. Не е във ваша полза да пътувате. Имате достатъчно задължения на работното си място, които трябва да отхвърлите. Обмисляте нови възможности за професионална изява, които противоречат на вашия морален кодекс. Преценете дали не трябва да разчупите рутината на живота си и да го обогатите с нови изживявания. Раздразнителни сте. Сподели:", "date": "2018.03.31", "title": "ХОРОСКОПЪТ НА АЛЕНА ЗА ДНЕШНИЯ ПРАЗНИЧЕН ДЕН! Стрелците да избягват запознанствата, Скорпионите в конфликт с началниците"}
{"url": "http://pik.bg/%D0%BA%D0%BE%D0%B9-%D0%B5-%D0%BD%D0%BE%D0%B2%D0%B8%D1%8F%D1%82-%D0%B2%D0%B8%D0%BA%D0%B0%D1%80%D0%B8%D0%B9-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B0%D1%82%D0%B0-%D0%B5%D0%BF%D0%B0%D1%80%D1%85%D0%B8%D1%8F-news739172.html", "text": "Фокус. На свое заседание Св. Синод на Българската православна църква е определил Негово преосвещенство Белоградчишкият епископ Поликарп за нов викарий на Софийския митрополит Неофит, който е и Светейши Български патриарх, съобщава Сподели:", "date": "2018.03.31", "title": "Кой е новият викарий на Софийската епархия"}
{"url": "http://pik.bg/%D1%81%D0%B8%D0%BD%D0%BE%D0%B4%D1%8A%D1%82-%D0%BF%D1%80%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%B0%D1%82%D0%B8%D1%85%D0%B0-%D0%B3%D0%B0%D0%BB%D0%B0%D0%BA%D1%82%D0%B8%D0%BE%D0%BD-%D0%B2-%D0%BC%D0%B0%D0%BD%D0%B0%D1%81%D1%82%D0%B8%D1%80-%D1%82%D0%BE%D0%B9-%D0%BD%D0%B0%D0%BF%D0%B8%D1%80%D0%B0-%D0%BF%D0%B0%D0%BA-%D0%B4%D0%B0-%D0%B5-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-news739118.html", "text": "Дядо Галактион останал около 30 минути на заседанието на синодалните старци, като изложил желанието си да оглави отново Старозагорската епархия, позовавайки се на подобреното си здравословно състояние. Да му окажат морална подкрепа заедно с него са пристигнали и петдесетина вярващи от епархията. Преди три години, когато той сдаде поста, синодът гласува да му бъдат запазени всички удобства в митрополитския дом, предвид сана му. Това включва домашна помощничка, автомобил и помещения за живеене. Неотдавна обаче от митрополията взели решение 75-годишният старец да бъде изпратен в манастир в Казанлък. Дядо Галактион иска да бъде възстановен и да стане отново Старозагорски митрополит. Той поставил искането си по време на заседание на Светия синод в сряда, като лично е отишъл на крака и е влязъл в заседателната зала. Служители от Синодалната палата разкриват пред изданието, че владиката дори не е ползвал асансьора до втория етаж, където е заседателната зала, а се е изкачил по стълбите, подкрепян от две жени, които се грижат за бита му, твърди \"Монитор\", като цитира свои източници от Синодалната палата. Сподели:", "date": "2018.03.31", "title": "Синодът пред скандал! Пратиха Галактион в манастир, той напира пак да е митрополит"}
{"url": "http://pik.bg/%D1%81%D0%BC%D1%8A%D1%80%D1%82-%D0%BF%D0%BE%D1%87%D0%B5%D1%80%D0%BD%D0%B8-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%BC%D0%BE%D1%82%D0%BE%D1%81%D0%B5%D0%B7%D0%BE%D0%BD%D0%B0-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news739199.html", "text": "39-годишен моторист е загинал на място, след като се е блъснал в паркиран автомобил на бул. „Княгиня Мария Луиза“. Това съобщи говорителят на Областната дирекция на МВР. Сигналът за инцидента в района на Полиграфията в града е подаден към 09.10 часа. На място има полицейски екип и линейка, районът е отцепен, съобщава Фокус. От Областната дирекция на МВР припомниха, че днес се открива мотосезонът, като призовават всички водачи на автомобили и мотори да шофират с повишено внимание, съобразена скорост, да проявяват толерантност на пътя и да не предприемат рискови маневри. Сподели:", "date": "2018.03.31", "title": "СМЪРТ ПОЧЕРНИ НАЧАЛОТО НА МОТОСЕЗОНА! Моторист загина на място в Пловдив"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%89%D0%B5-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D0%B2-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0%D1%82%D0%B0-%D0%B4%D0%B0-%D0%BF%D1%83%D1%81%D0%BD%D0%B5%D0%BC-%D0%BA%D0%BE%D1%80%D0%B5%D0%BD%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news739102.html", "text": "Заместник-председателят на ГЕРБ и председател на ПГ на партията Цветан Цветанов ще се включи в регионалната инициатива на МГЕРБ – Благоевград „Да пуснем корени в България”. Това съобщиха от пресцентъра на ПП ГЕРБ – Благоевград. Събитието ще се състои на Цветница на 1 април, от 12.00 часа. За десетото юбилейно издание на инициативата младежи на ГЕРБ от цялата страна ще се съберат в местността Рупите и ще засадят дръвчета в парка зад храма на баба Ванга и ще дарят беседка. В инициативата по традиция се очаква да участват евродепутатът от ГЕРБ/ЕНП Андрей Новаков, областният координатор на ГЕРБ-Благоевград и народен представител Даниела Савеклиева, представители на НИС на МГЕРБ, кметът на Враца и основател на инициативата Калин Каменов. Сподели:", "date": "2018.03.31", "title": "Цветанов ще се включи в инициативата \"Да пуснем корени в България\""}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%B4%D0%B0%D0%BD%D0%BD%D0%B8-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-%D0%BD%D0%B0%D0%BD%D0%B5%D1%81%D0%BB%D0%B8-%D1%89%D0%B5%D1%82%D0%B8-%D0%B7%D0%B0-320-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news739009.html", "text": "Икономическите щети, свързани с бедствията, причинени от климатичните промени, се изчисляват на рекордните 320 млрд. долара през 2017 година, сочат данни на ООН. Организацията посочва щетите от „опустошителния“ сезон на ураганите в Атлантическия океан, големите наводнения в Южна Азия, които са засегнали 41 млн. души, а 900 хил. души в Африка са напуснали домовете си заради продължителна суша. В същото време горски пожари са причинили ети навсякъде по света, допълват още от ООН. Нивото на ледовете в Арктика е най-ниско и океаните са най-топли и най-киселинни в историята. Всички тези данни налагат намаляване на емисиите парникови газове с 25% до 2020 година, отбеляза ръководителят на ООН Антонио Гутереш. „Климатичните промени са по-бързи от нас“, предупреди още той по време на среща с журналисти в Ню Йорк. „Чудя се колко още алармени звънци трябва да зазвънят, за да осъзнае светът предизвикателството“, коментира Гутереш. Пред репортерите той даде и данни, които показват, че въпреки всички споразумения емисиите въглероден диоксид през 2017 година са се увеличили с 1,4% до 32,5 гигатона. Сподели:", "date": "2018.03.31", "title": "ШОКИРАЩИ ДАННИ! Климатичните промени нанесли щети за 320 млрд. долара"}
{"url": "http://pik.bg/%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-%D0%BA%D0%B0%D1%84%D0%B5%D1%82%D0%BE-%D1%89%D0%B5-%D1%81%D0%B5-%D0%BF%D1%80%D0%BE%D0%B4%D0%B0%D0%B2%D0%B0-%D1%81-%D0%BD%D0%B0%D0%B4%D0%BF%D0%B8%D1%81-%D0%B7%D0%B0-%D0%BA%D0%B0%D0%BD%D1%86%D0%B5%D1%80%D0%BE%D0%B3%D0%B5%D0%BD%D0%B5%D0%BD-%D1%80%D0%B8%D1%81%D0%BA-news739137.html", "text": "Съд в Калифорния нареди на компаниите, продаващи кафе да слагат надпис за опасност от рак. Всичко това става, въпреки че през 2016 година Световната здравна организация извади кафето от списъка с продукти с канцерогенен риск, а данните дали то е добро или лошо за здравето, са спорни, предава БНТ. От осем години американска неправителствена организация преследва търговците на кафе заради канцерогенния химикал акриламид, който се образува при печенето на зърната. Основанието е щатски закон от 1986 г., който изисква предупредителни етикети за около 900 вещества, известни като рискови за рак или увреждания при новородените. Някои компании се подчиниха, други не. И, според закона, в съда те трябва да доказват правотата си. Сега съдия от Върховния съд на Калифорния заключи, че не показали убедително незначителен ли е рискът. Компаниите освен това не се съгласяват да премахнат химикала от продукта си, защото ще се развали вкусът и ароматът. Съдебното дело обърква потребителите и има потенциал да превърне в посмешище закона, точно когато обществото има нужда от ясна и точна информация за здравето, реагира Националната кафе асоциация. Експерти също подчертават, че акриламидът е опасен, но при високи дози. А делото още не е приключило. Предстои да бъдe определена каква глоба да платят компаниите за всеки потребител, изложен на риска ежедневно за осем години. Сподели:", "date": "2018.03.31", "title": "В Калифорния кафето ще се продава с надпис за канцерогенен риск"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B1%D1%8A%D1%80%D0%B7%D0%B0%D1%82%D0%B0-%D1%85%D1%80%D0%B0%D0%BD%D0%B0-%D0%B1%D1%8A%D0%BA%D0%B0-%D0%BE%D1%82-%D1%82%D0%BE%D0%BA%D1%81%D0%B8%D1%87%D0%BD%D0%B8-%D1%85%D0%B8%D0%BC%D0%B8%D0%BA%D0%B0%D0%BB%D0%B8-news739017.html", "text": "Хората, които се хранят навън, са с по-високи нива на токсични химикали , наречени фталати , в сравнение с онези, които консумират домашно приготвена храна, сочат резултатите от изследване, цитирани от ЮПИ. Фталати се съдържат в пакетирани и преработени храни . Учени от университета \"Джордж Вашингтон\" и Калифорнийския университет в Бъркли установиха, че хората, които консумират повече бързи закуски или ястия в ресторанти и кафенета, са с близо 35 на сто по-високо ниво на фталатите в сравнение с онези, които заявяват, че сами готвят консумираната от тях храна. \"Изследването навежда на мисълта, че домашно приготвената храна е по-малко вероятно да съдържа голямо количество фталати - химикали, свързани с проблеми с плодовитостта, усложнения при бременност и други здравни проблеми - заяви Ейми Зота от университета \"Джордж Вашингтон\". - Резултатите показват, че храненето навън е важен и подценяван досега източник на излагане на фталати.\" Изследването за пръв път сравнява излагането на фталати при хора, които заявяват, че се хранят навън, и при онези, които е по-вероятно да консумират домашно приготвена храна. Били изследвани данни за 10 253-ма участници на 6 и повече години между 2005 г. и 2014 г. Те били запитани какво са консумирали 24 часа преди да бъдат интервюирани. Около 61 на сто от участниците отговорили, че предишния ден са се хранили навън . Тогава им били взети проби от урината. Било констатирано значително повишаване на нивото на токсините у участниците от всички възрастови групи, които са се хранили навън. То било с 55 на сто по-високо у тийнейджърите, които консумирали ястия в ресторанти. Някои храни, като чийзбургери и сандвичи , са с 30 на сто по-голямо съдържание на фталати, ако са купени в ресторанти или кафенета. \"Бременните, децата и тийнейджърите са по-уязвими към токсичния ефект на влияещите върху хормоните химикали - отбелязаха учените. - Затова е важно да се открият пътища да се ограничи излагането им на тези химикали.\" Сподели:", "date": "2018.03.31", "title": "ВНИМАВАЙТЕ! Бързата храна бъка от токсични химикали"}
{"url": "http://pik.bg/%D0%BD%D0%BE%D0%B2-%D1%85%D0%B8%D1%82-%D0%BB%D0%B5%D0%BF%D0%B8%D0%BB%D0%BE-%D0%BE%D1%82-%D0%BF%D1%80%D0%BE%D1%82%D0%B5%D0%B8%D0%BD%D0%B8-%D0%B7%D0%B0%D1%82%D0%B2%D0%B0%D1%80%D1%8F-%D0%B7%D0%B0-%D0%BC%D0%B8%D0%BD%D1%83%D1%82%D0%B0-%D1%80%D0%B0%D0%BD%D0%B8-%D0%BE%D1%82-%D0%BD%D0%BE%D0%B6-%D0%B8-%D0%BA%D1%83%D1%80%D1%88%D1%83%D0%BC-news739033.html", "text": "Съставът на лепилото е от протеин, който се намира в нашите тела. Когато се нанася върху раната, то спира кървенето и изпраща сигнали до тялото за регенериране на увредената тъкан, което става два пъти по-бързо от обикновено. Първоначално лекът е предназначен за повърхностни, кожни открити рани, но действа и при вътрешни наранявания. Учени от университета в Сидни, Австралия, представиха своето \"лепило\" за рани по човешкото тяло нанесени от куршум или нож, които се затварят само за една минута. \"Убеден съм, че това откритие ще бъде от изключително значение. Кървенето се спира за съвсем кратко време, а това е от голямо значение, когато става въпрос за един или десетки пациенти нуждаещи се от спешна помощ. Наблюдавах как лекарството действа при операции, събира раната за 60 секунди\", обяснява професор Антъни Уайс. Сподели:", "date": "2018.03.31", "title": "НОВ ХИТ! Лепило от протеини затваря за минута рани от нож и куршум"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%80%D0%B0%D0%B7%D0%B4%D0%B0%D0%B2%D0%B0-%D0%BF%D0%B0%D0%BA%D0%B5%D1%82%D0%B8-%D1%81-%D1%85%D1%80%D0%B0%D0%BD%D0%B0-%D1%81%D0%BB%D0%B5%D0%B4-%D0%BB%D0%B8%D1%82%D1%83%D1%80%D0%B3%D0%B8%D1%8F%D1%82%D0%B0-%D0%B7%D0%B0-%D0%BB%D0%B0%D0%B7%D0%B0%D1%80%D0%BE%D0%B2%D0%B4%D0%B5%D0%BD-news739101.html", "text": "Днес от 09.00 часа, омбудсманът Мая Манолова ще присъства на празничната литургия по случай Лазаровден в столичния храм „Свети Великомъченик Георги Победоносец“ на ул. „Самоковско шосе“ № 75 в кв. „Горубляне“. Това съобщиха от пресцентъра на Омбудсмана на Република България. След края на църковната служба, пред храма националният обществен защитник ще дари пакети с храна на социално слаби и възрастни хора, събрани от доброволците на Националната кампания „Великден за всеки – дари празник на баба и дядо“. Инициативата се организира за трета поредна година от институцията на омбудсмана, като целта е да бъдат подпомогнати българските пенсионери, които няма да получат великденска надбавка от 40 лв., защото пенсията им надвишава с малко определения от правителството минимален праг до линията на бедност - 321 лв. Националната кампания „Великден за всеки“ набира финансови средства и хранителни продукти за празничната трапеза на възрастните хора. Тя може да бъде подкрепена по банкова сметка в УниКредит Булбанк, разкрита конкретно и единствено за целите на кампанията, с титуляр Български Червен кръст: IBAN: BG53UNCR70001522802795 Банков код: UNCRBGSF Или със SMS 1255 - на стойност 1 лев, освободен от ДДС Чрез on-line дарения от България и чужбина на сайта на БЧК – www.redcross.bg. Средствата ще бъдат обърнати във ваучери, всеки на стойност по 20 лева, с които пенсионерите, определени по списъци на НОИ, ще могат да пазаруват в 5 000 магазина в цялата страна. Възрастните хора ще получават своите ваучери от другата седмица с месечната си пенсия в централните пощенски клонове по места. Със съдействието на социалния патронаж по общини в седмицата преди Великден ще започне и раздаването на събраните хранителни продукти на социално слаби и бедни хора. Списъците на пенсионерите, които ще получат ваучери предстои да бъдат публикувани на Интернет страницата на Омбудсмана и Български Червен кръст, на два транша – преди Великден и преди Гергьовден. Продължава и набирането на храни този петък, събота и неделя, чрез акция „Купи и сподели“, част от кампанията. Идеята на акция „Купи и сподели“ е да даде възможност на хората с добри сърца да зарадват българските пенсионери за Великден, като закупят пакетирани хранителни продукти /олио, брашно, захар, ориз, макарони, консерви, боб, леща, бисквити, сухи пасти и др./, които да дарят в специално поставените колички, брандирани с логото на кампанията, на изхода в магазините. Сподели:", "date": "2018.03.31", "title": "Мая Манолова раздава пакети с храна след литургията за Лазаровден"}
{"url": "http://pik.bg/%D1%81%D1%82%D0%B0%D1%80%D0%B5%D1%86-%D1%85%D0%B2%D1%8A%D1%80%D0%BB%D0%B8-%D0%BE%D1%82-%D1%82%D0%B5%D1%80%D0%B0%D1%81%D0%B0%D1%82%D0%B0-1000-%D0%BB%D0%B5%D0%B2%D0%B0-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news738991.html", "text": "80-годишен дядо от Враца „подпомогна“ телефонни измамници преди празниците. Вчера на домашния телефон на дядото се обадил непознат мъж, който се представил за координатор на тел.112. Непознатият обяснил, че се провежда операция за залавяне на криминален престъпник, а възрастния човек може да помогне като изхвърли през терасата си всички налични пари и ценности. След като била въведена в заблуждение, жертвата изхвърлила плик с 1 010лв. Образувано е досъдебно производство. Сподели:", "date": "2018.03.31", "title": "Старец хвърли от терасата 1000 лева на ало измамници"}
{"url": "http://pik.bg/%D0%B2-%D1%82%D0%B5%D0%BA%D1%81%D0%B0%D1%81-%D1%81%D1%87%D1%83%D0%BF%D0%B8%D1%85%D0%B0-%D1%80%D0%B5%D0%BA%D0%BE%D1%80%D0%B4%D0%B0-%D0%B7%D0%B0-%D0%BD%D0%B0%D0%B9-%D0%B4%D1%8A%D0%BB%D0%B3%D0%B0-%D1%81%D0%BB%D0%B0%D0%B4%D0%BE%D0%BB%D0%B5%D0%B4%D0%B5%D0%BD%D0%B0-%D1%82%D0%BE%D1%80%D1%82%D0%B0-news739072.html", "text": "На фестивал в тексаския град Улф Пен Крийк беше поставен Гинес рекорд за приготвянето на най-дългата сладоледена торта в света - цели 1386.6 метра, предаде агенция ЮПИ. За направата на сладкиша били използвани 1892 килграма сладолед, 1135 литра течен шоколад и сироп от ягоди, 2000 флакона сметана на пяна, 20 хиляди череши, 12 килограма шоколадови пръчици. Инспектор от Гинес проверил сладкиша дали всичките съставки присъстват по цялата му дължина. След като рекордът бил потвърден, около 4000 участници във фестивала \"Духът на Тексас\" се заели с консумацията на сладкиша. Той бил изяден за рекордно кратко време - 30 минути. Сподели:", "date": "2018.03.31", "title": "В Тексас счупиха рекорда за най-дълга сладоледена торта"}
{"url": "http://pik.bg/%D1%81%D1%83%D0%BF%D0%B5%D1%80-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B5%D1%82%D0%B5-%D0%B2-%D0%B8%D0%B4%D0%B5%D0%B0%D0%BB%D0%BD%D0%B8%D1%8F-%D0%BC%D1%8A%D0%B6-%D1%81%D0%B0%D0%BC%D0%BE-%D0%B7%D0%B0-%D0%B4%D0%B2%D0%B0-%D0%BC%D0%B5%D1%81%D0%B5%D1%86%D0%B0-news739005.html", "text": "Вижте сега. Жената е просто устроено същество. Не че е проста, не! Просто устроена. Като автомобил. Ако знаеш кои ръчки да бутнеш и кои педали да натиснеш, автомобилчето, т.е женичката ще се движи безпроблемно по пътя на съвместния ви живот. Ако обаче сипваш кофти бензин, караш като каруцар и я буташ в дупките по пътя, няма как да возенето да е леко и меко. Колежките-жени може и да ми се сърдят, но ей сега ще ви опиша съвсем подробно как можете да станете идеален мъж. Само добавяте в графика със задачите няколко допълнителни неща и ще видите как за 3 месеца всичко ще си дойде на местата, ако нещо в брака ви е закуцало. Сутрин: Прегръдка и целувка за „добро утро“. Без значение колко ти е крив света, колко си препил (идеалния мъж впрочем не прекалява с пиенето), колко важна среща имаш. Отваряш очите, намираш я къде е из къщата и я прегръщаш и целуваш. Всяка сутрин. Следобед, на всеки два дни: SMS „Само да видя как си, обичам те“ Веднъж седмично вечер: „Недей да готвиш, почини си, ще отидем на ресторант/ще поръчаме храна“ В събота сутринта, когато тя е хванала кофата и парцала: „С какво да ти помогна“ В събота следобед: „Аз ще изведа децата, ти си почини“ Веднъж месечно: Подаряваш цветя без повод Веднъж на два месеца: „Искаш ли да отидем някъде само двамата?“. Ако не ви се занимава с резервации, й кажете, че тя има по-добър вкус и ще се справи по-добре със запазването на уикенда. Ако нямате възможност, е достатъчно от време на време да й казвате „Така ми се иска да отидем някъде само двамата“. Веднъж на два месеца: „Момчетата ми се обадиха за бира, но предпочитам да остана с теб вкъщи и да гледаме филм“. Някоя вечер, когато тя си е облякла най-бабешката пижама, сгушила се е в леглото максимално далече от вас и по всичко си личи, че не й се прави секс точно сега: „Искам само да се гушкаме“ (и само се гушкате, разбира се). Допълнителни качества на идеалния мъж (едно от тези): готвене, танцуване, грижа за бездомни животни, доброволчески труд, грижа за чужди деца или възрастни хора, поезия. Сподели:", "date": "2018.03.31", "title": "СУПЕР СЪВЕТИ! Как да се превърнете в идеалния мъж само за два месеца"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%BD%D1%8F%D0%BA%D0%BE%D0%B8-%D0%B2-%D0%BA%D0%BE%D1%81%D0%BE%D0%B2%D0%BE-%D1%81%D0%B8-%D0%B8%D0%B7%D0%BC%D0%B8%D1%81%D0%BB%D1%8F%D1%82-news739089.html", "text": "Някои хора в Косово имат прекалено богата фантазия и започнаха да си измислят, каза сръбският президент Александър Вучич, предаде белградското радио Б92. Държавният глава на западната ни съседка отговори на колегата си от Прищина Хашим Тачи. Лидерът най-младата балканска държава обвини Сърбия, че провокира напрежение и сравни нейния ръководител дъс севернокорейския водач Ким Чен Ун. \"Това са измислици. Ние пазим стабилността и мира в нашия невралгичен регион. Ние искаме мир, но сме готови да защитаваме нашата териториална цялост\", категоричен бе Вучич. Президентът на Сърбия на въпрос дали ще има промени в кабинета отговори: Обсъдихме този въпрос с премиера Ана Бърнабич. Засега не се очакват рокади в правителството. Ние имахме идеи за смяна на министри, но заради ситуацията в Косово реализацията им остана на заден план. Напрежението между Белград и Прищина се покачи през последните дни. Силите за сигурност на Косово наскоро арестуваха политика от Белград Марко Джурич. Задържането стана повод за размирици в разделения между сърби и албанци град Косовска Митровица и призиви на Европейския съюз двете страни да се въздържат от употреба на сила. Сподели:", "date": "2018.03.31", "title": "Александър Вучич: Някои в Косово си измислят"}
{"url": "http://pik.bg/%D1%87%D0%B5%D1%85%D0%B8%D1%8F-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC-%D1%80%D1%83%D1%81%D0%BA%D0%B8-%D1%85%D0%B0%D0%BA%D0%B5%D1%80-%D0%B2-%D1%81%D0%B0%D1%89-news739112.html", "text": "Чешките власти екстрадираха руския гражданин Евгений Никулин в САЩ, където е с повдигнати обвинения в хакерски атаки срещу социални мрежи, включително Линкдин, заяви добре осведомен източник, цитиран от Ройтерс. За екстрадицията съобщиха и чешкото радио и седмичникът \"Респект\". Миналата година съд в Калифорния привлече Никулин под отговорност по обвинение, че през 2012 г. е извършил хакерски атаки срещу американските социални мрежи Линкдин, Дропбокс и Формспринг, съобщава БТА. Линкдин заяви, че делото се отнася до пробив през 2012 г. в нейната сигурност. Може да са били засегнати лични данни на 100 милиона потребители. Това подтикна компанията да предприеме масирани действия за смяна на пароли. Пред чешки медии Никулин отричаше да е извършвал каквито и да било закононарушения. Засега адвокатът му не е открит за коментар. С решението за екстрадиция, което следва да е взето от чешкия министър на правосъдието Роберт Пеликан, на практика се пренебрегва Русия, която също поиска Никулин да бъде екстрадиран, след като през 2016 г. той беше арестуван в Прага при съвместна операция с ФБР. През ноември 2016 г. московски съд издаде заповед за арестуването му за кражба от 2009 г. в размер на 3450 долара чрез сайта Уебмъни, заяви тогава чешкото министерство на правосъдието. Чешките съдилища постановиха, че исканията за екстрадиция и на двете страни са допустими и така крайното решение трябваше да бъде взето от Пеликан. Премиерът Андрей Бабиш се обяви за екстрадиция в САЩ, но Пеликан заяви, че президентът Милош Земан, който често заема проруски позиции, е призовал екстрадицията да е в Русия, отбелязва Ройтерс. Сподели:", "date": "2018.03.31", "title": "Чехия екстрадира предполагаем руски хакер в САЩ"}
{"url": "http://pik.bg/%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D1%89-%D0%B8%D0%BC%D0%B0-%D0%BD%D0%B0%D0%BF%D1%80%D0%B5%D0%B4%D1%8A%D0%BA-news739114.html", "text": "Специалният пратеник на ООН за спора за името Матю Нимиц заяви след срещата си във Виена с външните министри на Македония и на Гърция Никола Димитров и Никос Кодзиас, че има положителен напредък в преговорите, но все още много трудности, по които трябва да се положи повече работа и които трябва да се преодолеят, предава \"Проведохме добра дипломатическа среща. И двете страни се фокусираха върху по-добро бъдеще, срещите ще продължат, но има напредък. Двете страни са насочени към укрепване на взаимните отношения“, заяви Нимиц. Сподели:", "date": "2018.03.31", "title": "Преговорите за името на Македония продължават, главният преговарящ: Има напредък"}
{"url": "http://pik.bg/%D1%84%D0%B8%D0%BB%D0%B8%D0%BF%D0%B8%D0%BD%D1%86%D0%B8-%D1%81%D0%B5-%D1%80%D0%B0%D0%B7%D0%BF%D1%8A%D0%B2%D0%B0%D1%82-%D0%BD%D0%B0-%D0%BA%D1%80%D1%8A%D1%81%D1%82-%D0%BD%D0%B0%D0%B2%D1%80%D1%8A%D1%85-%D1%80%D0%B0%D0%B7%D0%BF%D0%B5%D1%82%D0%B8-%D0%BF%D0%B5%D1%82%D1%8A%D0%BA-news739010.html", "text": "Дълбоко вярващи се оставят да ги разпънат на кръст, други се самобичуват до кръв, демонстрирайки разкаяние за греховете си: филипинците отбелязват Разпети петък с традиционните кръвопролитни сцени, свидетелстващи за религиозния плам на местните католици, които са голям дял от населението, предаде Франс прес. Всяка година редица села организират два дни преди Великден подобни представления в знак, че тачат спомена за един от най-вълнуващите моменти на Христовите страдания. Това предизвика възмущението на Църквата, която не одобрява подобни практики. Разиграваните сцени привличат хиляди вярващи и туристи с почти карнавалната си атмосфера, благоприятстваща впрочем и бизнеса. Този петък най-малко трима души вече са приковани с гвоздеи на кръстове, издигнати в някои села северно от Манила. Осемсантиметровите пирони са проболи ръцете и нозете на каещите се. Последните обаче прекарват в това положение само по няколко минути, и то застанали на малко стъпало, поемащо тежестта на тялото им. После слизат от кръста, за да получат медицинска помощ. Друго запомнящо се зрелище е процесията, участниците в която, разголени до кръста, бичуват гърбовете си до кръв пред тълпата зрители, които си правят селфита. Шествието се движи през хорското множество и къщите по маршрута му, паркираните коли, дори бутилките с газирана вода в количките на амбулантните търговци се покриват с капчици кръв. \"Човек го прави, щом някой от семейството му легне болен\", обяснява 25-годишният Норман Лапюо, докато се шиба с камшик, на чийто връх са закрепени бамбукови пръчици. Той казва, че участва в церемонията вече за четвърти път . Убеден е, че точно това е причината дядо му да се възстанови след мозъчен удар. Повечето от 80-те милиона филипински католици прекарват този ден в църква или със семействата си. А тези, които се включват в символичните разпъвания, се покайват по този начин за греховете си, за да получат прошка, или го правят в знак на признателност за някаква божествена намеса. Филипинската църква осъжда тези практики, като изтъква, че Исус Христос вече е преживял тези страдания за благото на хората и няма никаква причина да се повтарят подобни неща. Жертвите, изисквани от католиците по време на постите и Страстната седмица, трябва да се изразяват в добри дела в помощ на бедните и онеправданите, заяви за АФП Рой Белън, говорител на Манилската архиепархия. Сподели:", "date": "2018.03.31", "title": "Филипинци се разпъват на кръст навръх Разпети петък"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%B4%D0%B2%D0%B0%D0%BC%D0%B0-%D1%83%D0%B1%D0%B8%D1%82%D0%B8-%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D1%80%D0%B0%D0%BD%D0%B5%D0%BD%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8-%D0%BE%D1%82-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%BE%D0%B3%D1%8A%D0%BD-%D0%B2%D0%B8%D0%B4%D0%B5%D0%BE-news739032.html", "text": ". Това обявиха палестински официални лица, докато между Ивицата Газа и Израел, съобщават световните информационни агенции. Израелските военни обявиха, че след подозрителна активност близо до оградата, която отделя Газа от Израел. Според здравното министерство в Газа . От Палестинския червен полумесец уточниха, че близо до границата. Палестинците са издигнали шатри на границата за 6-седмичен протест, наречен \" \". Основните места на протестите в Газа са Рафах и Хан Юнис в южната част на Газа, ел Бурейж и град Газа в централната част на палестинския крайбрежен анклав и Джабалия в северната част. Израелската армия надзирава отцепена зона по границата с Газа, в която не се допускат хора, като причина за това изтъква съображения за сигурност. . \"Хамас\", палестинската екстремистка групировка, която контролира Ивицата Газа, убийството на двамата палестинци и като ги призовава да не участват в протестите. Израелското министерство на външните работи заяви, че \" и че \"отговорността за каквито и да е сблъсъци се носи единствено от Хамас и други участващи палестински организации\". Палестинските здравни власти уточниха, че сред загиналите е палестински земеделец - 27-годишният Омар Самур, и заявиха, че при инцидента е бил ранен и друг човек. Очевидци посочват, че двамата мъже са били ударени от . Протестите под наслов \"Великият марш на завръщането\" започват днес, тъй като на 30 март се отбелязва Деня на Земята, в който са убити шестима протестиращи от израелските сили за сигурност по време на демонстрации заради конфискация на земи през 1976 г. Протестът трябва да приключи на 15 май, който палестинците наричат \"Накба\" (катастрофа) и в който се отбелязва разселването на стотици хиляди палестинци по време на конфликта около създаването на Държавата Израел през 1948 г. Двама палестинци са били убити и десетки са били ранени при израелски огън в Газа хиляди палестинци се събират на голям протест по границата танк e открил огън по двама заподозрени шестима мъже са били ранени при огън с бойни куршуми 45 души са били ранени с гумени куршуми Великия марш на завръщането Израел предупреди палестинците да не се доближават до огражденията за сигурност обвини Израел, че се опитва да сплаши палестинците протестът е \"умишлен опит за провокиране на конфронтация с Израел танков огън, докато събират магданоз на полето Сподели:", "date": "2018.03.31", "title": "ВОЙНА! Двама убити и десетки ранени палестинци от израелски огън (ВИДЕО)"}
{"url": "http://pik.bg/%D0%BC%D0%BE%D0%BC%D0%B8%D1%87%D0%B5%D1%82%D0%BE-%D0%BD%D0%B0-%D1%82%D0%B0%D1%82%D0%B8-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0%D1%82%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%B3%D0%B5%D0%BE%D1%80%D0%B3%D0%B8-%D0%BF%D0%B5%D0%B5%D0%B2-%D0%BF%D1%80%D0%BE%D0%B1%D0%B8-%D0%B2-%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BD%D0%B8-news738977.html", "text": "Голямата дъщеря на бившия национал по футбол Георг Пеев - Ванеса, не се занимава професионално със спорт като баща си. Нейната голяма любов е музиката. Огромното й желание да покори родната сцена я е отвело и на кастингите за новия сезон на \"Гласът на България\". В деня на прослушването пред четиримата треньори в музикалното шоу 16-годишната Ванеса била придружена от родителите си и две свои приятелки, пише седмичник. Зад кулисите разпознали Пеев, тъй като той е един от най-известните родни футболисти. Когато бе на 21 години, юношата на Локомотив (София) бе забелязан от мениджъра на Динамо (Киев) Валери Лобановски, и подписа договор на стойност 2.5 милиона евро. Пеев се изявяваше по терените редом до Димитър Бербатов, Стилиян Петров и Мартин Петров. На  клюкарите зад кулисите на \"Гласът на България\" направило впечатление, че Ванеса била придужена и от двамата си родители, който са разделени. Както ПИК пръв писа още на 21 февруари, семейство Пееви поеха по различни пътища, след като 17 години бяха семейство. Независимо от драмите помежду им, Боряна и Георги заразали добрия тон в деня на кастинга, за да не притесняват Ванеса. Самата тя изглеждала развълнувана и щастлива, че е на крачка от сбъдването на мечтата си да се реализира като професионална певица. Най-вероятно още тази неделя зрителите ще проследят изявата й пред Камелия, Лечев, Графа и Поли, тъй като треньорите почти запълниха отборите си. Сподели:", "date": "2018.03.31", "title": "МОМИЧЕТО НА ТАТИ! Дъщерята на футболната легенда Георги Пеев проби в \"Гласът на България\" (СНИМКИ)"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D0%BC%D0%BE%D1%81%D0%BA%D0%B2%D0%B0-%D0%B8-%D0%BB%D0%BE%D0%BD%D0%B4%D0%BE%D0%BD-%D1%80%D0%B0%D1%81%D1%82%D0%B5-news739067.html", "text": "Министерството на външните работи на Русия е дало един месец на Великобритания в петък да намали дипломатическия си контингент в Москва до нивото на руската мисия в Лондон, предава Ройтерс. От министерството излязоха със съобщение, че са привикали британския посланик в Москва Лори Бристоу и са му предали протестна нота. Там се добавя още, че провокативните действия на Великобритания са довели до решението на множество западни правителства да изгонят руски дипломати от своите столици. Сподели:", "date": "2018.03.31", "title": "Напрежението между Москва и Лондон расте"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%80%D0%B0%D1%87%D0%BA%D0%BE%D0%B2-%D1%82%D1%80%D0%B5%D0%BF%D0%B5%D1%80%D0%B8-%D0%B7%D0%B0-%D0%B1%D0%B0%D1%89%D0%B0-%D1%81%D0%B8---%D0%B4%D1%8F%D0%B4%D0%BE-%D0%BC%D0%B8%D0%BD%D0%BA%D0%BE-%D1%81%D0%B5-%D0%BF%D0%BE%D0%B1%D0%BE%D0%BB%D1%8F%D0%BB-%D0%BF%D0%BE%D0%BA%D1%80%D0%B0%D0%B9-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81-%D0%BC%D0%B0-news738884.html", "text": "Димитър Рачков бил силно разтревожен за здравето на баща си Минко. Водещият на „Като две капки вода“ изобщо не бил във форма за работа, защото мислите му непрекъснато бягали към родната Твърдица. Татко му се поболял покрай раздялата му с Мария Игнатова. Дядо Минко не искал наследникът му да остава без жена до себе си, защото виждал колко е хубаво, че неговата го обгрижвала непрекъснато и до ден днешен двамата живеели заедно без нито ден раздяла. Знаел обаче, че по-големият от двамата му синове бил с тежък характер и не мелел брашно с всеки, затова занапред щяло да му е още по-трудно да открие точната половинка. Братът на Димитър – Петър, също дал своя принос за стреса в живота на родителите си. Той е известен в ъндърграунд средите от години, а в началото на миналата бе спипан в подвижна нарколаборатория, а по-късно - и да шофира без документи. При едно от съдебните си дела пък братът на Рачков едва не преби журналист – все случки, които се отразили тежко на техния баща. Пенсионерът Минко обаче най не можел да преодолее скандалите между двете си деца, които с години не си обелвали дума и не си честитяли дори най-светлите семейни празници. Наскоро обаче актьорът проговорил на по-малкия си брат и за пореден път го избавил от дълговете, които натрупал, като погасил глобите му и огромните задължения към адвокатите, които се борели да го отърват от престой в пандиза. По съвет на майка си Станка дори гостували заедно в дома на родителите си, за да можел татко им да повярва, че вече не се подминават. Жестът го зарадвал, но здравните му показатели не се подобрили, затова Димитър гледал почти всяка седмица през уикендите да го навестява в Твърдица. От време на време водел със себе си и сина си, който рядко имал възможност да гостува на баба и дядо. Къщата на Рачкови в малкото балканско градче е сред най-емблематичните, защото освен че се крие зад висока кафява ограда, през която дори най-любопитните не могат да хвърлят поглед, е опасана и с десетки камери. Заради крутите мерки за сигурност никой от местните апаши не смеел да припари до имота, а Станка и Минко живеели спокойно с животните и гълъбите си. Сподели:", "date": "2018.03.31", "title": "САМО В ПИК И \"РЕТРО\"! Рачков трепери за баща си - дядо Минко се поболял покрай раздялата с Мария Игнатова и ареста на брат му"}
{"url": "http://pik.bg/%D0%B1%D0%B8%D1%82%D0%BA%D0%B0-%D0%BD%D0%B0-%D1%82%D0%B8%D1%82%D0%B0%D0%BD%D0%B8%D1%82%D0%B5-%D0%B4%D0%B6%D0%BE%D1%88%D1%83%D0%B0-%D1%81%D0%B2%D0%B0%D0%BB%D0%B8%D0%BB-%D0%B1%D0%BB%D0%B8%D0%B7%D0%BE-6-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D1%81%D0%B8-%D1%81%D1%80%D0%B5%D1%89%D0%B0-%D0%BF%D0%B0%D0%BA-%D0%B5-%D0%BF%D0%BE-%D1%82%D0%B5%D0%B6%D1%8A%D0%BA-%D0%BE%D1%82-news739132.html", "text": "Световният шампион по бокс в тежка категория Антъни Джошуа е с 2,7 килограма по-тежък от съперника си Джоузеф Паркър, показа кантарът преди боя между двамата, който ще се състои в събота в Кардиф. Джошуа закова кантара на 109,7 килограма, което пък е с почти шест килограма по-малко от теглото му от последния му бой с Карлос Такам. Тогава британецът тежеше 115 килограма. \"Бягах добре, тренирах добре, подготовката бе трудна, но се чувствам много добре, след като успях да сваля тези допълнителни килограми\", каза британецът, който държи титлите в Световната боксова асоциация (WBA), Международната боксова федерация (IBF) и Международната боксова организация (IBO). В същото време претендентът Паркър от Нова Зеландия тежи точно 107 килограма преди най-важния бой в кариерата си. До този момент нито Джошуа, нито Паркър познават вкуса на загубата, като британецът е с 20 победи в 20 мача, докато Паркър е с 24 успеха в 24 срещи. Двамата излизат един срещу друг на ринга на стадион \"Принсипалити\" в Уелс, като срещата ще бъде наблюдавана от 80 000 по трибуните. Двубоят се очаква да започне около 23:30 часа българско време. Сподели:", "date": "2018.03.31", "title": "БИТКА НА ТИТАНИТЕ! Джошуа свалил близо 6 килограма от последната си среща, пак е по-тежък от Паркър"}
{"url": "http://pik.bg/%D0%BF%D1%83%D1%81%D1%82%D0%B8%D0%BD%D1%8F%D1%82%D0%B0-%D1%81%D0%B0%D1%85%D0%B0%D1%80%D0%B0-%D1%81%D0%B5-%D0%B5-%D1%80%D0%B0%D0%B7%D1%80%D0%B0%D1%81%D0%BD%D0%B0%D0%BB%D0%B0-%D0%B2-%D1%8E%D0%B6%D0%BD%D0%B0-%D0%BF%D0%BE%D1%81%D0%BE%D0%BA%D0%B0-news739051.html", "text": "Пустинята Сахара се е разраснала в южна посока с десет процента през изминалия близо век в резултат на климатичните промени, предупреждават учени, цитирани от в. \"Дейли експрес\". Тревожното откритие е базирано върху анализ на сезонните валежи в Сахара в периода между 1920 и 2013 г. Една трета от разрастването се дължи на климатичните промени в резултат на човешката дейност. Останалото се обуславя от естествени климатични цикли като Атлантическата Мултидекадна Осцилация (АМО). Географските модели за разширение варират според сезоните, като най-отчетливи разлики се наблюдават по северните и южните граници на Сахара. Границите на Сахара, подобно на всички останали пустини в света, се разширяват през сухата зима и се свиват през по-влажното лято. \"Резултатите ни са специфични за Сахара, но са приложими и за други пустини в света. Сподели:", "date": "2018.03.31", "title": "Пустинята Сахара се е разраснала в южна посока"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BD%D0%B0%D0%B4%D0%B5%D0%B6%D0%B4%D0%B0-%D0%B2%D1%8A%D0%B2-%D1%84%D1%83%D1%82%D0%B1%D0%BE%D0%BB%D0%B0-%D0%BA%D1%83%D0%BD-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%BE%D0%B2-%D1%81%D0%B5-%D1%80%D0%B0%D0%B7%D0%B2%D0%B8%D1%85%D1%80%D0%B8-%D0%B7%D0%B0-%D0%BB%D0%B8%D0%B9%D0%B4%D1%81-news739127.html", "text": "Българският нападател в детско-юношеския тим на Лийдс Юнайтед Кун Теменужков направи голов фурор в последните десетина дни с юношите до 18 години. Нашето момче наниза четири попадения в рамките на три срещи и помогна значително за убедителните победи на Юнайтед. Във вторник вечер бившият стрелец на Барселона се разписа на два пъти в мрежата на Хъл Сити за успеха с 5:1. Седмица по-рано отново мушна два гола на Куинс Парк Рейнджърс при победата с 5:0. Самият Теменужков качи в Instagram видео с единия си гол във вратата на Хъл. Българинът играе и за отбора до 18 години и за младежката формация на Лийдс до 23 години. 18-годишният Кун е считан за един от големите таланти в академията на английския клуб. От началото на сезона има 6 попадения за U18 и 4 за U23. Сподели:", "date": "2018.03.31", "title": "Българската надежда във футбола Кун Теменужков се развихри за Лийдс"}
{"url": "http://pik.bg/%D1%80%D1%83%D1%81%D0%B8%D1%8F-%D0%B8%D0%B7%D0%BF%D1%80%D0%BE%D0%B1%D0%B2%D0%B0-%D1%83%D1%81%D0%BF%D0%B5%D1%88%D0%BD%D0%BE-%D0%BD%D0%B0%D0%B9-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D0%BC%D0%B5%D0%B6%D0%B4%D1%83%D0%BA%D0%BE%D0%BD%D1%82%D0%B8%D0%BD%D0%B5%D0%BD%D1%82%D0%B0%D0%BB%D0%BD%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-news739140.html", "text": "Русия изпробва успешно най-новата си междуконтинентална балистична ракета, съобщи днес руското министерство на отбраната, цитирано от Асошиейтед прес. Целта на днешното изпитание е била да се видят характеристиките на ракетата при първоначалната фаза от полета й. Ракетата \"Сармат\" е предназначена да замени проектираната по съветско време ракета \"Воевода\" - най-тежката междуконтинентална балистична ракета, известна на запад с името \"Сатана\". Когато представи \"Сармат\" и още няколко ядрени оръжия по-рано този месец, президентът Владимир Путин каза, че те не може да бъдат прехванати. По думите му \"Сармат\" тежи 200 тона и има по-голям обсег от \"Сатана\", което й позволява да прелита над Северния или Южния полюс и да поразява цели във всяка точка на света. Той добави, че \"Сармат\" може да пренася повече и по-мощни ядрени бойни глави от \"Сатана\". Новата ракета ускорява по-бързо от предшественичката си, което прави по-трудно за врага да я прехване в най-уязвимата й фаза след изстрелване, отбеляза Путин. По думите му \"Сармат\" може да пренася редица бойни глави, способни да избегнат системите за противоракетна отбрана. Сподели:", "date": "2018.03.31", "title": "Русия изпробва успешно най-новата си междуконтинентална балистична ракета"}
{"url": "http://pik.bg/%D0%B2-%D0%BB%D0%BE%D0%BD%D0%B4%D0%BE%D0%BD-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8-%D1%80%D0%B0%D0%B7%D0%B4%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%B2-%D0%B5%D1%81-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D1%81%D0%BB%D0%B5%D0%B4-%D0%BE%D1%82%D0%BA%D0%B0%D0%B7%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0-%D0%B8%D0%B7%D0%B3%D0%BE%D0%BD%D0%B8-%D1%80%D1%83%D1%81%D0%BA%D0%B8-news739090.html", "text": "България няма да изгони руски дипломати, докато ЕС продължава да ескалира ситуацията след нападението с невропаралитичен газ в Англия, за което британското правителство обвинява Москва. Министър-председателят Бойко Борисов заяви, че страната му, която в момента е ротационен председател на Съвета на ЕС трябва да запази диалога с Русия на фона на засилващото се противопоставяне между Запада и Москва. България изрази солидарност с ЕС и НАТО, привиквайки за консултации посланика си от Москва за консултации и той ще се върне на 8 април. Според Борисов са необходими повече доказателства, за да може в бъдеще да бъдат предприети действия, анализира английският \"Дейли Експрес\", цитиран от \"Фокус\". След като участва на Съвета за национална сигурност на страната си заради нападението, по време на който посланикът бе изслушан, Борисов заяви, че „като председатели на Съвета на ЕС трябва да запазим открит канала за комуникации, както сме правили във времена на напрежение в региона“. \"Трябва да направим същото и с Русия. За момента не мислим да гоним руски дипломати и официални лица“, допълни той. България ще се присъедини към страните като Кипър, Португалия и Австрия, които загърбват координираните мерки на някои от най-големите и могъщи страни по света. Призивите към България да изгони дипломатите бяха посрещнати със съпротива и от правителството на страната и от другите политически партии в парламента, които искат страната да има здрави връзки с Русия. България е почти напълно зависима от руските газови доставки, военно оборудване и печалби от туризма, а много българи усещат силни културни връзки с Русия, с която споделят азбука и православие. Сподели:", "date": "2018.03.31", "title": "В Лондон притеснени: Разделението в ЕС се увеличава, след отказа на България да изгони руските дипломати"}
{"url": "http://pik.bg/%D1%81%D0%BC%D1%83%D1%82-%D0%BF%D1%80%D0%B5%D0%B4%D0%B8-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B5%D0%BA%D0%B0%D0%BD%D0%B5%D0%BD%D0%B8-%D0%B3%D0%BE%D1%81%D1%82%D0%B8-%D0%BF%D1%80%D0%B8%D1%82%D0%B5%D1%81%D0%BD%D1%8F%D0%B2%D0%B0%D1%82-%D0%BC%D0%B5%D0%B3%D0%B0%D0%BD-%D0%B8-%D1%85%D0%B0%D1%80%D0%B8-news739064.html", "text": "Все по-близо е едно от най-чаканите събития в кралското семейство на Великобритания – сватбата на принц Хари и актрисата Меган Маркъл. Списъкът с поканените вече е готов, но се оказва, че на официалното тържество могат да се появят и хора, които не присъстват в него. Това се отнася до брата на младоженката Томас Маркъл-младши, сестрата Саманта Грант, както племенникът и неговата майка. Причината може да се крие във факта, че Томас и Саманта даваха доста откровени интервюта за сестра си в пресата. Миналата година сестрата на Меган – Саманта дори обеща да напише книга „Дневникът на сестрата на принцесата“, а също и открито обясни, че Меган не е това, за което се представя и още от дете е искала да е принцеса. Що се отнася до племенника и неговата майка – Трейси и Тайлър не били поканени, защото не са поддържали контакт с Меган дълго време, пише списание OK Magazine, цитирано от Тялото.бг. Източник, близък до актрисата споделил, че тя много преживява сложните семейни конфликти. Меган се безпокои за някои от членовете на семейството си. Тя не е общувала с тях от години, отбелязва изданието. Съвсем скоро стана ясно, че бащата на булката все пак ще я съпроводи до олтара, както повеляват традициите. Майката на Маркъл – Дория също ще присъства. Тържеството ще се състои на 19-и май в Уиндзорския замък. Сподели:", "date": "2018.03.31", "title": "Смут преди сватбата! Неканени гости притесняват Меган и Хари"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BE%D1%82%D0%BA%D0%B0%D0%B7%D0%B2%D0%B0-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-%D0%B7%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BA%D1%8E%D1%80%D0%B4%D0%B8-news739028.html", "text": "Турция отхвърли днес френското предложение за посредничество със Сирийските демократични сили (СДС), доминирани от кюрдската милиция, смятана от Анкара за разклонение на терористична групировка. „Ние отхвърляме всички усилия за насърчаване на „диалога“, „контакта“ или „посредничеството“ между Турция и тези терористични организации\", написа говорителят на президентството Ибрахим Калън в Туитър. Френският президент Еманюел Макрон заяви в четвъртък, че се надява „да бъде установен диалог“ между двете страни с помощта на Франция и международната общност, след като се срещна с делегация на сирийски и арабски бойци. Сподели:", "date": "2018.03.31", "title": "Турция отказва помощта на Макрон за сирийските кюрди"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%BE%D1%82%D0%BA%D1%80%D0%B8%D0%B2%D0%B0-%D0%BF%D0%BE%D0%B6%D0%B0%D1%80%D0%BD%D0%B0-%D0%B2-%D0%BC%D0%B5%D0%B7%D0%B4%D1%80%D0%B0-news739109.html", "text": "Мездра. На 2 април 2018г., министъра на вътрешните работи Валентин Радев ще бъде на работно посещение в област Враца. Това съобщиха от пресцентъра на ОДМВР-Враца. В 12.30 часа, пред сградата на противопожарната служба в гр.Мездра, министър Валентин Радев, гл. комисар Николай Николов, представители на МРРБ, тържествено ще открият обновената сграда на пожарната служба в Във. Враца, министър Валентин Радев ще проведе работна среща с кметове на общини и на населени места от Врачанска област. Целта на срещата е постигането на още по-добра комуникация между местната власт и МВР. Ще бъдат обсъдени конкретни въпроси и практики между местната власт и полицейските структури, които да гарантират обществения ред и сигурността на хората във всички населени места в региона. Срещата ще се проведе в конферентната зала на Търговско-промишлена палата Враца. След срещата с представителите на местната власт, министър Валентин Радев ще даде брифинг за медиите от 15.00 часа в Търговско-промишлена палата-Враца. Сподели:", "date": "2018.03.31", "title": "Валентин Радев открива пожарна в Мездра"}
{"url": "http://pik.bg/%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%B8%D1%81%D0%BA%D0%B0-5-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%B0%D1%81%D1%84%D0%B0%D0%BB%D1%82%D0%B8%D1%80%D0%B0%D0%BD%D0%B5-%D0%BD%D0%B0-%D1%83%D0%BB%D0%B8%D1%86%D0%B8-news739142.html", "text": "Общината в Кюстендил е депозирала искане пред Министерството на регионалното развитие за над 5 млн. лева за спешно асфалтиране на улици и пътища. В края на зимата на състоянието на уличната мрежа е лошо и ремонтите са неотложни. От министерството отговарят, че на този етап се финансира асфалтирането на републиканската пътна мрежа, но при наличие на допълнителни средства ще бъдат осигурени пари и за общините, поясни кметът Петър Паунов: Така при последните студове отново се появиха проблемни участъци. Най-важното е да намираме ресурса, за да можем да ги ремонтираме по най-бързия начин\". В общината е постъпил сигнал и за тежко състояние на паркинга при районната болница. Кметът Петър Паунов обясни: \"Ресурсът трябва да бъде изключително правилно употребен и трябва да преценим дали трябва да бъдат насочени натам\". Сподели:", "date": "2018.03.31", "title": "Кюстендил иска 5 млн. лв. за асфалтиране на улици"}
{"url": "http://pik.bg/%D1%84%D0%B5%D0%BD%D0%BE%D0%B2%D0%B5-%D0%B2-%D0%BF%D0%BE%D1%82%D1%80%D0%B5%D1%81-%D0%B7%D0%BB%D0%B0%D1%82%D0%BA%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%B3%D0%B0%D0%B4%D0%B6%D0%B5%D1%82%D0%BE-%D0%B1%D0%BB%D0%BE%D0%BD%D0%B4%D0%B8%D0%BD-%D1%81%D0%BD%D0%B8%D0%BC%D0%BA%D0%B8-news739148.html", "text": "Златка Райкова боядиса гаджето си в светлорусо. Новата визия на ММА боеца Георги Валентинов шокира последователите му в социалната мрежа Инстаграм. Те предположиха, че промените може да са продиктувани от дружката на Жоро Благой Георгиев – Джизъса, писа „Телеграф“. Футболистът е маниак на тема външен вид и често експериментира под влиянието на модните тенденции. Като нищо Благо е успял да убеди Златка и Жоро, че подобен нюанс би му подхождал, коментират феновете. Сподели:", "date": "2018.03.31", "title": "ФЕНОВЕ В ПОТРЕС! Златка направи гаджето блондин (СНИМКИ)"}
{"url": "http://pik.bg/%D1%86%D1%81%D0%BA%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%B5%D0%BA%D0%B8%D0%BF%D0%B8%D1%82%D0%B5-%D0%B7%D0%B0-%D1%8E%D0%B1%D0%B8%D0%BB%D0%B5%D1%8F-news739025.html", "text": "Емблемата беше избрана от феновете, гласували в анкетата на официалния сайт на ЦСКА измежду всички 10, които са използвани от тима в 70-годишната история. С този екип ЦСКА ще изиграе мача навръх рождения си ден на 5 май срещу Лудогорец. Двубоят от XXXIII кръг на Първа лига ще бъде на Националния стадион \"Васил Левски\" от 20:00 часа. Юбилейният екип на ЦСКА е изработен по подобие на първия в историята на \"червените\". Сподели:", "date": "2018.03.31", "title": "ЦСКА представи екипите за юбилея"}
{"url": "http://pik.bg/%D0%BD%D0%BE%D0%B2%D0%B0-%D0%B2%D0%B8%D0%B7%D0%B8%D1%8F-%D0%B8%D0%B2%D0%B0%D0%BD%D0%B0-%D1%81%D0%B5-%D0%BF%D0%BE%D0%B4%D0%BC%D0%BB%D0%B0%D0%B4%D0%B8-%D0%BE%D0%BF%D1%8A%D0%BD%D0%B0-%D0%B1%D1%80%D1%8A%D1%87%D0%BA%D0%B8%D1%82%D0%B5-news739145.html", "text": "Ивана опъна бръчки с филъри. Певицата се подложи на разкрасителна процедура за запълване и заглаждане на кожата, пише хотарена.нет. Оказа се, че 49-годишната певица е пръснала стотици левове за филъри, които са хит сред знаменитостите по света и у нас. Запознати разкриват, че продължителността на използваните от пайнерката филъри е между 3 и 6 месеца. Резултатът обаче е зашеметяващ. Ивана успя да заличи цели 10 години от възрастта си. И да изненада много приятно почитателите си. Сподели:", "date": "2018.03.31", "title": "НОВА ВИЗИЯ! Ивана се подмлади, опъна бръчките"}
{"url": "http://pik.bg/%D0%B8%D0%B7%D0%BF%D1%83%D1%81%D0%BD%D0%B0-%D1%81%D0%B5-%D1%88%D0%B0%D0%BC%D0%B0%D1%80%D0%B0-%D1%81%D0%B5-%D0%BE%D1%88%D0%B8%D1%88%D0%BA%D0%B0-%D0%B7%D0%B4%D1%80%D0%B0%D0%B2%D0%BE-%D1%84%D0%B5%D0%BD%D0%BE%D0%B2%D0%B5-%D0%BC%D1%83-%D0%B2%D0%B8%D0%BA%D0%B0%D1%82-%D0%BF%D1%80%D0%B0%D1%81%D0%B5-news739154.html", "text": "На плондер заприлича живеещият от години в Щатите Мишо Шамара. След като се преселва зад океана, рап сензацията от 90-те се пристрастява към вредната храна, пише столичен всекидневник. Обичайното меню на Шамара включва ежедневно поглъщане на пържени картофки, газирани напитки и хамбургери. Заради нездравословния си режим рапъра отдавна е прехвърлил стоте кила. След като по негов адрес се изсипват стотици критики за външния му вид, Шамара отвръща на удара, като заснема видео и го качва в своя фейсбук профил. Кадрите оставят без думи повечето фенове на рапъра, останалите са отвратени. Видът на Шамара е направо плашещ – лицето му е като болнаво, а двойната гуша само загатва колко сериозно е положението с наднорменото му тегло. Верен на стила си обаче той демонстрира абсолютен непукизъм. Голяма част от кадрите запечатват мощно мляскане и поглъщане на безброй боклучави храни. За броени минути пред очите на феновете си в мрежата той смила панирани лучени кръгчета, огромна кофа кока – кола, пържени картофи, хамбургер и др. „Много си напълнял, брат!“, притеснено коментират фенове под видяното. „Аре, прасе, изпей нещо“, подканва го друг потребител. Сподели:", "date": "2018.03.31", "title": "ИЗПУСНА СЕ! Шамара се ошишка здраво, фенове му викат \"прасе\""}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BD%D0%BE-%D1%84%D0%B0%D0%BA%D1%82-%D1%82%D1%80%D0%B0%D0%BD%D1%81%D0%B4%D0%B6%D0%B5%D0%BD%D0%B4%D1%8A%D1%80-%D1%81%D1%82%D0%B0%D0%BD%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-news739096.html", "text": "Трансджендър водеща е новата звезда на телевизия в Пакистан. 21-годишната Марвия Малик е първата транссексуална в ефира на консервативната страна, пише \"Дарик\". Тя е дипломиран журналист и има зад гърба си кариера като модел. С новата си професия, Марвия иска да призове за повече мерки, които да улеснят живота на транссексуалните в Пакистан. Освен това тя иска да докаже, че хората като нея могат да се реализират успешно в професионален и личен план. Сподели:", "date": "2018.03.31", "title": "НЕВЕРОЯТНО, НО ФАКТ! Трансджендър стана телевизионна звезда в Пакистан"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%BF%D1%80%D0%B5%D0%B7-%D0%B0%D0%BF%D1%80%D0%B8%D0%BB-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%BE%D1%82-%D0%BC%D0%B8%D0%BD%D1%83%D1%81-1-%D0%B4%D0%BE-33-%D0%B3%D1%80%D0%B0%D0%B4%D1%83%D1%81%D0%B0-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B8%D0%B4%D0%B2%D0%B0-%D0%B4%D1%8A%D0%B6%D0%B4-news739029.html", "text": "Най-ниските температури през април у нас ще са между минус 1 и 4 градуса, а най-високите - между 28 и 33 градуса, съобщава пред БТА Марияна Попова - синоптик от Националния институт по метеорология и хидрология. По думите й през тази година през април се очаква средната месечна температура да бъде около и над нормата, която за по-голямата част от страната е между 11 и 13 градуса, по Черноморието и във високите полета - между 9 и 11 градуса, а за планините - от минус 5 до 2 градуса. Месечната сума на валежите средно за страната през април ще бъде около нормата, която за равнините е между 40 и 70 литра на квадратен метър, а в планинските райони - между 60 и 100 литра на квадратен метър. На 1 април през страната ще премине студен атмосферен фронт и температурите за кратко ще се понижат. Ще има и валежи от дъжд, на места с гръмотевици. Впоследствие атмосферата ще се стабилизира и вероятността за валежи е малка. Ще се установи югозападен пренос и отново бързо ще се затопли. През повечето дни от първото десетдневие на април температурите ще бъдат по-високи от обичайните. Около Великден обаче ще се увеличи вероятността за превалявания, а в самия край на десетдневието и температурите ще се понижат. През второто десетдневие температурите ще бъдат близки до средните за периода. Времето ще бъде променливо, ще има и превалявания, на места с гръмотевици. В периода 15-18 април ще има вероятност за обстановка с по-повсеместни и временно интензивни валежи. В отделни дни, при ясно и тихо време, сутрешните температури ще остават близки до 0 градуса и има опасност от слани. И през третото десетдневие на април по-вероятно е да се запази динамиката на атмосферата. Остават условията за валежи, предимно в следобедните часове, краткотрайни, с петнист характер и с различна интензивност, на места придружени и от гръмотевици. Повече слънце ще има до обяд. Температурите слабо ще се колебаят около стойности, близки до обичайните. Климатичната справка определя април като типичен пролетен месец. Температурите се повишават значително. Броят на слънчевите дни се увеличава. Понякога при студени нахлувания от север вали сняг, а минималните температури се понижават под 0 градуса. Опасност от слани съществува през целия месец. При интензивни затопляния се достигат летни температури - до 30-34 градуса. През втората половина на месеца зачестяват гръмотевичните бури. Според астрономическата справка в началото на април слънцето у нас изгрява в 7 часа и 9 минути, и залязва в 19 часа и 52 минути. Продължителността на деня е 12 часа и 43 минути. В края на месеца слънцето изгрява в 6 часа и 23 минути, и залязва в 20 часа и 25 минути. Продължителността на деня е 14 часа и 2 минути. Фазите на луната през месеца са: на 8 април - последна четвърт, на 16 - новолуние, на 23 - първа четвърт, а на 30 април - пълнолуние. Сподели:", "date": "2018.03.31", "title": "ВРЕМЕТО ПРЕЗ АПРИЛ: Температурите скачат от минус 1 до 33 градуса! За Великден идва дъжд"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D0%BE%D1%82-%D0%B1%D0%B0%D0%BD-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%B7%D0%B0%D1%81%D1%82%D0%B0%D1%80%D1%8F%D0%B2%D0%B0-%D1%82%D1%80%D1%83%D0%B4%D0%BE%D0%B2%D0%BE%D1%81%D0%BF%D0%BE%D1%81%D0%BE%D0%B1%D0%BD%D0%B8%D1%82%D0%B5-%D1%89%D0%B5-%D0%BD%D0%B0%D0%BC%D0%B0%D0%BB%D0%B5%D1%8F%D1%82-%D1%81-40-news738944.html", "text": "До 2040 г. населението на България няма да изчезне, но ще намалее необратимо с повече от един милион души. Това каза Елица Димитрова от БАН, позовавайки се на дани на \"Евростат\". Очаква се населението на страната да продължи да застарява, а трудовото население в активна възраст ще намалее с 40%. Това е един драстичен спад в кратковременен срок. По различните сценарии броят на населението ще достигне до 5,6 млн. души. Основни показатели за това са застаряването на населението, миграцията и ниската раждаемост. Сподели:", "date": "2018.03.31", "title": "Експерт от БАН: Населението застарява, трудовоспособните ще намалеят с 40%"}
{"url": "http://pik.bg/%D0%BD%D0%B0-%D0%BB%D0%B0%D0%B7%D0%B0%D1%80%D0%BE%D0%B2%D0%B4%D0%B5%D0%BD-%D0%B8%D0%B4%D0%B2%D0%B0%D1%82-%D0%BE%D0%B1%D0%BB%D0%B0%D1%86%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-25-%D0%B3%D1%80%D0%B0%D0%B4%D1%83%D1%81%D0%B0-news739170.html", "text": "От запад на изток днес облачността, предимно средна и висока, ще се увеличава. Ще духа слаб до умерен вятър от юг-югозапад, който след обяд и през нощта срещу неделя ще се усили чувствително, особено в Източна България и в районите северно от планините, съобщават от  Националния институт по метеорология и хидрология (НИМХ) към БАН, цитирани от Фокус. Температурите ще се повишат още и минималните ще са между 5 и 10 градуса, а максималните - между 20 и 25 градуса. Атмосферното налягане ще бъде близко до средното за март, но през следващото денонощие значително ще се понижи. По Черноморието облачността от запад ще се увеличава, но ще е предимно средна и висока. Ще духа до умерен вятър от юг-югоизток, който в следобедните часове ще се ориентира от юг-югозапад. Максимални температури на въздуха: от 10 – 11 градуса в северната до 17 -18  градуса в южната част. Температурата на морската вода ще достигне 7-8 градуса. Вълнението на морето ще е около2 бала, след обяд по северното крайбрежие ще се усили. В планините облачността ще е предимно значителна. Ще духа силен, по билата до бурен южен вятър. Максималната температура на височина 1 200 метра около 13 градуса, на 2 000 метра – около 5 градуса. Утре вятърът постепенно ще се ориентира от запад-северозапад, ще бъде умерен, в Дунавската равнина временно силен, и с него ще нахлуе хладен въздух. Дневните температури ще се понижат с около 5 градуса, сутрешните ще са високи, особено в Източна България, където все още ще духа силен южен вятър. Още през нощта срещу неделя над Западна България ще се развие купесто-дъждовна облачност и там ще има краткотрайни валежи, в планинските райони и с гръмотевици. В неделя ще превали на много места и в останалата част от страната. На места временно валежите ще са интензивни, главно в Южна България и с гръмотевични бури. В понеделник ще има променлива облачност, само на отделни места ще превали краткотраен дъжд. Ще се понижат и минималните температури. В Северна и Източна България през по-голямата част от деня ще бъде ветровито, към вечерта и там вятърът ще отслабне. Във вторник ще бъде предимно слънчево, с висока облачност над западните райони. С южен вятър отново ще се затопли и температурите ще доближат 20 градуса. Сподели:", "date": "2018.03.31", "title": "НА ЛАЗАРОВДЕН! Идват облаци! Температурите скачат до 25 градуса"}
{"url": "http://pik.bg/%D0%B4%D0%BE%D0%B1%D1%80%D0%B5-%D0%B5-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB%D0%B8%D1%82%D0%B5-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8%D1%82%D0%B5-%D1%81%D1%8A%D1%81-%D0%B7%D0%B0%D0%BF%D0%BB%D0%B0%D1%82%D0%B0-%D0%BE%D1%82-2800-%D0%BB%D0%B2-news739095.html", "text": "За да имат бъдеще родните висши учебни заведения трябва да инвестират в младите преподаватели. Тук говорим не само за възнаграждения , а и за други стимули. Защото след няколко години точно днешните млади ще бъдат гръбнака. Нашите изчисления показват, че в момента средната брутна заплата на преподавателите в системата на висшето образование получат брутно 2800 лв. В тази сума са включени парите за титли, за прослужено време и т.н., като ги махнем излиза че получават брутно по 2200-2300 лв. Тези възнаграждения се определят от самите ръководства, не от министерството. В същото време средната брутна заплата на един учител е около 1080-1090 лв.“, заяви министърът на образованието Красимир Вълчев. Той беше вчера в Стара Загора, където изнесе публична лекция на тема \"Тенденции и перспективи пред висшето образование в България“ пред преподаватели и студенти от старозагорския Тракийски университет, пише \"Монитор\". Точно 60 минути говори министърът в зала №1 на местната Алма Матер, думите му за брутните възнагражденията дойдоха в отговор на въпрос, зададен от професора по генетика  Лилян Сотиров: “Как да задържа един млад асистент със заплата от 500 лв и стипендия от 450 лв?“. Отговорът предизвика истинска буря сред присъстващите, които не пожелаха да приемат посочените цифри като достоверни. Сподели:", "date": "2018.03.31", "title": "Добре е! Преподавателите в университетите със заплата от 2800 лв."}
{"url": "http://pik.bg/%D1%81%D0%BF%D0%B5%D0%B9%D1%81-%D0%B5%D0%BA%D1%81-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%80%D0%B0%D0%BA%D0%B5%D1%82%D0%B0%D1%82%D0%B0-%D1%84%D0%B0%D0%BB%D0%BA%D0%BE%D0%BD-9-%D1%81-10-%D1%81%D0%BF%D1%8A%D1%82%D0%BD%D0%B8%D0%BA%D0%B0-news739138.html", "text": "Първоначално изстрелването беше предвидено за четвъртък. То беше отложено във връзка с проблеми с един от спътниците. \"Спейс екс\" има поръчка да изведе в орбита 75 сателита на компанията \"Иридиум комюникейшънс\" и очаква да свърши работата до средата на 2018 г. Американската компания \"Спейс екс\" изстреля ракетата-носител \"Фалкон-9\" с десет телекомуникационни спътника \"Иридиум некст\", предаде ТАСС. Изстрелването беше осъществено от военновъздушната база Ванденберг в щата Калифорния в 7:13 ч. (17:13 ч. българско време). Първата степен на ракетата, която вече се отдели, преди това беше използвана при изстрелването в космоса на спътници \"Иридиум некст\" през октомври 2017 г. и беше върната на Земята. Този път не е планирано контролираното й връщане. Сподели:", "date": "2018.03.31", "title": "\"Спейс екс\" изстреля ракетата \"Фалкон 9\" с 10 спътника"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D1%82%D1%80%D0%B8-%D1%87%D0%B0%D1%81%D0%B0-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D1%81%D0%B5-%D0%B1%D0%BE%D1%80%D0%B8%D1%85%D0%B0-%D1%81-%D0%BF%D0%BB%D0%B0%D0%BC%D1%8A%D1%86%D0%B8%D1%82%D0%B5-%D0%B2-%D0%B3%D0%BE%D0%BB%D1%8F%D0%BC%D0%B0-%D0%B6%D0%B8%D0%BB%D0%B8%D1%89%D0%BD%D0%B0-%D1%81%D0%B3%D1%80%D0%B0%D0%B4%D0%B0-news739173.html", "text": "Три пожарни се бориха повече от три часа, за да потушат ужасяващата огнена стихия, обхванала огромна жилищна сграда в Сандански тази нощ, съобщава Струма.бг. Голям пожар избухна в 00:10 часа тази нощ на ул. „Първи май“ в курортния град. Огънят е лумнал в магазин за перилни препарати, бързо се разраснал и обхванал първите етажи на жилищната сграда. Десетки хора са били евакуирани от домовете си. По първоначална информация полицията работи по версията за умишлен палеж. Три автомобила, паркирани пред жилищната сграда са изгорели. Десетки апартаменти са с изпотрошени прозорци. Според живеещите в блока, нанесените щети са за повече от 2 милиона лева. При създалата се извънредна ситуация на мястото на инцидента бяха извикани кметът на Сандански Кирил Котев, шефът на полицията Борис Щурков и директорът на РДПБЗН инж.Георги Пармаков. Лекарски екип е оказал помощ на 70-годишен мъж, които се е почувствал зле. Това е най-страшният, невиждан пожар, сполетял града, коментираха живеещите в блока, докато чакаха огъня да бъде изгасен и да разберат какво се случва с домовете им. Собственикът на магазина за перилни препарати Кирил Божинов не отхвърли версията някой умишлено да е подпалил помещението. Дежурен екип остана дълго, след като и последната искра бе загасена, за да наблюдава пожара да не се възпламени отново. Сподели:", "date": "2018.03.31", "title": "ОГНЕН АД В САНДАНСКИ! Три часа пожарникари се бориха с пламъците в голяма жилищна сграда"}
{"url": "http://pik.bg/%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%BF%D1%80%D0%BE%D1%87%D1%83%D1%82%D0%B8%D1%8F-%D0%BF%D0%BB%D0%B0%D0%B6-%D0%BC%D0%B0%D1%8F-%D0%B1%D0%B5%D0%B9-%D0%BE%D1%82-%D1%84%D0%B8%D0%BB%D0%BC%D0%B0-%D0%BF%D0%BB%D0%B0%D0%B6%D1%8A%D1%82-news738938.html", "text": "Заливът Мая Бей в Тайланд ще бъде затворен за посетители четири месеца. Причината е \"критично\" увреждане на коралите. Мястото доби  популярност от снимките на холивудския филм \"Плажът\" с Леонардо ди Каприо от 2000 г. Посещенията ще бъдат забранени от юни до септември и се планира ограничението да бъде прилагано и през следващите години. Според еколози 77% от коралите в тайланд са изчезнали, но в мая бей все още едва се намират някакви. По време на затварянето ще бъдат засадени още корали. Забраната ще важи и за хора, и за лодки в зоната с корали на плажа. Мая бей все пак ще може да бъде видян от лодки извън ограничения район. Около 4 хиляди туристи посещават прочутия плаж всеки ден, което е над капацитетът на плажа. От септември ще бъде позволено посетителите да бъдат не повече от 2 хиляди дневно. Сподели:", "date": "2018.03.31", "title": "Затварят прочутия плаж Мая Бей от филма \"Плажът\""}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news739117.html", "text": "Петър Иванов подписа днес своя професионален договор с ПФК Левски. Контрактът на вратаря е за срок от три години. Той е роден през февруари 2000 година и е продукт на детско-юношеската школа на \"сините\", в която е от 2011 година. От началото на календарната година е част от първия отбор на Левски, с който проведе и зимната подготовка. Сподели:", "date": "2018.03.31", "title": "Важно решение на \"Герена\""}
