{"url": "https://pik.bg/%D0%BA%D1%83%D1%87%D0%B5%D1%82%D0%BE-%D0%BA%D0%BC%D0%B5%D1%82-%D0%B4%D1%8E%D0%BA-%D0%BF%D0%BE%D1%87%D0%B8%D0%BD%D0%B0-%D0%B2-%D0%BF%D0%B5%D0%BD%D1%81%D0%B8%D1%8F-news822389.html", "text": "Тринадесетгодишното куче Дюк, което от 2014 година непрекъснато беше избирано за кмет на градчето Корморант в щата Минесота, се спомина само няколко месеца след пенсионирането си, предаде агенция ЮПИ. Домашният любимец на общността беше от породата пиренейско планинско куче. Кандидатурата му се поставяше на годишния фестивал \"Корморант дейз\", като заедно с гласуването трябваше да бъде дарен и по един долар. Дюк от 2014 година излизаше неизменен победител. В неговите задължения влизаше да представлява градчето, да води парадите и да се появява на билбордове. Четириногото излезе в пенсия миналата година поради влошено здраве. Според стопаните му Карен Нелсън и Дейв Рик Дюк страдал от артрит, два пъти е боледувал от лаймска болест. Господарите му също подозират, че кучето им е било блъснато от кола преди две години. За кариерата си като политик Дюк разказа в автобиографична онлайн книга, която имаше голям успех. Кучето почина на 21 февруари и в кметството ще бъде организирано възпоменателно тържество през март или април. Сподели:", "date": "2019.02.25", "title": "Кучето кмет Дюк почина в пенсия"}
{"url": "https://pik.bg/%D0%B6%D0%B5%D0%BD%D0%B0-%D0%B4%D1%8A%D1%80%D0%B6%D0%B8-%D0%BC%D1%8A%D0%B6%D0%B0-%D1%81%D0%B8-%D0%B7%D0%B0%D0%BA%D0%BB%D1%8E%D1%87%D0%B5%D0%BD-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%B8-%D1%85%D1%80%D0%B0%D0%BD%D0%B0-%D1%81%D1%8A%D0%B4%D1%8F%D1%82-%D1%8F-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-news822380.html", "text": "Това е Веселина Г., обвинена в убийство, съобщи БТА. Според обвинението, в периода от май 2013 до 1 август 2014 година тя е държала мъжа си заключен в една от стаите в жилището. Същият се е намирал в безпомощно състояние, бил е лишен от квалифицирана медицинска помощ и така е настъпила смъртта му. Като пълномощник на съпруга си, Веселина успяла да заблуди банкова служителка и да тегли суми, представляващи пенсия за старост, които се полагат на мъжа ѝ. Това се е случвало дори в момент, в който той вече е бил мъртъв - от септември 2014 година до 31 август 2016 година. Общата сума, която подсъдимата е изтеглила, е 21 140 лева. Разпоредителното заседание по делото е утре. Съпруга, заключила мъжа си в стая без достатъчно храна, вода и лекарства, застава пред Бургаския окръжен съд. Сподели:", "date": "2019.02.25", "title": "Жена държи мъжа си заключен без вода, лекарства и храна, съдят я за убийство"}
{"url": "https://pik.bg/%D0%BA%D1%83%D0%BF%D0%B8%D0%B4%D0%BE%D0%BD-%D0%B9%D0%BE%D0%B0%D0%BD%D0%BD%D0%B0-%D0%B4%D1%80%D0%B0%D0%B3%D0%BD%D0%B5%D0%B2%D0%B0-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B8%D0%BC%D0%B0%D0%BC-%D0%BD%D0%BE%D0%B2%D0%BE-%D0%B3%D0%B0%D0%B4%D0%B6%D0%B5-%D0%BD%D0%B5-%D1%81%D1%82%D1%80%D0%B0%D0%B4%D0%B0%D0%BC-%D0%B7%D0%B0-%D0%BD%D0%B5%D0%BD%D1%87%D0%BE-news821496.html", "text": "Певицата и общински съветник Йоанна Драгнева потвърди разкритието на ПИК TV от средата на януари, че споделя сърцето и леглото си с нов мъж. Красивата блондинка има връзка с водещия на туристическото предаване по БНТ Мирослав Димитров - новина, която Не е тайна, че преди Мирослав, Драгнева имаше дълга връзка с актьора Ненчо Балабанов. \"Не виждам причина да страдам за Ненчо, а и като цяло съм решила да не коментирам личния си живот\", заяви изпълнителката. С Балабанов няколко пъти се събираха и разделяха, но накрая окончателно прекратиха връзката си. Йоана издаде за пръв път, че има нова връзка още около Нова година. За празниците с Миро бяха в Банско, откъдето публикуваха в социалните профили общи снимки. По същото време Димитров смени статуса си във \"Фейсбук\" и написа, че е обвързан. Преди да започне работа в БНТ, Миро Димитров участва в риалити сериала \"София ден и нощ\". . Сподели:", "date": "2019.02.25", "title": "КУПИДОН: Йоанна Драгнева потвърди разкритие на ПИК: Имам ново гадже, не страдам за Ненчо"}
{"url": "https://pik.bg/%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-%D1%87%D0%B5%D1%82%D0%B2%D0%BE%D1%80%D0%BD%D0%B8%D1%8F%D1%82-%D1%83%D0%B1%D0%B8%D0%B5%D1%86-%D1%8F%D0%BB-%D0%BE%D1%82-%D1%82%D1%80%D1%83%D0%BF%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D1%81%D0%B8-%D0%B3%D0%B5%D0%BE%D1%80%D0%B3%D0%B8-%D0%B3%D0%B8-%D0%BD%D0%B0%D1%80%D1%8F%D0%B7%D0%B0%D0%BB-news821520.html", "text": "Епилептикът Георги Ранов от Нови Искър, който изкла с брадва баща си Иван, майка си Ирена, брат си Александър и баба си Славка, най-вероятно е ял от труповете им. Това разказват пред столичен седмичник потресени съседи на екзекутираната фамилия. „Два дни поред идваха следователи, патоанатоми, полицаи, санитари… Един от тях ни каза, че намерили някаква тенджера със сварено месо. Правили анализ дали Георги не е ял от труповете. Той отричал, като казвал, че е заклал заек, за да си сготви, но бил напълно неадекватен… Човекът беше потресен. Каза, че такава касапница не е виждал през живота си“, разказва съседка на избитото семейство. Психарят Георги вероятно се е вдъхновявал за ужасяващото престъпление от рецидивиста Росен Ангелов – Горския, който навръх Нова година през 2018-а разстреля пак в Нови Искър 6-членното семейство на любовницата си Кети Кюхова. Това коментират съдебни психолози, ангажирани в процеса срещу 26-годишния младеж. Георги бе задържан в началото на седмицата, след като полицаи отидоха в дома на родителите му и завариха там труповете на цялата фамилия, увити в чаршафи и скрити под леглата и в мазето. Престояли са там дни наред, а някои от телата са сечени на няколко места. Това навежда на мисълта, че е възможно да става дума за проявен канибализъм. Мотивите за убийството всъщност все още не са известни. „При епилептиците се случва често да губят разсъдъка си и да подражават на злодеи, какъвто бе Росен Ангелов, коментират медици. Според тях вероятно състоянието му допълнително се е влошило заради постоянното му седене в интернет, което дори провокирало родителите му да скрият семейния лаптоп. Липсата обаче очевидно е разклатила нервите на Георги и той спретнал кървавата баня. В съда, където бе гледана мярката за неотклонение на Георги, 26-годишният епилептик потърси помощ от Европейския съюз срещу психотропните оръжия. По-рано пред психолози той е твърдял, че е станал жертва на разработка на английските тайни служби МИ-6, които се опитали да го убият точно с психо въздействие от последна генерация. Сподели:", "date": "2019.02.25", "title": "КАСАПНИЦАТА В НОВИ ИСКЪР: Четворният убиец ял от труповете на близките си! Георги ги нарязал и си сварил супа"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D1%83%D0%B4%D1%8A%D0%BB%D0%B6%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%80%D0%B0%D0%B9%D0%BD%D0%B8%D1%8F-%D1%81%D1%80%D0%BE%D0%BA-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D1%89%D0%B5-%D0%B1%D1%8A%D0%B4%D0%B5-%D1%80%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-news822383.html", "text": "AFP, цитирана от \"Фокус\". Председателят на Европейския съвет Доналд Туск определи като „рационално решение“ предложението за удължаване на крайния срок за излизането на Великобритания от структурите на Общността, предава „Вярвам, че в ситуацията, в която сме, удължаването ще бъде рационално решение“, подчерта полският политик на пресконференция след края на срещата на върха между ЕС и арабските държави, в рамките на която проведе среща с министър-председателя на Обединеното кралство Тереза Мей. Сподели:", "date": "2019.02.25", "title": "Доналд Туск: Удължаването на крайния срок за Брекзит ще бъде рационално решение"}
{"url": "https://pik.bg/%D0%BF%D0%B5%D1%81%D0%BA%D0%BE%D0%B2-%D0%BF%D1%83%D1%82%D0%B8%D0%BD-%D0%BD%D0%B5-%D0%B5-%D0%B8%D0%B7%D1%80%D0%B0%D0%B7%D0%B8%D0%BB-%D0%B4%D0%B8%D1%80%D0%B5%D0%BA%D1%82%D0%BD%D0%BE-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B4%D0%B0-%D0%BD%D0%B0%D1%81%D0%BE%D1%87%D0%B2%D0%B0-%D1%80%D0%B0%D0%BA%D0%B5%D1%82%D0%B8-%D0%BA%D1%8A%D0%BC-%D1%81%D0%B0%D1%89-news822376.html", "text": "Руският президент Владимир Путин не е посочвал конкретен географски пункт в изявлението си пред Федералното събрание, когато каза, че Русия е готова да предприеме огледални мерки, ако Щатите разположат ракети със среден и малък обсег в Европа. Това каза говорителят на руския държавен глава Дмитрий Песков, цитиран от ТАСС. „Президентът говори за това, че ако над нашата страна надвисне заплаха и до нейните граници бъдат разположение ракети със среден и малък обсег, насочени към нас, ще се наложи да се вземат огледални мерки и да се насочат нашите ракети не само към мястото на заплахата, но и към онези територии, където се намира центъра за приемане на решения. Моля да обърнете внимание, че президентът не е назовавал нито един географски пункт в тази връзка”, напомни представителят на Кремъл. На 20 февруари Владимир Путин направи ежегодното си обръщение към Федералното събрание, в което засегна редица теми, включително и темата за сигурността. НАТО веднага определи думите на руския президент като заплахи и посочи, че те са недопустими. „НАТО няма намерение да разполага в Европа нови ядрени оръжия с наземно базиране”, каза говорителят на северноатлантическия съюз в отговор на речта на Путин пред руския парламент. Сподели:", "date": "2019.02.25", "title": "Песков: Путин не е изразил директно намерение да насочва ракети към САЩ"}
{"url": "https://pik.bg/%E2%80%9E%D0%B1%D0%BE%D0%BB%D0%BD%D0%B8%D1%86%D0%B0-%D0%B7%D0%B0-%D0%BF%D0%BB%D1%8E%D1%88%D0%B5%D0%BD%D0%B8-%D0%BC%D0%B5%D1%87%D0%B5%D1%82%D0%B0%E2%80%9C-%D0%BE%D1%82%D0%B2%D0%B0%D1%80%D1%8F-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news822318.html", "text": "Кампанията „Болница за плюшени мечета“ ще се проведе за девета поредна година във Варна.. Инициативата е на асоциациите на студентите медици, на студентите по дентална медицина и на студентите по фармация в града в партньорство с Клиниката по педиатрия към университетската болница „Света Марина“ и Алианса на хора с редки болести. Студенти ще покажат на децата, че хората с бели престилки не са толкова страшни, като заедно с тях се погрижат за малките им плюшени приятели, предаде БТА. Малчуганите ще могат да влязат в ролите на хирурзи, зъболекари, фармацевти, както и на други медицински работници, обгрижвайки своите плюшени играчки. „Болницата за плюшени мечета“ отваря врати в Клиниката по педиатрия в УМБАЛ „Света Марина“. Във вторник от 19 ч. в ректората на Медицинския университет „Проф. д-р Параскев Стоянов“ проф. д-р Димитричка Близнакова ще изнесе лекция на тема „Диагностичен дизайн на бъбречните заболявания в детска възраст“. Сподели:", "date": "2019.02.25", "title": "„Болница за плюшени мечета“ отваря във Варна"}
{"url": "https://pik.bg/%D0%B2%D0%B8%D0%BA%D1%82%D0%BE%D1%80%D0%B8%D0%BE-%D0%BF%D0%B0%D0%B2%D0%BB%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D1%82%D0%BD%D0%BE%D1%81%D0%BD%D0%BE-%D0%B4%D0%B5%D1%80%D0%B1%D0%B8%D1%82%D0%BE-%D0%BB%D0%B5%D0%B2%D1%81%D0%BA%D0%B8---%D1%86%D1%81%D0%BA%D0%B0-news822375.html", "text": "Викторио Павлов, който е играл в Левски и ЦСКА, бе гост в актуално студио \"Дерби\", а темата очаквано бе сблъсъкът между двата гранда през изминалия уикенд, завършил с успех с 1:0 за \"сините\". \"До 3-4 години това дерби ще бъде много пошло и неинтересно за публиката. Вчерашният мач показа, че сме далеч от истината. И двата отбора с нищо не показаха, че искат да станат шампиони. Само едно ритане и нищо друго в първите 40 минути. Добре, че стана червеният картон, та се пораздвижиха нещата. Страх, напрежение... Няма лидери, които да поведат отборите. Няма кой да се сбие вътре. И блясъкът на този мач се губи\", заяви Павлов. \"Доста сме далеч от европейците. Вчера и тактически не виждах как могат да се надиграят. Левски имаше лек превес, но пак не показаха лицето, което трябва. Вместо второто полувреме, с човек повече, да излезе и да надиграе тотално ЦСКА, те не показаха, че искат да победят с повече. Майсторски автогол. Сигурно и Станислав Костов нямаше да я насочи така. Колкото и да не са готови юношите, поне знаят какво значат Левски и ЦСКА. Някои от чужденците съм убеден, че дори не знаят, че това е дерби\", добави още треньорът, цитиран от \"Топспорт\". Сподели:", "date": "2019.02.25", "title": "Викторио Павлов с остър коментар относно дербито Левски - ЦСКА"}
{"url": "https://pik.bg/%D0%BF%D0%B8%D1%82%D0%BE%D0%BD-%D0%BF%D1%80%D0%B5%D0%BB%D0%B5%D1%82%D1%8F-%D1%82%D1%80%D0%B8-%D0%BA%D0%BE%D0%BD%D1%82%D0%B8%D0%BD%D0%B5%D0%BD%D1%82%D0%B0-%D1%81%D0%BA%D1%80%D0%B8%D1%82-%D0%B2-%D0%BE%D0%B1%D1%83%D0%B2%D0%BA%D0%B0-news822353.html", "text": "Змия премина през три континента, като пропътува от Австралия до Шотландия в куфар, навита в обувка, предаде ДПА. Петнистият питон, който не е отровен вид, беше открит в обувката на Мойра Боксол, когато тя се завърна от ваканция в Австралия. Жената била много изненадана, когато намерила влечугото в багажа си. Мойра, която е жител на Глазгоу, гостувала на доведения си син в австралийския град Макей в провинция Куинсланд. От направените снимки, предоставени на медиите, станало видно, че питонът бил сменил кожата си по време на дългото пътуване. В Шотландия змията е била поставена под карантина. Сподели:", "date": "2019.02.25", "title": "Питон прелетя три континента, скрит в обувка"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BD%D0%BE-%D1%84%D0%B0%D0%BA%D1%82-%D0%BE%D0%BA%D0%BE%D0%BB%D0%BE-77-%D0%BE%D1%82-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%82%D0%B5-%D0%B2-%D1%81%D0%B0%D1%89-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%81%D0%BE%D1%86%D0%B8%D0%B0%D0%BB%D0%B8%D0%B7%D0%BC%D0%B0-news822449.html", "text": "Washington Examiner Завоят на Демократическата партия на САЩ наляво има силна подкрепа от избирателите либерали, но той би довел фракцията до загуба на президентските избори през 2020 година, пише електронното издание на вестник , като се позовава на последната анкета на Public Opinion Strategies, цитиран от  \"Фокус\". Докато 77% от демократите вярват, че страната ще е по-добре, ако бъде по-социалистическа, мнозинството от гласоподавателите не считат, че това е така (51% срещу 45%), показват данните от изследването. Въпросът бе вкаран в дебата за изборите през 2020-а от президента на САЩ Доналд Тръмп, който заяви в своята реч „За състоянието на Съюза“, че „Америка никога няма да бъде социалистическа страна“. Оттогава, потенциалните кандидати за президент от Демократическата партия имат проблеми със защитата на плановете си за предоставяне на безплатни услуги, като здравеопазването и образованието, както е в социалистическите държави, Някои, като например губернаторът на Вирджиния Тери Макаулиф, предупредиха, че САЩ не могат да си позволят да направят безплатни тези услуги. Новото проучване установи, че ключовите колебаещи се групи, от които и двете страни се нуждаят за изборите през 2020 г., не подкрепят социализма. „Значителна част от ключовите колебаещи се групи за гласуването през 2020 г., като белите жени в предградията (40% са съгласни / 57% не са съгласни), гласоподавателите в 20 ключови президентски щата (42% са съгласни / 54% не са съгласни) и избирателите от предградията (41% са съгласни / 56% не са съгласни ) всички не са съгласни с това изявление“, обясни анализатор на Public Opinion Strategies. Респондентите са помолени да оценят тази позиция: „Сртаната ще бъде по-добре, ако нашите политическа и икономическа системи бяха по-социалистически, включително ако данъците за богатите бяха по-високи, за да се плаща за социални програми и за национализирането на здравеопазването, така че то да е управлявано от правителството, което също ще преразпределя богатството“. Подкрепата на Демократите за социализма изглежда дълбока. Например, Нюхаус установи, че 80% от „осъзнатите“ Демократи (представляват 22% от електората) смятат, че страната ще бъде по-добре политически и икономически, ако е по-социалистическа. В обяснението към анкетата се казва, че „потенциалните избиратели в първичните избори на Демократическата партия са дори по-категорични в подкрепата си за тази позиция. Други ключови изводи от анализа на Newhouse за социализма: Разстоянието между партиите по този въпрос е по-скоро като пропаст. Демократите са съгласни с идеята, че страната ще бъде по-добре, ако политическата и икономическата системи на САЩ са по-социалистически с впечатляващите 77% на 19%, докато Републиканците (14% за, срещу 83% против) и независимите (37% до 56%) категорично не са съгласни. Сподели:", "date": "2019.02.25", "title": "НЕВЕРОЯТНО, НО ФАКТ: Около 77% от демократите в САЩ подкрепят социализма"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%B3%D0%BE-%D1%85%D0%BE%D0%BB%D0%B0%D0%BD%D0%B4%D0%B5%D1%86%D0%B0-%D0%BE%D1%82-%D0%BA%D0%BE%D0%B3%D0%BE%D1%82%D0%BE-%D0%BF%D0%BE%D0%BB%D0%B8-%D0%B3%D0%B5%D0%BD%D0%BE%D0%B2%D0%B0-%D0%BE%D1%87%D0%B0%D0%BA%D0%B2%D0%B0-%D0%B4%D0%B5%D1%82%D0%B5-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news822311.html", "text": "Ето го мистериозният холандец, от когото родната поп звезда Поли Генова ще роди първа рожба буквално до дни! Вече повече от година изпълнителката на \"Героите\" пази в тайни своя избраник, но ПИК се сдоби с негова снимка. Кадарът е \"топъл, топъл\" - направен е в събота вечер в столично заведение, в което Генова се е появила след края на Бъдещите родители се запознали на наградите на БГ Радио в Благоевград. След като стана ясно, че очакват дете, холандецът изостави родината си и дойде в София. Двойката обзаведе свое жилище, в което, естествено, има и детска стая за сина им. През цялата си бременност звездната майка полагала изключителни грижи за тялото си. \"Няма по-прекрасно чувство от това да усетиш как расте малко чудо в теб. Обожавам авокадо! Най-интересното е, че освен извънредно вкусно, се оказва и много полезно за кожата, особено в грижата срещу появата на така наречените стрии. Заедно с други полезни масла от нар, мускусна роза и баобаб - тази напълно безопасна комбинация за бебето е абсолютно достатъчна, за да се чувствам супер в кожата си през тези 8 месеца\", сподели наскоро Поли. благотворителния спектакъл на УНИЦЕФ и Нова тв \"Заедно срещу насилието в училище\". Чаровната блондинка бе сред звездите, които участваха в спектакъла във Военния клуб. На сцената му Поли се появи в нежна рокля в телесен цвят, и макар тя да бе ушита специално за спектакъла и съобразена с положението на певицата, одеждата подчерта огромния й корем. Не е тайна, че Генова очаква момченце. След проявата Поли, гаджето й и още няколко приятели се отбили през ресторант, да хапнат и на по питие. Бащата на бебето е усмихнатият леко брадясал мъж ( ) до Генова. Неотдавна певицата, която се оттегли от менторския стол в \"Гласът на България\" заради бременността си, отрече слуховете, че по народност той е филипинец. Сподели:", "date": "2019.02.25", "title": "ПЪРВО В ПИК: Ето го холандеца, от когото Поли Генова очаква дете (УНИКАЛНА СНИМКА)"}
{"url": "https://pik.bg/%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D0%B2%D1%82%D0%BE%D1%80%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news822445.html", "text": "AFP, цитирана от \"Фокус\". Лейбъристката партия заяви, че е поела ангажимент да подкрепи втори референдум за напускане на Европейския съюз, ако нейният план за Брекзит не бъде одобрен, предава „Ние се ангажираме с.... да предложим или подкрепим поправка в полза на публично гласуване, за да предотвратим вреден консервативен Брекзит в страната“, заяви лидерът на лейбъристите Джереми Корбин в изявление. Сподели:", "date": "2019.02.25", "title": "Лейбъристите ще подкрепят втори референдум за Брекзит"}
{"url": "https://pik.bg/%D1%82%D1%80%D1%8A%D0%BC%D0%BF-%D0%B7%D0%B0%D0%BC%D0%B8%D0%BD%D0%B0-%D0%B7%D0%B0-%D0%B2%D0%B8%D0%B5%D1%82%D0%BD%D0%B0%D0%BC-news822447.html", "text": "Президентският самолет \"Еър форс уан\" излетя от военновъздушната база Андрюс близо до Вашингтон в 17.38 ч. по Гринуич. Тръмп ще се срещне с Ким в Ханой в сряда и четвъртък, осем месеца след първата им среща в Сингапур. Президентът на САЩ Доналд Тръмп замина от Вашингтон за Виетнам за втората си среща на върха с лидера на Северна Корея Ким Чен-ун, предаде БТА, позовавайки се на АФП. Сподели:", "date": "2019.02.25", "title": "Тръмп замина за Виетнам"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%B7%D0%B0-%D0%BF%D0%BB%D1%8F%D1%87%D0%BA%D0%BE%D1%81%D0%B0%D0%BD%D0%B8-1000-%D0%BB%D0%B5%D0%B2%D0%B0-news822344.html", "text": "Момче на 18 години е задържано за кражба на 1000 лева от дом в село Борован. Това съобщиха от ОДМВР – Враца. След оперативно-следствени действия на служители на РУ в Бяла Слатина е установено лицето, откраднало 1000 лева от частен дом в Борован. Деянието е извършено от 18-годишен жител на същото село, който е задържан в РУ Бяла Слатина. Сподели:", "date": "2019.02.25", "title": "Задържаха тийнейджър за плячкосани 1000 лева"}
{"url": "https://pik.bg/%D0%BC%D0%B8%D0%BB%D0%B8%D0%BE%D0%BD%D0%B8-%D0%B6%D0%B5%D0%BD%D0%B8-%D1%81%D0%B0-%D0%B2-%D1%88%D0%BE%D0%BA-%D0%B4%D0%B6%D1%83%D0%B4-%D0%BB%D0%BE%D1%83-%D0%B2%D0%B4%D0%B8%D0%B3%D0%B0-%D1%81%D0%B2%D0%B0%D1%82%D0%B1%D0%B0-news822347.html", "text": "Холивудският чаровник Джуд Лоу е поредният секс символ, който ще премине в редиците на женените мъже. Звездата от сериала \"Младият папа\" планира да сключи брак с дългогодишната си приятелка Филипа Коан. Актьорът ще се врече на психоложката през пролетта на церемония във Франция, на която ще присъстват най-близките им приятели, пише \"Монитор\". Според приятели на 46-годишната звезда той е помолил 22-годишния си син Рафърти, от първия си брак с дизайнерката Сейди Фрост, да му бъде кум. \"Джуд и Филипа са заедно от години - това просто е следващата стъпка\", категорични са техните близки. В списъка с гости ще фигурират имената на някои от близките приятели на Джуд - Джони Лий Милър, Юън Макгрегър, Брад Адамас и Шон Пъртуи. По непотвърдена информация венчавката ще се състои през май, уточнява \"Дейли Мейл\". Сподели:", "date": "2019.02.25", "title": "МИЛИОНИ ЖЕНИ СА В ШОК: Джуд Лоу вдига сватба"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B0%D0%B9-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D0%BC%D0%B5%D0%BB%D0%B5-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%B8-%D0%BC%D0%BE%D0%BB-news822350.html", "text": "Двама мъже са задържани за побой. Това съобщиха от ОДМВР – Плевен. На 24 февруари около 15,00 часа в търговски център в Плевен на площад \"Иван Миндиликов\" е възникнал конфликт между двама мъже. При инцидента 34-годишен от Никопол е нападнал и ударил опонента си – 27-годишен, също от Никопол. Сигнал за нарушението на обществения ред е постъпил във Второ РУ – Плевен, около 15,40 часа. Незабавно са изпратени полицейски служители. При извършване на личен обиск по ЗМВР 34-годишният е оказал яростна съпротива и е ударил с лакът в областта на лицето служител на реда. Мъжът е задържан за срок до 24 часа по Закона за МВР. Образувано е бързо производство. Продължава работа за изясняване на случая. Сподели:", "date": "2019.02.25", "title": "Полицай пострада при меле в плевенски мол"}
{"url": "https://pik.bg/%D1%82%D1%80%D0%B8%D0%BA%D0%BE%D0%B2%D0%B5-%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%BC%D1%80%D0%B0%D0%B7%D0%B8%D0%BC-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%BF%D1%80%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%BF%D0%BE%D0%B4-%D0%BD%D1%83%D0%BB%D0%B0%D1%82%D0%B0-news822293.html", "text": "Ледено начало на седмицата, в която свършва февруари и започва март. Със сигурност ще са ви от полза съветите, особено, ако колата ви пали трудно, или колкото и да опитвате, не успявате да отворите замръзналата й врата. \"Зимният пакет е много важен, т.е. трябва да сме си сменили гумите, но въпреки че сме към края на зимата, не трябва да избързваме с летните гуми\", каза експертът по автомобили Филип Лазаров пред Нова телевизия. Лазаров обясни, че първият набор с инструменти, с който трябва да започнем рано сутрин, е да използваме шапката и ръкавиците. \"При минусови температури не трябва да напъвате пластмасовите неща. Ако е сгънато огледалото, внимавайте, защото ако го разгънете, може да се счупи. При дръжките трябва да сте си ги подготвили със спрейове или мазили, които го има навсякъде\", добави Лазаров. Той уточни, че оплътненията трябва да бъдат намазани, като задължително условие е колата да бъде измита през деня. Сподели:", "date": "2019.02.25", "title": "ТРИКОВЕ: Как да размразим колата си при температури под нулата"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%81%D1%82%D0%B5%D1%84%D0%B0%D0%BD-%D1%88%D0%B0%D1%80%D0%BB%D0%BE%D0%BF%D0%BE%D0%B2-2-%D0%B3%D0%BE%D0%B4%D0%B8%D0%BD%D0%B8-%D0%B6%D0%B8%D0%B2%D1%8F%D0%BB-%D0%BD%D0%B0-%D0%BF%D1%80%D0%B0%D0%B3%D0%B0-%D0%BD%D0%B0-%D1%81%D0%BC%D1%8A%D1%80%D1%82%D1%82%D0%B0-news822033.html", "text": "Хотелиерът и един от най-богатите българи Стефан Шарлопов е живял с мисълта, че всеки ден може да му е последен в продължение на две години. Месеци преди да издъхне, при едно от посещенията си в болница, лекарите установили, че сърцето на милионера е много зле. Лошите прогнози на медиците обаче бизнесменът не споделил със своята съпруга Бояна Шарлопова, за да не я тревожи. Знаел, че ако тя е наясно с диагнозата, няма да го остави на мира, докато не намали темповете и остави задълженията на заден план за сметка на здравето си. И така, неглижирайки проблема, собственикът на империята \"Шарлопов груп\" почина от сърдечна недостатъчност в нощта на 4 срещу 5 януари миналата година. Часове преди смъртта си хотелиерът изпратил пророчески есемес на половинката си. \"Получих го в 10 часа сутринта... Беше сякаш като за сбогуване: \"Пращам ти целия позитивизъм на света. Ти си едно прекрасно жълто пиленце и си създадена да носиш любов на хората. Бъди себе си, бъди щастлива\", върна се към фаталния ден вдовицата на Шарлопов - Бояна. Предната вечер Стефан се оплакал от високо кръвно. Споделил на Бояна, че го боли главата, но взел хапче и когато налягането се нормализирало, съпрузите, успокоени, заспали. \"Имахме навик да се гушкаме сутрин. Казах му \"Стефче, Стефче...\", сложих глава на рамото му и усетих студенина, която няма да забравя никога. Едва се събрах, не си спомням как се обадих на шофьора, как станах и направих закуска на децата. Той беше целият ми свят. Липсва ми най-много в моментите, в които се смеехме като деца, ей така, без причина, без нищо\", споделя още овдовялата жена. След смъртта на Шарлопов тя и най-голямата му дъщеря Ева поеха управлението на империята. Бояна не крие, че е имала възможност да продаде бизнеса на съпруга си, но не го е сторила. Двете дами успешно надграждат постигнатото от Стефан - миналата година те реновираха и разшириха някои от хотелите му. Сподели:", "date": "2019.02.25", "title": "РАЗКРИТИЕ: Стефан Шарлопов 2 години живял на прага на смъртта"}
{"url": "https://pik.bg/%D1%86%D0%B2%D0%B5%D1%82%D0%BD%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%B2%D0%B5%D1%82%D0%BE%D1%82%D0%BE-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B8%D0%B7%D0%B4%D0%B0%D0%B4%D0%B5-%D0%BA%D0%BE%D0%B3%D0%B0-%D0%B3%D0%B5%D1%80%D0%B1-%D0%BE%D0%B1%D1%8F%D0%B2%D1%8F%D0%B2%D0%B0-%D0%BB%D0%B8%D1%81%D1%82%D0%B0%D1%82%D0%B0-%D1%81%D0%B8-%D1%81-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-%D0%B7%D0%B0--news822443.html", "text": "Листата на ГЕРБ с кандидати за евродепутати ще бъде обявена официално в края на идния месец - по всяка вероятност на 31 март. Това коментира в Русе заместник-председателят на ГЕРБ и председател на парламентарната група на партията Цветан Цветанов. Той каза още, че в средата на април ще бъде представена и платформата на ГЕРБ за предстоящите евроизбори. \"Виждаме, че неформалният лидер в лицето на президента на страната Румен Радев, призовава избрания лидер на БСП да прибере цялата парламентарна група в парламента. Те вече два пъти излизаха, два пъти се връщаха. И никой не разбра кога се върнаха, но всички разбраха кога излязоха. Сега по същия начин всички разбраха за третия опит, но надали ще разберат какъв ще бъде мотивът за връщането отново в парламента“, коментира той. Политическа партия ГЕРБ ще приеме ветото на президента и ще гласува законодателен пакет, предложен от партията, с който ще бъдат върнати преференциите, каза още заместник-председателят и председател на парламентарната група на партията Цветан Цветанов. „ ГЕРБ никога не е правила опити за ограничаване на политически права “, категоричен бе Цветанов в Русе, където тази вечер проведе работна среща с областната структура на партията. Сериозен опит за намиране на авариен вход за БСП към парламента. Така коментира Цветан Цветанов призива на президента към БСП да се върнат в народното събрание за дебатит е и гласуването на промените в Изборния кодекс: Цветанов не скри, че ГЕРБ се чувства комфортно в отсъствието на БСП и ще се възползва от възможността по време на петъчния контрол да задава въпроси, за да се чуят политиките, които провежда правителството на национално и местно ниво. „Нека погледнем, когато сме в област Русе, за да видим какво се случи през всички тези години от управлението на политическа партия ГЕРБ в шест от осемте общини. Те са развиват изключително успешно, те се възползват максимално от европейската солидарност и какво можем да констатираме и да кажем на нашите приятели и колеги от БСП? Когато ГЕРБ управлява, Европа ни чува. Ние управляваме и Бяла, Сливо поле, и Борово, Иваново, Ценово и Русе. Това са общини, които дадоха едно друго развитие на региона и аз съм убеден, че това ще даде възможност и за много бъдещи инвестиции, които пък ще могат да дадат възможност на много хора да се реализират“, допълни Цветанов. Сподели:", "date": "2019.02.25", "title": "Цветнов коментира ветото на президента, издаде кога ГЕРБ обявява листата си с кандидати за евродепутати"}
{"url": "https://pik.bg/35-%D0%BA%D0%B3-%D0%B5%D0%BA%D1%81%D1%82%D0%B0%D0%B7%D0%B8-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-news822305.html", "text": "Над 35 кг екстази са задържани на МП \"Капитан Андреево\" при проверка на автобус. Това съобщиха от пресцентъра на Агенция „Митници“. На 21 февруари около 22,30 часа на трасе „Изходящи леки коли и автобуси“ пристига автобус с турска регистрация, пътуващ от Румъния през България за Турция. Шофьорът и пътниците не са декларирали лични вещи, стоки и валутни ценности. По метода „анализ на риска“ митническите служители селектират превозното средство за щателна митническа проверка. При нея в естествени кухини на автобуса са открити 18 пакета с розови, сини, оранжеви, жълти, кафяви хапчета. При полеви наркотест хапчетата са дали положителен резултат за екстази. Общото количество на откритото наркотично вещество е 35,160 кг на стойност по цени за нуждите на съдопроизводството - 1 125 120 лева. Шофьорът на автобуса – турски гражданин, е задържан за 72 часа. Образувано е досъдебно производство под надзора на Окръжна прокуратура - Хасково. Сподели:", "date": "2019.02.25", "title": "35 кг екстази са задържани на \"Капитан Андреево\""}
{"url": "https://pik.bg/%D1%88%D0%B0%D1%88-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%87%D1%83%D0%BA%D0%BD%D0%B0-%D0%B1%D0%B8%D0%BB%D1%8F%D1%80%D0%B4-%D1%81-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D0%B2%D0%B8%D0%B4%D0%B5%D0%BE-news822359.html", "text": "Премиерът на Великобритания Тереза Мей игра билярд с италианския си колега Джузепе Конте. Неформалната среща между двамата политици стана по време на срещата на върха на страните от ЕС и Лигата на арабските страни в Египет. \"Мен ме подкрепят, но тук явно ще се изложа. Ще ви се наложи да ми покажете как става\", заяви Мей преди началото на играта. Сподели:", "date": "2019.02.25", "title": "ШАШ: Тереза Мей чукна билярд с италианския премиер (ВИДЕО)"}
{"url": "https://pik.bg/%D0%B2%D1%8A%D0%BF%D1%80%D0%B5%D0%BA%D0%B8-%D1%82%D1%80%D0%B8%D1%83%D0%BC%D1%84%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D1%82%D0%B0%D0%B4%D0%B8%D0%BE%D0%BD---%D1%81%D0%B8%D0%B3%D0%BD%D0%B0%D0%BB%D0%BD%D0%B0-%D0%BB%D0%B0%D0%BC%D0%BF%D0%B0-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news822357.html", "text": "Левски победи ЦСКА с 1:0 в голямото дерби на 23-ия кръг на Първа лига. По този начин \"сините\" застигнаха по точки \"червените\" и доближиха на само 5 пункта временния лидер в подреждането Лудогорец. Въпреки добрия изминал уикенд за гранда от \"Герена\", тимът определено няма нужда от каквото и било подценяване на ситуацията в шампионата, напротив. За Левски, тази неделя, предстои ново дерби. Този път от 17:30 часа срещу Славия. \"Белите\" не са от най-любимите съперници за тима от \"Герена\". Славия също така се намира в период от 2 поредни победи с по 3 отбелязани гола. Вратарят Николай Михайлов пък няма да може да вземе участие във въпросния мач, гласи информация на \"Спортал\". Със сигурност аут за двубоя с \"белите\" е Валери Божинов, който е с подут глезен. Живко Миланов пък е по въпрос, а капитанът на \"сините\" Иван Горанов е наказан заради натрупани жълти картони. Левски пък така и не стигна до попадение във второто полувреме на Вечното дерби, въпреки, че игра с човек повече през втората част на сблъсъка, отваряйки дискусии относно състоянието си в атакуващ план. Така подопечните на Георги Дерменджиев ще имат нужда от пределна мобилизация, в търсене на затвърждаване на победата срещу ЦСКА - с успех в следващия кръг в друг важен спор, този път с \"белите\". Сподели:", "date": "2019.02.25", "title": "Въпреки триумфа на Националния стадион - сигнална лампа за \"сините\""}
{"url": "https://pik.bg/%D0%B2%D1%83%D1%87%D0%B8%D1%87-%D0%BF%D1%80%D0%B8%D0%B7%D0%BE%D0%B2%D0%B0-%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%82%D0%B5-%D1%81%D1%8A%D1%80%D0%B1%D0%B8-%D0%B4%D0%B0-%D0%BD%D0%B5-%D0%BF%D0%BE%D1%81%D1%82%D1%8A%D0%BF%D0%B2%D0%B0%D1%82-%D0%B2-%D0%B0%D1%80%D0%BC%D0%B8%D1%8F%D1%82%D0%B0-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-news822453.html", "text": "Regnum, цитиран от \"Фокус\". На среща с представители на „Сръбска листа“ – сръбска политическа партия в Косово, лоялна на Белград – президентът на Сърбия Александър Вучич призова косовските сърби да не постъпват на служба в армията на Косово. За това съобщава руската агенция „Сърбия и сърби не трябва да действат едни срещу други“, заяви Вучич. Както съобщава албанската новинарска агенция Abcnews, на срещата Вучич заявил също, че за пръв път е чул от жителите на Грачаница, че местните хора са изправени пред сериозни проблеми с доставките на храна. Според Вучич причината за прекъсването на доставките е 100 процентовите мита върху стоки от Сърбия. „Нашата задача е да се борим и ние се борим за нашите хора“, каза Вучич. „Нека хората мислят, че сърбите са слаби, тъй като не заплашват и не викат, но сърбите са по-силни отколкото си мислят другите“. Вучич призова сърбите в Косово да се грижат за собствената си сигурност, а не за храната си, защото според него в Косово всеки сърбин е в опасност. Сподели:", "date": "2019.02.25", "title": "Вучич  призова косовските сърби да не постъпват в армията на Косово"}
{"url": "https://pik.bg/%D0%BE%D1%89%D0%B5-4-%D1%81%D0%BB%D1%83%D1%87%D0%B0%D1%8F-%D0%BD%D0%B0-%D0%BC%D0%BE%D1%80%D0%B1%D0%B8%D0%BB%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news822452.html", "text": "През почивните дни са регистрирани четири нови случая на заболели от морбили в Благоевградско. Това съобщават от местната РЗИ, цитирани от Нова тв. В Инфекциозното отделение на МБАЛ – Благоевград са приети 38-годишна жена от Разлог и две деца на 3-годишна възраст. Четвъртият случай е на млада жена от Разлог. До момента са издирени 335 контактни лица. От Здравната инспекция в Благоевград съобщиха още, че продължават проверките в здравните кабинети в детските градини и училищата, относно имунизационния статус на децата. Извършени са епидемиологични проучвания на новорегистрираните случаи и са предприети мерки спрямо контактните лица. Продължава и издирването на хора, били в контакт с болни деца. Сподели:", "date": "2019.02.25", "title": "Още 4 случая на морбили в Благоевград"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B5%D0%BD-%D1%82%D1%80%D0%B8-%D0%B6%D0%B5%D0%BD%D0%B8-%D0%B2-%D0%B4%D0%BE%D0%B1%D1%80%D0%B8%D1%87-%D0%BF%D1%80%D0%BE%D0%BF%D0%B8%D1%89%D1%8F%D1%85%D0%B0-%D0%BE%D1%82-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%B8-news822358.html", "text": "Три жени в Добрич само за ден попаднаха в клопката на телефонни измамници, съобщиха от областната дирекция на МВР. Една от пострадалите - на 86 години, е дала 1000 евро, 2000 лева, 500 щатски долара и около пет грама златни накити. Измамени са били и 77-годишна и 78-годишна жена, от които злосторниците са взели 6800 и 3165 лева. И трите жени са обяснили в полицията как непознат мъж ги убедил по телефона, че търси съдействието им в полицейска акция за залавянето на телефонни измамници. Полицията издирва извършителите в досъдебно производство. Сподели:", "date": "2019.02.25", "title": "САМО ЗА ДЕН: Три жени в Добрич пропищяха от ало измами"}
{"url": "https://pik.bg/%D1%82%D0%B5%D1%81%D0%BB%D0%B0-%D0%BD%D0%B0%D0%BF-%D0%B7%D0%B0%D0%BF%D0%B5%D1%87%D0%B0%D1%82%D0%B0-200-%D0%BE%D0%B1%D0%B5%D0%BA%D1%82%D0%B0-%D0%B7%D0%B0-%D0%BD%D0%B5%D0%B8%D0%B7%D0%B4%D0%B0%D0%B4%D0%B5%D0%BD%D0%B8-%D0%BA%D0%B0%D1%81%D0%BE%D0%B2%D0%B8-%D0%B1%D0%B5%D0%BB%D0%B5%D0%B6%D0%BA%D0%B8-news822362.html", "text": "От началото на зимния туристически сезон фискалният контрол на НАП извършва масови проверки в зимните курорти и областните градове, като на някои места в страната патрулират униформени служители. Фискалните агенти използват специален софтуер за наблюдение от разстояние на оборотите на определени рискови търговци, чиито приходи значително се различават от обичайните за съответния бранш и територия. \"Засилваме контрола в зимните курорти и централните части на областните градове. Запечатването на обекти за срок до 1 месец е тежка и неприятна мярка за търговците, която обаче може да бъде избегната с издаване на касова бележка за всяка покупка“ каза директорът на \"Фискален контрол“ в НАП Спас Шишков по повод проверките. Над 200 търговски обекти – магазини, барове, дискотеки, спортни клубове, хотели, бензиностанции и дори ветеринарна клиника са били запечатани от звеното \"Фискален контрол“ на НАП от началото на годината. Според действащото законодателство неиздаването на касова бележка е основание за запечатване за срок до един месец, припомнят от НАП. Освен временното затваряне на обектите, на собствениците им са наложени и глоби, достигащи до 2000 лв. за всяко нарушение, напомниха още от приходната агенция. Сподели:", "date": "2019.02.25", "title": "ТЕСЛА: НАП запечата 200 обекта за неиздадени касови бележки"}
{"url": "https://pik.bg/%D1%81%D1%8A%D0%B4%D1%8F%D1%82-%D0%B1%D0%B0%D0%BD%D0%B4%D0%B0-%D0%B7%D0%B0-%D0%BF%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-%D0%B8-%D0%BF%D0%B0%D0%B7%D0%B0%D1%80%D1%83%D0%B2%D0%B0%D0%BD%D0%B5-%D1%81-%D1%87%D1%83%D0%B6%D0%B4%D0%B8-%D0%BA%D0%B0%D1%80%D1%82%D0%B8-news822365.html", "text": "В Окръжен съд - Добрич, е започнало дело срещу двама младежи, обвинени в неправомерно ползване на данни от чужди банкови карти и мъж, подведен под отговорност за пране на пари, съобщиха от пресцентъра на съда. Подсъдими са 21-годишен младеж с инициали Н.Г. от София, 23-годишен с инициали Д.Д. от Добрич и неговият баща - 52-годишен с инициали И.Д. Срещу двамата младежи е повдигнато обвинение за това, че в периода септември - октомври 2013 г., при условията на продължавано престъпление, са пазарували онлайн, като използвали номерата на банкови карти, издадени от банки в Канада и САЩ, без съгласието на титулярите им. Прокуратурата твърди, че подсъдимият столичанин е направил две поръчки на обща стойност 3356,28 лева, а добричлията пет - на стойност 2455,58 лева. Поръчвани били преносими компютри, часовници, смартфон, периферия за компютър. Младежът от Добрич е подведен под отговорност и за това, че от 12 до 13 октомври 2013 г., на преносимия си компютър, през програмата Скайп, е съхранявал и предоставил на друго неустановено до момента лице информация за номерата на 34 валидни банкови карти и данни за титулярите им. Срещу третия подсъдим е повдигнато обвинение за пране на пари. Прокуратурата твърди, че той е получил два парични превода в общ размер на 943 лв., за които е предполагал, че са придобити чрез престъпление. Според обвинителния акт подсъдимите младежи се запознали в интернет и започнали често да общуват. Добричлията имал достъп до сайт, от който вземал данни за кредитни карти на различни лица от чужбина, и с тези данни пазарувал онлайн. Под въздействие на разговорите си с него и споделеното от други потребители в мрежата, софиянецът решил да направи същото. При поръчките той използвал данни на платежни инструменти, до които получил достъп чрез интернет от неустановено при разследването лице. Към датата на извършване на престъплението той е бил непълнолетен, но според прокуратурата е можел да разбира свойството и значението на извършеното и да ръководи постъпките си. Държавното обвинение твърди още, че бащата на младежа от Добрич е знаел, че синът му има достъп до незаконни средства, защото в дома им се получавали скъпи стоки, за които младежът не разполагал с пари, тъй като бил ученик. От разговор със сина си мъжът разбрал, че той има достъп до данни за кредитни карти на чужденци и с тези данни може да се пазарува чрез интернет. Разбрал още, че в сайтовете за електронна търговия съществува опция за отказ на доставката, при която парите, заплатени за покупката, се възстановяват по сметка на клиента. Синът му обаче нямал собствена банкова сметка, нито банкова карта, по която можел да получава средства от отказани поръчки. Бащата предоставил данните от собствените си банкови сметки и му разрешил да ги използва. Според обвинението впоследствие към сметките на бащата били насочени 943 лв., придобити от отказани поръчки. Разследването на деянията започнало, след като от електронния магазин, от който младежите пазарували, забелязали, че поръчаната стока се заплащала чрез банкови карти, собственост на чужди граждани, след което се доставяла на едни и същи адреси в Добрич и София. Производството е образувано по обвинителен акт на Софийска градска прокуратура, но се гледа в Добрич, защото повдигнатите обвинения срещу двамата добричлии са по-многобройни и по-тежки. Делото срещу тях ще се гледа задочно, тъй като двамата са напуснали страната, няма данни за завръщането им и местонахождението им е неизвестно. В задочното производство те ще бъдат представлявани от служебни защитници. Процесът ще премине по общия ред, с разпит на всички свидетели и вещи лица. Следващото съдебно заседание е насрочено за 22 март 2019 г. от 10,00 часа. Сподели:", "date": "2019.02.25", "title": "Съдят банда за пране на пари и пазаруване с чужди карти"}
{"url": "https://pik.bg/%D0%BF%D1%80%D0%B5%D0%BA%D1%80%D0%B0%D1%82%D0%B8%D1%85%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BB%D1%8E%D0%BA-%D0%B1%D0%B5%D1%81%D0%BE%D0%BD-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-news822451.html", "text": "\"Люк Бесон е удовлетворен от решението на прокуратурата да остави без последствия обвиненията на Санд Ван Рой, които той винаги е отхвърлял\", заяви неговият адвокат. Решението идва след щателно 9-месечно разследване. В средата на месец май м.г. бе оповестено, че 27-годишната Ван Рой е подала оплакване в полицейски участък в Париж, заявявайки, че 59-годишният Бесон я е изнасилил. По думите ѝ, това се случило по време на срещата ѝ с него в хотел \"Бристол\", недалеч от Елисейския дворец. Бесон сипал наркотици в чая ѝ и след като загубила съзнание, я изнасилил. Когато по-късно се събудила и си спомнила какво се е случило, се обадила в полицията. Оказа се обаче, че резултатите от направения в края на месец май м. г. токсикологичен анализ на кръвта й са отрицателни. Парижки съд прекрати съдебното дело за предполагаемото изнасилване на белгийско-холандската актриса Санд Ван Рой от сценариста, режисьор и продуцент Люк Бесон, съобщиха световните информационни агенции. Сподели:", "date": "2019.02.25", "title": "Прекратиха делото срещу Люк Бесон за изнасилване"}
{"url": "https://pik.bg/%D0%BD%D0%BE%D0%B2%D0%BE-20-%D1%81%D0%BB%D0%B5%D0%B4-%D1%81%D0%BB%D1%83%D1%85%D0%BE%D0%B2%D0%B5%D1%82%D0%B5-%D0%B7%D0%B0-%D1%80%D0%B0%D0%B7%D0%B4%D1%8F%D0%BB%D0%B0-%D1%81-%D0%B3%D1%80%D0%B8%D1%88%D0%BE-%D1%80%D0%B5%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%BD%D0%B8%D0%BA%D0%BE%D0%BB-%D1%88%D0%B5%D1%80%D1%86%D0%B8%D0%BD%D0%B3%D0%B5%D1%80-%D1%88%D0%BE%D0%BA%D0%B8%D1%80%D0%B0---%D0%BF%D0%BE%D0%BF-%D0%B4%D0%B8%D0%B2%D0%B0%D1%82%D0%B0-news822413.html", "text": "Никол Шерцингер отново повдигна въпросителни около сложните й отношения с ракета номер 1 на България Григор Димитров. В последно време двамата спряха да публикуват общи снимки и да се появяват заедно на събития. Не мина дълго време и веднага се заговори, че са разделени, а певицата бързо бе спрегната с няколко известни хубавци. Последната активност на двамата в социалните мрежи обаче бързо може да обори подозренията и да се окаже, че слуховете за раздялата им са силно преувеличени. Димитров публикува снимка с един от добрите си приятели - графити артиста Ретна. Един от първите коментари под фотоса е точно на вокалистката на \"Pussy Cat Dolls\", която написа \"Обичам те\", придружено от емотикон с целувка, забеляза \"Монитор\". Не става ясно дали посланието е към Димитров или към художника, който също и е близък приятел. Ако бяха разделени обаче, логиката води към това, че би пуснала коментара си под снимка, на която Гришо го няма. Сподели:", "date": "2019.02.25", "title": "НОВО 20: След слуховете за раздяла с Гришо, реакцията на Никол Шерцингер шокира - поп дивата още обича ракета №1 на България (СНИМКА)"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BA%D0%BE%D0%BB%D0%B5%D1%82-%D1%81-1200-%D0%BA%D1%83%D1%82%D0%B8%D0%B8-%D1%86%D0%B8%D0%B3%D0%B0%D1%80%D0%B8-%D0%B7%D0%B0-%D0%B0%D0%BD%D0%B3%D0%BB%D0%B8%D1%8F-news822349.html", "text": "Колет с цигари, изпратен от България за Англия, задържаха митнически служители от ГД „Митническо разузнаване и разследване“ при проверка на 18 февруари 2019 г. Това съобщиха от пресцентъра на Агенция „Митници“. Кашонът с тегло 30 килограма съдържал 200 броя кутии (4000 къса) цигари Marlboro Gold, облепени с български бандерол, и 1000 броя кутии (20 000 къса) цигари Karelia Slims, без бандерол. Цигарите с общо количество 1200 кутии или 24 000 къса са иззети, работата по административното производство продължава. В последната година изпращането с куриерски пратки на цигари към държави от Европейския съюз, където цените са много по-високи, зачестява като практика, но обикновено тютюневите изделия са редовно закупени от търговската мрежа на дребно и са в по-малко количество. Сподели:", "date": "2019.02.25", "title": "Спипаха колет с 1200 кутии цигари за Англия"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%89%D1%80%D0%B0%D0%BA%D0%B0%D1%82-%D0%BB%D0%B8-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8%D1%82%D0%B5-%D0%BE%D0%BA%D0%BE%D0%BB%D0%BE-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B0%D0%BA%D0%BE-%D0%BD%D0%B5-%D0%BF%D0%BB%D0%B0%D1%82%D0%B8-%D0%B3%D0%B0%D1%80%D0%B0%D0%BD%D1%86%D0%B8%D1%8F%D1%82%D0%B0-%D0%B5%D0%BC%D0%B0%D0%BD%D1%83%D0%B8%D0%BB-%D0%B9%D0%BE%D1%80%D0%B4%D0%B0-news822415.html", "text": "\"Когато някой не си внесе гаранцията, следва задържане под стража. Максималният срок за плащането по закон е 15 дни. Навремето аз бях посъветвал един познат да не си внася гаранцията заради една измислена висока гаранция от Никола Филчев. Казах му да влезе в ареста и да поиска извинение. Но той си плати гаранцията и всичко приключи\", каза пред ПИК бившият МВР министър Емануил Йорданов, сега адвокат. Според него законът е еднозначен по казуса с неплащането на гаранцията, който се създава, според информация на медията ни, около Елена Йончева. Припомняме, че пред ПИК социалисти разкриха, че депутатката обмисля да не плати 20 хил. лв. и така да принуди спецсъда да нареди ареста й, за да се превърне в мъченица ( \"От делото няма да излезе нищо, защото то е измислено. Тя трябва да знае какъв е произходът на парите, които получава. Но те са от банка, в която тогава държавата си държеше парите\", поясни Емануил Йорданов. ПИК се свърза и с адвоката на Елена Йончева по делото Васил Василев. Той обаче заяви, че няма да коментира нищо по темата и побърза да затвори телефона на наш репортер с пожелание за приятна работа. Сподели:", "date": "2019.02.25", "title": "САМО В ПИК: Щракат ли белезниците около Елена Йончева, ако не плати гаранцията? Емануил Йорданов категоричен: Трябва да я задържат под стража! Адвокатът й Васил Василев мълчи..."}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BF%D1%80%D0%B8%D0%B1%D1%80%D0%B0-%D1%82%D1%80%D0%B8-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%BE%D1%81%D1%82%D0%B0%D0%B2%D0%B5%D0%BD%D0%B8-%D0%B1%D0%B5%D0%B7-%D0%BD%D0%B0%D0%B4%D0%B7%D0%BE%D1%80-%D0%B2-%D0%BC%D0%B0%D0%B4%D0%B0%D0%BD-news822302.html", "text": "В изпълнение за Закона за закрила на детето и Наредбата за условията и реда за предоставяне на полицейска закрила на детето, със заповед на началника на полицията в миньорския град е предоставена полицейска закрила на три момичета, съобщават ОДП-Смолян. След приключване на работата с тях от страна на служители от социалните служби, на децата е предоставена полицейска закрила и са отведени при майка си в с. Кьосево, общ. Кърджали. Извършва се проверка за причините за оставяне на момичетата без надзор и не полагането на грижи от страна на родителите. Основната версия е, че децата са оставени в Мадан да просят. Три деца са били оставени без надзор и без пълнолетен придружител в Мадан. Момичетата на 9,10 и на 12 г. са от кърджалийското село Кьосево. Сподели:", "date": "2019.02.25", "title": "Полицията прибра три момичета, оставени без надзор в Мадан"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D0%B4%D0%B0%D0%BC%D0%B8-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BD%D0%B0%D1%81%D0%BB%D0%B0%D0%B4%D0%B8%D1%82%D0%B5-%D0%BD%D0%B0-%D1%81%D0%B5%D0%BA%D1%81%D0%B0-%D0%B7%D0%B0-%D0%B5%D0%B4%D0%BD%D0%B0-%D0%BD%D0%BE%D1%89-news822263.html", "text": "Сексът е много приятно изживяване и дори да нямате постоянен партньор до себе си, не трябва да се лишавате от него. Това не означава да спите с всеки, който ви намигне, но дори и да помачкате чаршафите с някого за една нощ и после да не го видите повече, не трябва да изпитвате угризения, пише \"Тялото\". И за да бъде изживяването ви наистина незабравимо и без негативни последствия, имайте предвид следното: - Тъй като става въпрос за непознат мъж, е хубаво да информирате някого (приятелка, сестра) къде отивате. Ако трябва дори се разберете да ѝ пишете през час, за да е сигурна, че сте добре. - Не водете мъжа у вас, по-добре да не знае къде живеете. Колкото и да е секси и да изглежда безобиден, по-добре не му показвайте дома си. - Не ходете у тях! Отново, не знаете къде живее и с какво се занимава. Може да се окаже някой психопат, който да се развихри на собствен терен. - Бъдете в кондиция – не прекалявайте с алкохола и не ползвайте други опиати. Те ще притъпят усещането, а и така ставате по-лесно контролируема от другия. Кондомите са задължителни! Може да се опита да ви увещава да ги пропуснете, не се хващайте. Дори да пиете противозачатъчни, те не ви спасяват от болести, предавани по полов път. - От един секс едва ли ще се влюбите лудо, но ако изживяването наистина е много хубаво, има потенциална опасност да повярвате, че имате някаква специална връзка. По-добре за вас е да подходите без никакви очаквания и предварително да си набиете в главата, че това е само секс. - В някои ситуации може да се превърне в нещо повече, но това не става ясно от първия секс, а се случва по-нататък във времето. Това е най-важното правило! Бъдете уверена в себе си, забравете комплексите – все пак го правите с идеята, че повече няма да се видите. Освен това можете да експериментирате и да поискате неща, които до момента не сте изживявали с други мъже. Нищо чудно тази вечер да се превърне в най-добрият секс в живота ви. Нощта е надминала очакванията ви и сте на седмото небе от щастие. Не се отпускайте, не мечтайте. Време е да си тръгвате. Направете го с финес. Не се изнизвайте по терлици. Дори да спи, просто го бутнете и му кажете чао. Ако се разбуди, опитайте да сте мила, но не прекалено фамилиарна. Клишетата влизат в употреба: „Изкарах страхотна вечер/нощ. Благодаря ти!“ е добра финална реплика. Ако по някаква случайност и двамата сте изпитали нещо повече и той поиска да ви види пак (не го предполагайте изначално), той ще ви поиска телефона или ще ви ангажира в диалог, в който да уточни намеренията си за последвала среща. Вече от вас зависи как ще процедирате занапред. Сподели:", "date": "2019.02.25", "title": "САМО ЗА ЖЕНИ: Дами, ето как да се насладите на секса за една нощ"}
{"url": "https://pik.bg/%D0%BA%D0%BB%D1%8E%D1%87%D0%BE%D0%B2%D0%B8-%D1%80%D0%BE%D0%BA%D0%B0%D0%B4%D0%B8-%D0%B2-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B3%D0%B0%D0%B7%D0%BF%D1%80%D0%BE%D0%BC-news822373.html", "text": "Александър Медведев е освободен от поста заместник-председател на управителния съвет на \"Газпром\", съобщават от руския газов холдинг, предаде ТАСС. Валерий Голубьов също е освободен от поста заместник-председател на управителния съвет на холдинга. Всеволод Черепанов е освободен от длъжността началник на департамент 307 (който контролира добива на газ, газов кондензат и петрол). Той продължава работа на друга длъжност в \"Газпром\". Черепанов е член на управителния съвет от 2010 година. В съобщението се посочва, че Медведев ще се съсредоточи към дейността на международния делови конгрес и работата във футболния клуб \"Зенит\", където е назначен за президент и генерален директор в петък. Сподели:", "date": "2019.02.25", "title": "Ключови рокади в управлението на \"Газпром\""}
{"url": "https://pik.bg/%D0%B5%D1%81-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%B8%D0%B7%D0%B1%D1%8F%D0%B3%D0%B2%D0%B0%D0%BD%D0%B5-%D0%BD%D0%B0-%D0%B2%D1%8A%D0%BD%D1%88%D0%BD%D0%B0-%D0%B2%D0%BE%D0%B5%D0%BD%D0%BD%D0%B0-%D0%BD%D0%B0%D0%BC%D0%B5%D1%81%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news822420.html", "text": "Европейският съюз призова днес за \"избягване на военна намеса\" във Венецуела и е в контакт с всички страни, участващи в настоящата криза, съобщи говорителката на върховния представител на ЕС по външните работи и сигурността Федерика Могерини, цитирана от Франс прес. \"Трябва да се избегне военна намеса\", каза днес Мая Кочиянчич на редовния брифинг на Европейската комисия, докато венецуелският опозиционен лидер Хуан Гуайдо обсъжда в Богота с американския вицепрезидент Майк Пенс и съюзниците си от Групата от Лима мерки за принуждаване на президента на Венецуела Николас Мадуро да напусне властта. Позицията на ЕС беше определена от външните министри на общността на среща миналия понеделник в Брюксел. \"Изключихме категорично всякаква подкрепа на ЕС или приемане на военна ескалация във Венецуела\", обяви Могерини след срещата. \"Предупредихме ясно, че няма да подкрепим и че ще осъдим твърдо всяка външна военна намеса\", предупреди вчера ръководителят на испанската дипломация Жозеп Борел в интервю за агенция ЕФЕ. Европейският съюз призовава за \"мирно и демократично решение във Венецуела, което очевидно изключва използването на сила\" и работи в тази посока в международната контактна група, каза днес говорителката на Могерини. Кочиянчич каза още, че на 28 февруари ЕС ще обсъди провеждането на нова министерска среща на контактната група за положението във Венецуела, предаде ТАСС. Датата за нея още не е уточнена. Сподели:", "date": "2019.02.25", "title": "ЕС призова за избягване на външна военна намеса във Венецуела"}
{"url": "https://pik.bg/%D0%BD%D0%B0%D1%81%D0%B0-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%E2%80%9E%D0%BF%D1%8A%D1%80%D0%B2%D0%B8%D1%8F%D1%82-%D1%87%D0%BE%D0%B2%D0%B5%D0%BA%E2%80%9C-%D0%B7%D0%B0-%D0%BE%D1%81%D0%BA%D0%B0%D1%80%D0%B0-news822332.html", "text": "Американското космическо ведомство поздрави екипа на филма \"Първият човек\" за получения Оскар за визуални ефекти, предаде ТАСС. Агенцията цитира пост на НАСА в Twitter. \"Поздравяваме екипа за \"Първият човек\" за Оскара за визуални ефекти. Тази година отбелязваме половинвековния юбилей от първото кацане на човек на Луната. Вече е видно за всички какъв хит е на филмовия екран нашата историческа мисия на Луната\". Лентата на Деймиън Шазел \"Първият човек\" с Райън Гослинг в ролята на астронавта Нийл Армстронг (1930-2012) излезе победите в надпреварата за златните статуетки в категорията \"най-добри визуални ефекти\". Продукцията се конкурираше в този раздел с \"Отмъстителите: Война без край\", \"Историята на Кристофър Робин и Мечо Пух\", \"Играч първи, приготви се\" и \"Соло: История от \"Междузвездни войни\". Нийл Армстронг беше командир на мисията \"Аполо 11\". Другите двама членове на екипажа бяха Бъз Олдрин и Майк Колинс. Армстронг и Олдрин стъпиха на Луната на 20 юли 1969 година. Колинс остана на окололунна орбита на борда на командния модул \"Колумбия\". Сподели:", "date": "2019.02.25", "title": "НАСА поздрави „Първият човек“ за Оскара"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D1%80%D0%B8%D0%B5-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D1%83-%D0%BD%D0%B0%D1%81-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D1%8A%D1%8E%D0%B7%D0%B0-%D0%B7%D0%B0-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE%D0%BC%D0%BE%D1%80%D0%B8%D0%B5-news822422.html", "text": "„Амбицията на българското председателство е да работи за превръщането на ЧИС в проектна организация“, заяви министър Захариева пред госта си. По покана на министър Захариева, това е първото посещение у нас на генерален секретар на организацията от създаването й през 2008 г. Двамата събеседници осъдиха възможността за сътрудничество в областта на почистването на Черно море от пластмасови отпадъци. Гостът отбеляза, че Съюзът за Средиземноморието има добра експертиза и желание да я сподели. Насер Камел допълни, че благодарение на стабилната политическа подкрепа Съюзът за Средиземноморието има опит в мобилизирането на национални, регионални и глобални фондове за свои проекти, предимно в областта на опазване на околната среда, образование и култура. Насер Камел изрази благодарност към министър Захариева за поканата да посети България и за организираните му плодотворни срещи. По-рано през деня на разговори в Министерството на образованието и науката е била постигната договореност МОН да бъде домакин на събития на Съюза за Средиземноморието по въпросите на мобилността и образователната програма „Еразъм +“. В Министерството на околната среда и водите е била обсъдена възможността за общ проект между ЧИС и Съюза за Средиземноморието, с който именно по време на българското председателство на ЧИС да започне изпълнението на споразумение за сътрудничество между двете регионални организации. Насер Камел беше впечатлен и от размаха на дейността и познанията на българския неправителствен сектор в сферата на правата на жените, подпомагането на младежта, миграцията, с чийто представители също разговаря. България е член на Съюза за Средиземноморието от самото му създаване. Днес в организацията членуват всички 28 държави от ЕС, Лигата на арабските държави и 15 държави от Балканите, Северна Африка и Близкия изток, включително Израел. „Интересът върху региона ни се завръща, а страната ви става все по-активен и важен член на Съюза за Средиземноморие“, сподели Насер Камел. Вицепремиерът и министър на външните работи Екатерина Захариева обсъди с генералния секретар на Съюза за Средиземноморието Насер Камел възможности за общи проекти с Организацията за Черноморско икономическо сътрудничество (ЧИС), на която България в момента е ротационен председател, съобщиха от пресцентъра на МВнР. Сподели:", "date": "2019.02.25", "title": "Министър Захариева прие за първи път у нас генералния секретар на Съюза за Средиземноморието"}
{"url": "https://pik.bg/%D0%B1%D0%BB%D0%BE%D0%BA%D0%B8%D1%80%D0%B0%D1%82-%D1%82%D1%80%D0%B0%D1%84%D0%B8%D0%BA%D0%B0-%D1%81%D0%B0%D0%BC%D0%BE%D0%BA%D0%BE%D0%B2---%D0%B1%D0%BE%D1%80%D0%BE%D0%B2%D0%B5%D1%86-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D0%BC%D1%8F%D0%BD%D0%B0-%D0%BD%D0%B0-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B8-news822418.html", "text": "До 28 февруари (четвъртък) движението в участъка от „Златната рибка“ до „Кокалянско ханче“ на път II-82 Самоков - Боровец ще се осъществява в една лента поради подмяна на ограничителните системи (мантинели). Това съобщиха от пресцентъра на Агенция \"Пътна инфраструктура\". Необходимо е шофьорите да карат внимателно и да спазват стриктно поставената сигнализация. Сподели:", "date": "2019.02.25", "title": "Блокират трафика Самоков - Боровец заради подмяна на мантинели"}
{"url": "https://pik.bg/%D1%87%D0%B5%D0%BB%D0%B5%D0%BD-%D0%BF%D1%80%D0%B8%D0%BC%D0%B5%D1%80-%D0%BF%D0%B8%D1%82%D0%B1%D1%83%D0%BB%D0%B0-%D0%BE%D1%82-%D0%B3%D0%B5%D1%80%D0%B1-%D0%BF%D1%80%D0%BE%D0%B4%D0%B0%D0%B4%D0%B5-%D0%B7%D0%BB%D0%B0%D1%82%D0%BD%D0%B8%D1%8F-%D1%81%D0%B8-%D0%BC%D0%B5%D0%B4%D0%B0%D0%BB-%D0%BF%D0%BE-%D0%BA%D0%B8%D0%BA%D0%B1%D0%BE%D0%BA%D1%81-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D0%B4%D0%B5%D1%82%D0%B5-news822324.html", "text": "В името на благотворителна кауза народният представител от ГЕРБ Владимир Вълев - Питбула се раздели с един от най-ценните трофеи в своята успешна спортна кариера – златния медал от Световния шампионат за професионалисти през 2016 г. в Русия. Това съобщават от пресцентъра на ПП ГЕРБ – Варна. Медалът беше предложен на търг, а средствата от него вече са предоставени за скъпоструващо лечение със стволови клетки на дете с тежко генетично заболяване. Владимир Вълев предаде медала си на любител на спорта от Плевен, предоставил 4000 лв. за предстоящата операция на детето в чужбина. Варненският депутат връчи отличието си по време на първото издание на веригата по кикбокс и муай тай „Senshi“, което се проведе в Двореца на културата и спорта в морската столица. „Доброто струва много повече от всеки медал”, коментира Вълев, доказвайки, че шампионите имат не само силен дух, а и големи сърца. Титулуваният спортист не за първи път се включва в кампанията, инициирана от близките на детето. През 2015 г. той обяви на търг ръкавиците си от професионална гала вечер, а година по-късно взе участие и в благотворителен турнир. Сподели:", "date": "2019.02.25", "title": "ЧЕЛЕН ПРИМЕР: Питбула от ГЕРБ продаде златния си медал по кикбокс за лечение на дете"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B5%D0%B3%D0%B8%D0%BF%D0%B5%D1%82-%D0%B5%D0%B2%D1%80%D0%BE%D0%BF%D0%B0-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B4%D0%B0%D0%B2%D0%B0-%D0%BD%D0%B0-%D0%B0%D1%80%D0%B0%D0%B1%D0%B8%D1%82%D0%B5-%D1%83%D1%80%D0%BE%D1%86%D0%B8-%D0%BF%D0%BE-%D1%87%D0%BE%D0%B2%D0%B5%D1%88%D0%BA%D0%B8-%D0%BF%D1%80%D0%B0%D0%B2%D0%B0-news822424.html", "text": "\"Няма да ни давате уроци по човечност\", каза Ас Сиси след срещата ЕС - Арабска лига. Пред пред журналисти той каза, обръщайки се към европейците: вие \"имате свои правила и ценности. Ние уважаваме вашите. Вие трябва да уважавате нашите\". Египетският президент беше аплодиран от местните медии, когато заяви, че Европа процъфтява, а много арабски държави се мъчат да избегнат конфликтите. Лидерите на ЕС не стигнаха до публична критика на Египет дори по време на безпрецедентното смазване на инакомислието и зачестилите неотдавна екзекуции, посочва АП. Египетският президент Абдел Фатах ас Сиси отхвърли критиките за ситуацията с човешките права в Египет и предупреди държавите от Европа да не поучават Арабския свят, предаде Асошиейтед прес. Сподели:", "date": "2019.02.25", "title": "Президентът на Египет: Европа не може да дава на арабите уроци по човешки права"}
{"url": "https://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B8%D0%BC%D0%B0%D0%BC%D0%B5-%D0%BC%D0%B0%D0%BB%D0%BA%D0%B8-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B5%D1%87%D0%B8%D1%8F-%D1%81-%D0%BA%D0%BE%D0%B0%D0%BB%D0%B8%D1%86%D0%B8%D0%BE%D0%BD%D0%BD%D0%B8%D1%8F-%D0%BF%D0%B0%D1%80%D1%82%D0%BD%D1%8C%D0%BE%D1%80-%D1%89%D0%B5-%D0%B3%D0%B8-%D0%BF%D1%80%D0%B5%D0%BE%D0%B4%D0%BE%D0%BB%D0%B5%D0%B5%D0%BC-news822394.html", "text": "A1 On, цитиран от \"Фокус\". Лидерът на СДСМ Зоран Заев не даде конкретен отговор дали има нов партиен пазарлък за амнистия на функционери от ВМРО-ДПМНЕ, след събитията в парламента около отнемането на имунитета на народния представител Трайко Веляновски, пише македонският информационен портал Заев каза, че е на мнение, че законът трябва да се прилага еднакво за всички, независимо дали става дума за член на парламента или служител на изпълнителната власт. \"Трябва да се спазват законовите процедури. Знаете, че моята позиция е ясна, законът трябва да се прилага за всички, независимо дали става дума за член на парламента или, в случая, за бивш председател на Събранието. Координаторът на комисиите ще даде подробности по този въпрос. Събранието работи съгласно своя Правилник за дейността и по утвърдени процедури ”, каза Заев. След снощните събития в парламента, където вината за прекратяване на заседанието и непроведеното гласуване за отнемане на имунитета на Веляновски беше приписана на коалиционния партньор ДСИ, на въпрос дали отношенията в коалицията са нестабилни, Заев призна, че има малки спорове, но те ще се опитат да ги решат. “Тези слабости, които възникнаха, са нов момент. Пред нас има много важни неща. Ще се опитаме да ги разрешим съвместно. Идеята за консенсусен кандидат за президент остава. Утре ще имаме координационна среща, на която ще разгледаме имената, анализите и други подобни. Нека се съсредоточим върху това, което предстои, каза Заев. Сподели:", "date": "2019.02.25", "title": "Зоран Заев: Имаме малки противоречия с коалиционния партньор, ще ги преодолеем"}
{"url": "https://pik.bg/%D1%83%D1%80%D0%B0%D0%B3%D0%B0%D0%BD%D0%BD%D0%B8-%D0%B2%D0%B5%D1%82%D1%80%D0%BE%D0%B2%D0%B5-%D0%B2%D1%80%D1%8A%D1%85%D0%BB%D0%B5%D1%82%D1%8F%D1%85%D0%B0-%D0%BC%D0%B0%D0%BB%D1%82%D0%B0-news822269.html", "text": "Ураганни ветрове удариха Малта. Поривите достигнаха почти 150 км/ч, а вълните по бреговете - над 7 метра. Бурята нанесе щети по сгради и изкорени дървета. Наложи се затваряне на пътища на островите Малта и Гозо, информира Нова телевизия. Общественият транспорт беше блокиран. За няколко часа спасителните служби са реагирали на общо 300 сигнала, уточняват местните медии. На този етап не се съобщава за пострадали хора. Сподели:", "date": "2019.02.25", "title": "Ураганни ветрове връхлетяха Малта"}
{"url": "https://pik.bg/%D0%B1%D0%BD%D1%82-%D0%BF%D0%BE%D1%87%D0%B8%D1%82%D0%B0-3-%D0%BC%D0%B0%D1%80%D1%82-%D1%81-%D0%B2%D1%8A%D0%B7%D0%B2%D0%B8%D1%88%D0%B5%D0%BD%D0%B8%D0%B5-%D0%B8-%D0%BF%D0%BE%D0%B4-%D0%B8%D0%B3%D0%BE%D1%82%D0%BE-news822371.html", "text": "Специалната празнична програма на БНТ за 3 март ще прослeди събитията от официалната програма за честване на Националния празник и акцентите в честванията на връх Шипка, в Стара Загора и в Разград. Темата за Освобождението в новата ни литература ще дискутират известните наши съвременни писатели Владимир Зарев и Захари Карабашлиев, а учители по история от столични гимназии, заедно с литературоведи, ще разискват проблемите на преподаването и осмислянето темата за Освобождението в средните и висшите училища. Репортерите на БНТ ще разкажат интересни факти за паметника на руския император Александър II, за Мемориалния парк край Свищов и за метоха в с. Черни Осъм, откъдето Левски е тръгнал за с. Къкрина. Зрителите ще имат среща с човека, който поддържа Вечния огън на паметника на Незнайния войн и ще научат къде се съхранява знамето, което се издига на 3 март и как се подготвя за изнасяне. Анна Ангелова ще сподели със зрителите историята на един японски самурай, участвал в обсадата на Плевен. Горан Благоев ще разговаря с проф. Надя Манолова-Николова и доц. Валери Колев за сръбското участие във войната и окупирането на Царибродско, Босилеградско и Трънско. Видеоразказ ще припомни съдбата за организатора на освободителното движение в Трънско - Тако Пеев. В празничния ден, зрителите ще имат уникалната възможност да видят някои от най-ценните експонати на Регионалния исторически музей в Троян, където се съхранява оръжието на капитан Петко Войвода и други военни реликви от онова време и ще чуят неразказвани досега истории за освобождаването на Троянския проход от генерал Павел Карцов. Весела Петрова и нейният събеседник Пейо Колев ще разгледат фотоархивите, които са запазили спомена за отбелязването на 3 март. Водещи на празничната програма на БНТ са Анна Ангелова, Димитър Стоянович, Горан Благоев и Георги Ангелов. От 10:55 часа камерите на обществената телевизия ще предадат пряко от паметника на Незнайния воин тържествения ритуал за издигане на националния трибагреник (БНТ1 и БНТ4). И двата канала на БНТ ще излъчат от 18:30 часа директно от площад \"Народно събрание\" от зарята-проверка по случай Националния празник на България. На 3 ти март от 10:30 часа БНТ2 ще излъчи филма от документалната поредица \"Домът на вярата\" , посветен на Самоковския манастир \"Покров на Света Богородица\". Светата обител е основана през 1772 г. от предците на Константин Фотинов, а стенописите в църквата са дело на Захари Зограф и брат му Димитър. Девическият манастир \"Покров на Света Богород\"ца” не е затварял врати от началото на основаването си преди 247 години. Днес в манастира живее 99 годишната най-стара монахиня в България. През годините той е не само духовен център и пазител на вярата, но и едно културно средище, със свое килийно училище, в което са учили момичета на четмо и писмо. Храмът пази частица от мощите на свети Пантелеймон, а Апостолът на свободата е посещавал няколко пъти манастира в митарствата си за основаване на революционен комитет. От 16:20 БНТ4 ще покаже документалния филм от поредицата \"Битките за Европа\", посветен на историческите сражения край Плевен. Филмът е озаглавен \"Плевен: Краят на войната. Началото на Европа\". БНТ1 ще излъчи от 17:30 часа документалния филм на режисьора Михаил Мелтев \"Господин Гладстон и българите\", а по БНТ2 зрителите могат да гледат историческия разказ за Константин Величков (\"Константин Величков – европеецът\" - 16:00 часа). Филмът на режисьорката Анна Петкова, \"Благослов за „Мила Родино\", който ще бъде излъчен в 19:15 часа по БНТ1, изследва историята на националния ни химн. В сутрешните часове на празничния ден (8:00 ч.) БНТ1 ще излъчи документалният филм на Андрей Слабаков \"Голямото четене: \"Под игото\". Тази година се навършват 125 г. от издаването на Вазовата епопея като самостоятелна книга. В навечерието на празника БНТ4 започна излъчването на телевизионната адаптация на романа \"Под игото\" на режисьорския тандем Янко Янков и Нина Янкова. Образите на любимите литературни герои пресъздават Андрей Слабаков, Елена Маркова, Илия Караиванов, Любен Чаталов, Кирил Варийски, Георги Георгиев - Гец, Георги Парцалев, Георги Калоянчев и др. В събота (13:00 ч.) и неделя (13:45) зрителите може да видят 2-ри и 3-ти епизод на филма. Една от най-успешните екранизации на Йовковия разказ \"Шибил\" ще излъчи БНТ1 от 14:30 часа в празничния ден. Едноименният филм е създаден през 1968 година, режисьор е Захари Жандов, сценаристи са Магда Петканова, Захари Жандов и Генчо Стоев. Ивайло Тренчев е оператор на филма, а музиката е написана от Васил Казанджиев. Ролите във филма са поверени на Петър Слабаков, Доротея Тончева, Стойчо Мазгалов, Елена Хранова и др. В 20:30 по БНТ1 е премиерата в национален ефир на филма \"Възвишение\". Екранизацията по романа на Милен Русков е сред най-гледаните български ленти за последното десетилетие с над 140 000 кинозрители. Чрез виртуозната комбинация от исторически факти и художествена измислица режисьорът Виктор Божинов разказва историята на Арабаконашкия обир от 1872 г. през погледа на комитите Гичо и Асенчо (Александър Алексиев и Стоян Дойчев). Звездния актьорски състав допълват Филип Аврамов, Христо Петков, Кирил Ефремов, Благовест Благоев, Станислав Ганчев, Румен Гавазанов, Антонио Димитриевски, Ивайло Димитров, Владимир Михайлов и др. Българската национална телевизия е копродуцент на филма. Сподели:", "date": "2019.02.25", "title": "БНТ почита 3 март с \"Възвишение\" и \"Под игото\""}
{"url": "https://pik.bg/%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%BC%D0%B0%D1%80%D1%88%D1%80%D1%83%D1%82%D0%B8%D1%82%D0%B5-%D0%BD%D0%B0-%D0%B4%D0%B2%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%B0-news822268.html", "text": "Временна организация по безопасност на движението се въвежда на кръстовището на бул. \"Свобода“ с ул. \"Владивосток“ за времето от днес до 18 март, съобщиха от ОП \"Организация и контрол на транспорта“. Причината е полагане на разпределителен топлопровод от ЕВН \"България Топлофикация“ ЕАД. Движението няма да бъде спирано, но маршрутът на автобусите по линии №10 и 15 от вътрешноградския транспорт се променя, както следва: (кв. \"Христо Смирненски\" – ЖР \"Тракия\"): бул. \"Пещерско шосе\" – спирка №151– срещу Хирургиите, спирка №152 – срещу Аптечно управление,  ляв завой по ул. \"Владивосток\", временна спирка  на ул. \"Владивосток“, спирка №268 – Данъчното, десен завой по бул. \"Шести септември\" – спирка №240 – бул. \"Шести септември\", и по маршрута, утвърден с общинската транспортна схема. В обратна посока: бул. \"Шести септември\" – спирка №314 – стадион \"Пловдив“, ляв завой по ул. \"Владивосток“, направо по ул. \"Владивосток“, временна спирка след кръстовището на бул. \"Свобода“ с ул. \"Владивосток“, надясно по бул. \"Пещерско шосе“ – спирка №173 – Хирургиите, и по маршрута, утвърден с общинската транспортна схема. (кв. \"Прослав\" – ИЗК ,,Марица\"): бул. \"Пещерско шосе“ – спирка №151 – срещу Хирургиите, спирка №152 – срещу Аптечно управление,  ляв завой по ул. \"Владивосток\", временна спирка на ул. \"Владивосток“, спирка №268 – Данъчното, и по маршрута, утвърден с общинската транспортна схема. В обратна посока: бул. \"Шести септември\" – спирка №314 – стадион \"Пловдив“, ляв завой по ул. \"Владивосток\", направо по ул. \"Владивосток“, временна спирка след кръстовището на бул. \"Свобода“ с ул. \"Владивосток“, надясно по бул. \"Пещерско шосе“ – спирка №173 – Хирургиите, и по маршрута, утвърден с общинската транспортна схема. Сподели:", "date": "2019.02.25", "title": "Променят маршрутите на два пловдивски автобуса"}
{"url": "https://pik.bg/%D0%BE%D0%BA%D1%80%D1%8A%D0%B6%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%BE%D0%B1%D0%B2%D0%B8%D0%BD%D0%B8-%D1%83%D0%B1%D0%B8%D0%B5%D1%86%D0%B0-%D0%BE%D1%82-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-news822393.html", "text": "Окръжна прокуратура - Пазарджик, привлече като обвиняем мъж с инициали Х.С., на 29 г., за умишлено убийство във Велинград. Това съобщиха от пресцентъра на Апелативна прокуратура - Пловдив. До момента е установено, че на 24 февруари  във Велинград, област Пазарджик, обвиняемият Х.С. чрез използване на дървен прът, нанасяйки удари в областта на главата, умишлено е умъртвил 71-годишна жена, негова баба. По делото са извършени процесуално-следствени действия – оглед на местопроизшествие, иззети са веществени доказателства, разпит на свидетели и др. Обвиняемият Х.С. е задържан за срок от 72 часа с постановление на наблюдаващия прокурор. Предстои Окръжна прокуратура - Пазарджик, да внесе искане в съда за определяне на мярка за неотклонение „Задържане под стража“ спрямо него. Сподели:", "date": "2019.02.25", "title": "Окръжна прокуратура обвини убиеца от Велинград"}
{"url": "https://pik.bg/%D0%B2%D0%B5%D0%B6%D0%B4%D0%B8-%D1%80%D0%B0%D1%88%D0%B8%D0%B4%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-%D0%B7%D0%B0%D0%B5%D0%B4%D0%BD%D0%BE-%D0%B4%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B0%D1%82-%D0%B6%D0%B5%D0%BB%D1%8F%D0%B7%D0%BD%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B4%D0%B0-%D0%B1%D1%8A%D0%B4%D0%B5-%D0%B2%D0%BF-news822392.html", "text": "Народното събрание. България и Турция заедно да предложат Желязната църква “Свети Стефан” в Истанбул да бъде вписана в Списъка на световното наследство на ЮНЕСКО, защото тя е уникален паметник на културата. Това предложи днес председателят на парламентарната Комисия по културата и медиите Вежди Рашидов на срещата си в Анкара с турския си колега Емруллах Ишлер, председател на Комисията по националното образование, културата, младежта и спорта на Великото национално събрание на Турция, съобщиха от пресцентъра на Двамата се обединиха около необходимостта от задълбочаване на сътрудничеството между двете парламентарни комисии. Турция и България оценяват високо усилията на двете страни за опазване на културното наследство, а идеята за съвместни предложения за записване в т.н. Индикативна листа на ЮНЕСКО може да бъде разширена в бъдеще. Емруллах Ишлер сподели, че реставрацията на Желязната църква е отличен пример за стремежа на двете страни да покажат в пълния му блясък за поколения напред един храм, в който е въплътен талант и вдъхновение. Вежди Рашидов получи в Анкара и висока оценка за усилията си още като министър на културата да подпише двустранно споразумение за предотвратяване на нелегалния трафик на културни ценности. Документът има устойчиво значение в тази област, е мнението на експертите. Вежди Рашидов и Емруллах Ишлер се договориха двете парламентарни комисии да проведат съвместно заседание в удобно и за двете страни време. За Турция представлява интерес и сътрудничеството с Регионалния център за опазване на нематериалното културно наследство на ЮНЕСКО, който функционира в София. Сподели:", "date": "2019.02.25", "title": "Вежди Рашидов: България и Турция заедно да предложат Желязната църква в Истанбул да бъде вписана в световното наследство на ЮНЕСКО"}
{"url": "https://pik.bg/%D0%BE%D1%87%D0%B0%D0%BA%D0%B2%D0%B0-%D1%81%D0%B5-%D1%81%D0%B0%D1%89-%D0%B4%D0%B0-%D0%BE%D0%B1%D1%8F%D0%B2%D1%8F%D1%82-%D1%8F%D1%81%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D1%85%D1%83%D0%B0%D0%BD-%D0%B3%D1%83%D0%B0%D0%B9%D0%B4%D0%BE-news822412.html", "text": "NBC, цитиран от \"Фокус\". Очаква се САЩ да обявят „ясни действия“ в подкрепа на Хуан Гуайдо, информира Съединените щати планират нови начини за оказване на натиск върху венецуелския президент Николас Мадуро да се откаже от властта и други средства за оказване на помощ на хората от икономически опустошената южноамериканска нация, след като планираната доставка на хуманитарна помощ този уикенд не се осъществи. Вицепрезидентът Майк Пенс пътува до колумбийската столица в понеделник, за да се срещне с членове на регионална коалиция и с лидера на опозицията във Венецуела Хуан Гуайдо и да обсъди следващите стъпки, насочени към отстраняването от власт на Мадуро, пише медията. Високопоставен представител на администрацията заяви, че се очаква Пенс да обяви \"ясни действия\", докато говори пред лидерите на страните от групата Лима - коалиция от повече от десет държави от региона, организирани за справяне с кризата във Венецуела. \"Ще покажем на света и на Мадуро, че Съединените щати стоят с народа на Венецуела и че Съединените щати стоят с Гуайдо\", каза източникът под условие за анонимност. \"И ще продължим да стоим с него, докато демокрацията не бъде възстановена и хуманитарната помощ не стигне до мястото, където е необходима.\" Гуайдо, който е признат за временен президент от САЩ и 50 други правителства, които считат, че преизбирането на Мадуро миналата година е нелегитимно, призова международната общност да разгледа \"всички възможности\" за разрешаване на кризата в Венецуела. Близкият му съюзник, Хулио Борхес, посланикът на опозицията при групата от Лима, бе по-категоричен в неделя, призовавайки за използване на сила срещу правителството на Мадуро. Американски служители, обаче, избягват да говорят за военни действия, пише NBC. Сподели:", "date": "2019.02.25", "title": "Очаква се САЩ да обявят \"ясни действия\" в подкрепа на Хуан Гуайдо"}
{"url": "https://pik.bg/%D0%B8-%D0%BE%D0%BC%D1%80%D0%B0%D0%B7%D0%B0-%D0%BF%D0%BE%D1%82%D0%B5%D1%87%D0%B5-%D0%BA%D1%8A%D0%BC-%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D1%80%D0%B8%D0%BD%D0%BE%D0%B2-%D0%B7%D0%B0%D1%80%D0%B0%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B7%D0%BD%D0%B0%D0%BC%D0%B5%D0%BD%D1%86%D0%B5-%D0%BD%D0%B0-%D0%BE%D1%81%D0%BA%D0%B0%D1%80%D0%B8%D1%82%D0%B5-news822425.html", "text": "Цял ден попадам на тъпотии из фейсбуците и медиите на розовите фашисти, титулуващи се „либерали“. Присмиват се на Димитър Маринов, който излязъл с българско знаменце на сцената на „Оскарите“. Селяния било, байганювщина, кич от механата…Сравняват го с възстановките, хората и носиите на модерната етнография. Проблемът на изтрещелите грантояди на Сорос ми е ясен: Димитър Маринов даде няколко интервюта срещу лова на вещици в Холивуд, обяви, че подкрепя Тръмп и се подигра с дебилната кампания \"metoo\". „Джендъризмът съсипва киното, цветнокожите тормозят белите“, обяви Митко Маринов и веднага бе възневидян от „градската десница“, „зелените“, „Да, БГ“ и останалите ку-ку сноби. Трогателният епизод със знаменцето им даде повод да избълват отрова против Маринов. Тежка, извратена комплексарщина е това, не просто отцеругателство. Патологични мизантропи в терминална фаза, те всъщност мразят самите себе си. Сподели:", "date": "2019.02.25", "title": "И омраза потече към Димитър Маринов заради българското знаменце на \"Оскарите\"..."}
{"url": "https://pik.bg/%D1%80%D1%83%D1%81%D0%B8%D1%8F-%D0%B4%D0%B0%D0%B2%D0%B0-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%BC%D0%B8%D0%B3-29-news822435.html", "text": "Сръбският министър на отбраната Александър Вулин присъства днес на церемония във военновъздушна база в Беларус. Сърбия е получила шест изтребителя МиГ-29 от Русия, която е обещала да достави на Сърбия и 60 бронирани коли. Вулин заяви, че с днешната доставка на четирите изтребителя, които трябва да бъдат ремонтирани, Сърбия ще има 14 изтребителя МиГ-29. Нашите военновъздушни сили не са били по-силни от десетилетия, посочи още сръбският министър на отбраната. Сръбското министерство на отбраната съобщи днес, че е получило четири руски изтребителя МиГ-29 от Беларус, предаде Асошиейтед прес, цитирана от БТА. Сподели:", "date": "2019.02.25", "title": "Русия дава на Сърбия изтребители МиГ-29"}
{"url": "https://pik.bg/%D0%B1%D1%83%D0%BD%D1%82-%D1%83%D1%87%D0%B5%D0%BD%D0%B8%D1%86%D0%B8-%D0%B2%D1%8A%D1%81%D1%82%D0%B0%D0%BD%D0%B0%D1%85%D0%B0-%D1%81%D1%80%D0%B5%D1%89%D1%83-%D0%B8%D0%B7%D0%BF%D0%B8%D1%82%D0%B8%D1%82%D0%B5-%D1%81%D0%BB%D0%B5%D0%B4-10-%D0%BA%D0%BB%D0%B0%D1%81-news822340.html", "text": "Ученици възразяват срещу задължителните изпити след 10 клас, съобщава Би Ти Ви. Сегашният випуск деветокласници са притеснени от новите изпити, като според тях стресът е двоен, а ефект няма. Задължителни са изпитите по български език и литература, както и по математика. По желание - по чужд език и информационни технологии. Изпитът по математика ще включва материал от 8, 9, 10 клас. Изпитът по български ще е тест от въпроси с избираем или свободен отговор, ще се създава и текст. В теста по литература пък ще има само български автори, изучавани в същите класове. Някои от учениците смятат да заложат и на допълнителни уроци. Изпитите по български и математика няма да повлияят на дипломата за средно образование. Те ще служат само като удостоверeние за завършен първи гимназиален етап. Отличен резултат на изпитите по желание обаче ще донесе сертификати за владеене на език и компютърна грамотност. Обмисля се всички изпити да бъдат по 90 минути. Сподели:", "date": "2019.02.25", "title": "БУНТ: Ученици въстанаха срещу изпитите след 10 клас"}
{"url": "https://pik.bg/%D0%B8%D0%BD%D1%84%D0%BB%D0%B0%D1%86%D0%B8%D1%8F-%D1%83%D0%B7%D0%B1%D0%B5%D0%BA%D0%B8%D1%81%D1%82%D0%B0%D0%BD-%D0%BF%D1%83%D1%81%D0%BD%D0%B0-%D0%B1%D0%B0%D0%BD%D0%BA%D0%BD%D0%BE%D1%82%D0%B0-%D0%BE%D1%82-100-000-%D1%81%D0%BE%D0%BC%D0%B0-news822410.html", "text": "Узбекистан пусна в обръщение нова банкнота от 100 000 сома с аргумента, че тя ще улесни пазаруването на по-скъпи стоки в централноазиатската страна, където повечето плащания стават в кеш, съобщи АФП. Стойността на новата банкнота от 100 000 сома е около 10,5 евро, като тя ѝ е двойно по-голяма от досегашната №1 от 50 000 сома. С това ще се улесни купуването на скъпи стоки като автомобили, мебели и електрически уреди, обясни пред медиите Фазлудин Бозоров от централната банка на страната. Бившата съветска република има неразвита банкова система, отбелязва АФП и посочва, че според статистиката средната месечна заплата е под $200. Банкнотата от 50 000 сома бе пусната през 2017 г., след като бе премахнат твърдият контрол върху разменния курс на местната валута. Тогава 8100 сома се разменяха за един американски долар, но узбекският сом поевтиня до 8500 за долар сега. Сподели:", "date": "2019.02.25", "title": "ИНФЛАЦИЯ: Узбекистан пусна банкнота от 100 000 сома"}
{"url": "https://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80-%D0%B4%D0%B0%D0%BD%D0%B0%D0%B8%D0%BB-%D0%BA%D0%B8%D1%80%D0%B8%D0%BB%D0%BE%D0%B2-%D0%B8-%D0%BA%D1%80%D1%83%D0%BC-%D0%B7%D0%B0%D1%80%D0%BA%D0%BE%D0%B2-%D0%B2-%D0%BB%D1%8E%D1%82%D0%B0-%D1%80%D0%B0%D0%B7%D0%BF%D1%80%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%BE%D1%82%D0%BE-%D0%B2%D0%B5%D1%82%D0%BE-%D0%B2%D1%8A%D1%80%D1%85%D1%83-%D0%B8%D0%B7%D0%B1%D0%BE%D1%80-news822431.html", "text": "„В конкретния случай ветото е политически инструмент без правните основания, които се твърдят в мотивите. По тази причина си позволих да твърдя, че в голяма част по отношение на основанията, които чух от изявлението на президента, аргументацията е необоснована, а в голяма част от случаите и неистинна. В този вид отхвърляме ветото на президента, защото то излиза извън предмета на това, което ние в името на консенсуса възприехме и го запазихме“, каза депутатът. Дори в хипотеза, в което отхвърлим ветото изцяло, имаме готов, внесен законопроект, който ще възстанови преференциите, такива каквито са към настоящия момент.“ Мнозинството обаче има готовност да върне старите правила в изборите чрез внесените промени в Изборния кодекс, които бяха внесени миналата седмица. \"Ние реагирахме като законодателна инициатива, защото централният ни изборен орган, този който беше формиран по кодекса на Мая Манолова и на тогавашното мнозинство, доминирано от БСП и ДПС, не успя да осъществи пълно машинно гласуване и не успя да докаже сигурността и тайната на вота при електронно дистанционно гласуване. И тези факти са обективни. Това са официални доклади на ЦИК, които не ни ги вменявайте на нас. Обещаваме да върнем преференциите такива, каквито са\", коментира Кирилов. Депутатът каза още, че един от мотивите на ГЕРБ да не искат избор на нова ЦИК е загубата на ценно време преди вота през май: „Ние това го обяснявахме в обществения дебат с опонентите ни от БСП, в това се опитвахме да ги убеждаваме, че това е едно време, което е кратко, за да се извърши процедурата и в крайна сметка предпоставя една несигурност. Но очевидно е, че опонентите ни желаеха да се създаде точно такава несигурност, но въпреки това и тази процедура стартира. Така че сериозните, да ги нарека, основания на опозицията, бяха удовлетворени. В днешното изявление акцентът беше поставен на допълнителни правно-технически въпроси, които на всичкото отгоре бяха обратно интерпретирани, извън смисъла и тяхното съдържание. Затова смятам, че колеги и определено внушават правни изводи на президента, които са неверни. Затова и казах и продължавам да стоя на това – нека в този спор арбитър да ни бъдат независимите върховни административни съдии.“ ГЕРБ отхвърлят президентското вето, без дори да са прочели още мотивите му, коментира от своя страна Крум Зарков - зам.-председател на парламентарната група на левицата. „Данаил Кирилов само затвърди усещането ни, че този парламент въобще не си е взел поуката от хаоса, който създаде. Ето, казва г-н Кирилов, ще отхвърлят ветото на президента. Те дори още не са прочели мотивите му, а вече го отхвърлят. Защото ветото не е по целия законопроект, то е частично. Върнати са 18 текстове от 40 и процедурата би следвало да е първо да се гласува повторното приемане на закона, ако законът не е приет, т. е. ветото е уважено и тогава се минава на гласуване текст по текст. Но заслепени от някаква необяснима ярост към  всичко, което е противно на техните възприятия, те бързат, правят грешка след грешка и потърпевшите са българските граждани, които заради тези грешки губят права.“ Според Зарков управляващите са започнали промени в Изборния кодекс, без да са подготвени. „Предупредихме ги, че не са подготвени за работата, която се извършва, че нямат ясни цели, че върху това тяхно предложение ще се нароят най-различни други, както направиха различните групи, че те не знаейки къде отиват, най-вероятно ще сгрешат. В продължение на два месеца този закон отлежаваше и изведнъж в едни абсолютно необясними ударни нощни заседания, първо в комисия, а после в зала, те започнаха да приемат предложения за преференции или да отхвърлят предложения за видеонаблюдение, например. Цялото това поведение ни кара да мислим, че не е честността на изборния процес, който е залог, а точно обратното“, каза Зарков. В този вид мотивите за ветото на президента върху промените в Изборния кодекс са неприемливи и ГЕРБ ще го отх върли в пленарна зала. Това заяви в ефира на БНР председателят на правната комисия и депутат от ГЕРБ Данаил Кирилов. Кирилов обясни какво ще последва по-нататък:  \" Сподели:", "date": "2019.02.25", "title": "ИСКРИ В ЕФИР: Данаил Кирилов и Крум Зарков в люта разпра за президентското вето върху Изборния кодекс"}
{"url": "https://pik.bg/%D0%B4%D0%B6%D1%83%D0%BB%D0%B8%D0%B0%D0%BD-%D0%B0%D1%81%D0%B0%D0%BD%D0%B4%D0%B6-%D0%BF%D0%BE%D0%BB%D1%83%D1%87%D0%B8-%D0%BD%D0%BE%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B9%D1%81%D0%BA%D0%B8-%D0%BF%D0%B0%D1%81%D0%BF%D0%BE%D1%80%D1%82-news822335.html", "text": "Основателят на Уикилийкс Джулиан Асандж получи нов австралийски паспорт. Това съобщава \"Сидни Морнинг Хералд\". От Министерството на външните работи на Австралия заявяват, че документът на Асандж е бил издаден още през декември 2018 г. Документът ще позволи на журналиста да се върне в родината си. Адвокатът на основателя на Уикилийкс Грег Барнс заяви, че при тези обстоятелства делото на Асандж скоро ще се разреши. Припомняме, че от 2012 г. Джулиан Асандж се намира в посолството на Еквадор във Великобритания без право на излизане. Журналистът се страхува от екстрадиция В САЩ заради дейността на Уикилийкс. Заради публикации в сайта на секретни документи на Държавния департамент на САЩ го заплашват или до 35 години затвор, или смъртна присъда в Щатите. Сподели:", "date": "2019.02.25", "title": "Джулиан Асандж получи нов австралийски паспорт"}
{"url": "https://pik.bg/%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%81%D0%B4%D1%81-%D0%BB%D0%B8%D0%B4%D0%B5%D1%80%D0%B0-%D1%80%D1%83%D0%BC%D0%B5%D0%BD-%D1%85%D1%80%D0%B8%D1%81%D1%82%D0%BE%D0%B2-%D0%BD%D0%B0-%D0%BF%D0%B0%D1%80%D1%82%D0%B8-%D1%81-%D0%B5%D0%BB%D1%82%D1%8A%D0%BD-%D0%B4%D0%B6%D0%BE%D0%BD-%D0%B7%D0%B0-%D0%BE%D1%81%D0%BA%D0%B0%D1%80%D0%B8%D1%82%D0%B5-news822434.html", "text": "Моделът Мила Христова бе част от партито на фондацията на сър Елтън Джон за болни от СПИН и ХИВ, което за 27-а поредна година съпътства връчването на наградите Оскар. Българката е завършила едно от най-престижните частни училища в Англия – Лансинг колидж. Тя е бакалавър по медия, пиар и културология от London University of the arts и магистър по стратегически маркетинг от London school of business and finance, образование, което й отваря доста врати. Мила е имала късмета да присъства и на коктейла, и на вечерята с петстепенно меню, при която присъстващите следят връчването на Оскарите на огромни екрани, и на афтър партите, където идват доста от наградените. Г-ца Христова, която е дъщеря на лидера на СДС Румен Христов, тръгна от България с две рокли на дизайнерката София Борисова в куфара. Тоалетът й бе оценен от Адриана Лима. Мила, която има над 10 хиляди последователи в Инстаграм под псевдонима milichka7, сподели: Поговорихме си като колежки. Адриана ми каза „Много си красива, скъпа. А роклята ти е невероятна. Откъде я имаш“. И аз се почувствах много горда, че е от български дизайнер“, пише Епицентър. Партито укасили още ветеранката на Виктория сикретс Хайди Клум, както и актуалните ангели Изабел Фонтана, Лаис Рибейро, Шанина Шейк и милионерската наследница Парис Хилтън. Сред гостите на галата на сър Елтън Джон са били Майкъл Дъглас, Елън ДеДженерис и Порша де Роси, Бой Джордж, Куинси Джоунс, Дайана Крол, Елвис Костело, Даян Лейн, Роб Лоу и жена му Шерил, Шарън Стоун, Бритни Спиърс, Шарън Озбърн, Зоуи Салдана, Кейти Пери, Стивън Тайлър, Дензъл Уошингтън и съпругата му Паулета, Никол Шерцингер, дъщерята на Брус Уилис и Деми Мур - Ръмър. Готвачът на звездите шеф Уейн Елиас подготвил специално за патрона на фондацията любимия му сандвич с печено сирене, извън 5-те хиляди порции за присъстващите. Сбирката, обаче не е само за гурме и показване на дизайнерски тоалети. Откакто съществува фондацията за подпомагане на болни от СПИН и ХИВ е събрала само на подобни партита над 400 милиона долара! Наддаването на благотворителния търг, на който са били разиграни пианото на Елтън Джон с автограф и няколко картини от прочути майстори, донесло 6,3 милиона долара. Мила призна, че е донесла тоалетите от България, но в хотела си в Холивуд сама се е справила с грима и прическата. Организаторите на галата й изпратили пропуск за колата и специален маршрут, по който да мине, за да не попадне в задръстванията за Оскарите. „Атмосферата на тези партита е много приятелска. Носителката на Оскар за грим Кейт Биско дойде със статуетката си. Дори ми предложи да я подържа и да се снимам с нея, но аз й отговорих „Твоя си е и заслугата за нея - също“. А пък един от най-големите музикални продуценти на съвремието - Куинси Джоунс предложи да седна в скута му. Както можете да се досетите, отказах“, разказа Мила. Тя, обаче, с радост се съгласила на снимка с Инстаграм милионера и звезда на социалните мрежи Дан Билзериан с повече от 26 милиона последователи. Сподели:", "date": "2019.02.25", "title": "Щерката на СДС-лидера Румен Христов на парти с Елтън Джон за Оскарите"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%85%D1%83%D0%BB%D0%B8%D0%B3%D0%B0%D0%BD-%D1%83%D0%B4%D0%B0%D1%80%D0%B8%D0%BB-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D1%81%D1%82%D1%80%D0%B0%D0%B6%D0%B8%D1%86%D0%B0-news822295.html", "text": "Бързо производство за хулиганство е започнато в полицейското управление в Стражица, съобщиха от ОДМВР - Велико Търново. В петък в 3:10 часа през нощта, полицейски патрул извършвал обход в града, когато в близост до служебния автомобил паркирал лек автомобил \"Ауди\". Пътник в колата – 30-годишен местен жител, свалил прозореца и започнал да ругае униформените служители. Поведението му наложило същият да бъде задържан, като по време на задържането е оказал съпротива и ударил с юмрук в областта на главата единия от униформените. Той е бил отведен в полицейския арест и срещу него е започнато бързо производство. Сподели:", "date": "2019.02.25", "title": "Арестуваха хулиган, ударил полицай в Стражица"}
{"url": "https://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D1%81%D0%BD%D0%B5%D0%B3%D1%8A%D1%82-%D1%81%D1%80%D1%83%D1%82%D0%B8-%D0%BF%D1%8A%D1%82%D0%B8%D1%89%D0%B0-%D0%BD%D0%B0-%D0%BA%D1%80%D0%B8%D1%82-%D0%B8-%D1%85%D0%B0%D0%BB%D0%BA%D0%B8%D0%B4%D0%B8%D0%BA%D0%B8-%D0%B2%D0%B8%D0%B4%D0%B5%D0%BE-news822276.html", "text": "И днес ще останат затворени училищата в много райони на гръцкия остров Крит и в някои селища на Халкидическия полуостров заради лошото време, съобщава \"Катимерини\". От неделя Крит е обхванат от обилни валежи и силен вятър. На места има срутвания по пътните платна, както и проблеми с електрозахранването, предава БТА. В Халкидики проблемите са предизвикани главно от снеговалеж. Продължават и проблемите с корабоплаването в Гърция заради силните североизточни ветрове. На моменти силата им достига до 8-а и дори до 10-а степен по скалата на Бофорт. Очаква се постепенно отслабване на атмосферните явления в западните и северните части на страната. От пристанището Пирея не се извършват курсовете на фериботите за Цикладските острови. Остава забраната корабите да отплават от Рафина и Лаврио. Сподели:", "date": "2019.02.25", "title": "БЕДСТВИЕ: Снегът срути пътища на Крит и Халкидики (ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%B8%D0%B4%D0%B0%D0%BB-%D0%B0%D0%BB%D0%B3%D0%B0%D1%84%D0%B0%D1%80%D0%B8-%D0%B8%D0%BC%D0%B0-%D0%B4%D1%80%D1%83%D0%B3%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%B8-%D0%BA%D0%BE%D0%B8%D1%82%D0%BE-%D0%B4%D0%B0-%D0%BF%D0%B0%D1%80%D0%B8%D1%80%D0%B0%D1%82-%D0%B0%D0%BC%D0%B1%D0%B8%D1%86%D0%B8%D0%B8%D1%82%D0%B5-%D0%BD%D0%B0-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B0%D0%BA%D0%BE--news821874.html", "text": "ПИК потъси медийния експерт и анализатор Нидал Алгафари за коментар по придобиването на \"Нова телевизия\" от бизнесмена Кирил Домусчиев и възможностите той да концентрира прекалено много власт чрез рекламния пазар и правата за излъчване на спортни прояви - до степен това да ескалира политическите му амбиции така, че да сваля правителства или самият той да бъде премиер. Не познавам Кирил Домусчиев. Предполагам, че той се опитва да навлезе в един много добър бизнес, какъвто е телевизионният. Печалбите на телевизиите действително са много добри от рекламните постъпления. Отдавам сделката предимно на търговския нюх на бизнесмена, но не изключвам зад всичко тава да стоят и други амбиции, с които не съм запознат, коментира Алгафари. Медийният експерт каза още, че едва ли може да се говори за свръх концентриране на медийна власт, защото сам Домусчиев не може да придобие целия рекламен пазар през телевизията, тъй като тя се храни от този пазар. Така до него можела да стигне само част от тези приходи. Що се отнасяло до правата за излъчване на спортни прояви, той и сега можел да ги притежава, без да има телевизия. Всъщност бъдещето ще покаже какви са били замислите на Домусчиев и дали е имал амбиции да влияе на политическия дневен ред - да сменя правителства и да определя насоки и тенденции в обществения живот. Телевизиите в България са много силни и мощни. \"Нова телевизия\" е от тях, с възможности, но все пак не трябва да забравяме, че тя не е единствена и монополист, коментира Нидал Алгафари. В този смисъл, ако Домусчиев имал собствена гледна точка, която да налага, другите телевизии можели да го парират. При все това собственикът на \"Лудогорец\" имал вид на разумен човек. А що се отнася до това дали иска да е премиер, всеки гражданин на България може при определени условия да е и президент, и министър-председател, и главен прокурор, и шеф на Народното събрание. Въпрос на обществено влияние е действително да бъде припознат от електората, коментира Нидал Алгафари. Сподели:", "date": "2019.02.25", "title": "САМО В ПИК! Нидал Алгафари: Има други телевизии, които да парират амбициите на Домусчиев, ако иска влияние във властта"}
{"url": "https://pik.bg/%D1%81%D1%83%D0%BF%D0%B5%D1%80-%D0%BD%D0%BE%D0%B2%D0%B8%D0%BD%D0%B0-100-%D0%BB%D0%B2-%D0%BE%D1%82%D0%B3%D0%BE%D1%80%D0%B5-%D0%BD%D0%B0-%D1%81%D1%80%D0%B5%D0%B4%D0%BD%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%BE%D1%82-1000-%D0%BB%D0%B2---95-%D0%B5-%D1%80%D1%8A%D1%81%D1%82%D1%8A%D1%82-%D0%B7%D0%B0-%D0%B4%D0%BE%D1%85%D0%BE%D0%B4%D0%B8%D1%82%D0%B5-news822370.html", "text": "Средната годишна заплата за 2018 година е 1 135 лв., показват предварителните данни на НСИ. За сравнение година по-рано тя е била 1 037 лв. Така на годишна база имаме увеличение от 9,5 % или 98 лв. Средните заплатите в обществения и в частния сектор през миналата година се увеличават с 9,4% и в двата сектора. По-високо възнаграждения обаче получават хората в обществения сектор. Там средната заплата за миналата година е била 1 165 лв. заетите в частният сектор са получавали средна заплата от 1 125 лв. Така разликата е 40 лв в полза на държавните служители. Тази тенденция се наблюдава и през 2017 година. Тогава разликата в заплащането между държавните служители и тези в частни компании е 37 лв. Заетите в обществения сектор през 2017 година са получавали по 1 065 лв., а тези в частния – 1 028 лв. Най-високи заплати традиционно получават служителите в сектор „Създаване и разпространение на информация и творчески продукти; далекосъобщения“ - 2 720 лв. На второ място по заплати е сектор „Финансови и застрахователни дейности“ - 1 904 лв. На трето място са заетите в сектор „Производство и разпределение на електрическа и топлинна енергия и на газообразни горива“ със заплати от 1 848 лв. В сектор „Култура,спорт и развлечения“ през миналата година се наблюдава най-голям ръст при заплатите. С 16% се увеличават средните заплати в сектора в рамките на една година и през 2018 година достигат до 1016 лв. Голяма разлика се наблюдава във възнагражденията между хората, които са на държавна служба и тези, които са в частна фирма в една и съща сфера. Така например тези, които работят в сектор „Създаване и разпространение на информация и творчески продукти; далекосъобщения“ взимат през миналата година по 2 781 лв. в частна фирма и по 1 343 лв. в държавно дружество. Най-добре платените държавни служители са в сектор „Финансови и застрахователни дейности“ със средни заплати от 2 235 лв. За сравнение в същия сектор в частна компания средната месечна заплата е 1 891 лв. В сектор „Търговия; ремонт на автомобили и мотоциклети“ заплатите в държавния сектор са 1 402, а в частния – 1 000 лв. Сподели:", "date": "2019.02.25", "title": "СУПЕР НОВИНА: 100 лв. отгоре на средната заплата от 1000 лв. - 9,5% е ръстът за доходите"}
{"url": "https://pik.bg/%D0%B5%D0%B4%D0%BD%D0%BE-%D0%BA%D1%8A%D0%BC-%D0%B5%D0%B4%D0%BD%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D0%B0-%D0%BC%D0%BE%D1%82%D0%B8%D0%B2%D0%B8%D1%82%D0%B5-%D0%B7%D0%B0-%D0%B2%D0%B5%D1%82%D0%BE%D1%82%D0%BE-%D0%BD%D0%B0-%D1%80%D0%B0%D0%B4%D0%B5%D0%B2-%D0%B2%D1%8A%D1%80%D1%85%D1%83-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%BA%D0%BE%D0%B4%D0%B5%D0%BA%D1%81-news822366.html", "text": "МОТИВИ за връщане за ново обсъждане в Народното събрание на разпоредби от Закона за изменение и допълнение на Изборния кодекс, приет от 44-то Народно събрание на 14 февруари 2019 г. Уважаеми народни представители, Правото на избор е израз на свободата на мисълта и убежденията, но и реална форма на участие на гражданите в политическия живот. Изборните правила са важни за демократичните устои на нашата държава, поради което не мога да се съглася с някои от приетите в тях промени, свързани с преференциите за даден кандидат, машинното гласуване, обжалването на актовете на избирателните комисии, мнозинствата при отмяна на решенията им за отхвърляне и правилата за подсъдността. Предвид това упражнявам правото си мотивирано да върна за ново обсъждане Закона за изменение и допълнение на Изборния кодекс (ЗИД ИК) със съзнанието, че това е единственият конституционен механизъм за промени във вече приет закон, преди той да е обнародван в „Държавен вестник“. 1. Съобразно § 21, 25, 30, 36, 37 и 38 от ЗИД ИК предпочитанията (преференциите) за даден кандидат от кандидатска листа ще бъдат ефективни и валидни, ако броят на действителните гласове, които той е получил, е не по-малък от избирателната квота при съответния вид избори. Промените в законоустановения праг за валидност на преференциите са необосновани от гледна точка на демократичното управление и правовата държава. Възможността за личностен избор в рамките на пропорционална система, където участието на политическите партии е определящо, действа като коректив на партийната хегемония, която селектира и подрежда кандидатите. Всеки избран черпи представителната си власт от народа и тази власт не може да се ограничава по никакъв начин от парламентарното мнозинство в Народното събрание (Решение на Конституционния съд № 11 от 2009 г.). Прагът на преференцията следва да бъде такъв, че да дава възможност за разместване на кандидатите в листите. Изравняването на този праг със стойността на гласовете за един мандат на практика лишава гражданите от реална възможност да изразят своите предпочитания въпреки партийно установените. Въпросът за влиянието на отделния човек в изборния процес е особено важен, тъй като опира до народа като суверен. За отделния гражданин възможността гласът му да се чуе чрез преференцията е силен фактор да гласува, а оттам и държавните органи да черпят своята легитимност, както изисква демократичната държава. Преференциите са утвърден и признат способ, чрез който пропорционалният избор може да стане по-личностен, макар и в границите на подкрепяната партийна листа. В условията на хронично недоверие към партиите и институциите влиянието и контролът на гражданите върху изборния процес е основен фактор в демократичната държава, който се обезсмисля с приетите промени. Поради всичко това считам, че разпоредбите за преференциите са отстъпление от достиженията на изборното законодателство и са в разрез с обществените нагласи. 2. Предимствата на машинното гласуване, сред които и минимизирането на недействителните бюлетини, са признати в изборната теория и практика. По силата на § 14 от ЗИД ИК от тези предимства ще бъдат лишени гражданите, които гласуват в избирателни секции с по-малко от 300 избиратели. Тяхното право на глас няма да бъде упражнявано при същите условия, както в по-големите секции. Конституционният съд в практиката си многократно е подчертавал, че равенството на всички граждани пред закона е основен принцип на гражданското общество и държавата (Решение № 14 от 1992 г. и Решение № 12 от 2018 г.). Отчитам, че не само изискването за повсеместно въвеждане на машинното гласуване се забавя, но неясни остават и критериите, по които на изборите през 2019 г. ще бъдат определени най-малко 3000, респ. 6000 избирателни секции, за поетапното му въвеждане. Предвидено е, че Централната избирателна комисия (ЦИК) определя броя и номерата на избирателните секции, в които ще има машинно гласуване, но няма уредба въз основа на какви критерии ще стане това определяне. Затова считам, че с тези промени не се гарантира стабилност, предвидимост и равни условия, които са неизменни изисквания при реализирането на основните права на гражданите, включително и на избирателните им права. 3. Конституцията гарантира правото на защита на всеки гражданин, когато са нарушени или застрашени негови права или законни интереси. Правото на защита е основно право с универсален характер и принцип на правовата държава (Решение на Конституционния съд № 14 от 2014 г.), което включва и правото на съдебна защита. Неразривно свързана с това право е общата клауза за обжалваемост пред съд на всички административни актове по чл. 120, ал. 2 от Конституцията. Именно поради това конституционно изискване е изключенията от общата клауза за обжалваемост да бъдат изрично посочени със закон. С § 2, § 16, т. 2, § 22, т. 2, § 23, т. 2 и § 26, т. 2 от ЗИД ИК законодателят се е отклонил от този конституционен принцип. Вместо да се посочат необжалваемите актове на ЦИК, са изброени онези актове, които подлежат на обжалване. Този подход е несъвместим с ясното конституционно изискване в закона да се посочат актовете, които се изключват от съдебно обжалване. Така в приетия ЗИД на ИК, противно на чл. 120, ал. 2 от Конституцията, се утвърждава принципът на необжалваемост на актовете на ЦИК, от който са предвидени изключения. Като е ограничил актовете, които могат да бъдат предмет на съдебно обжалване, законодателят не е отчел значимостта на правата, гарантирани чрез съдебната защита. Безспорно избирателното право на гражданите по чл. 42, ал. 1 от Конституцията е основно право, което пряко произтича от народния суверенитет и съгласно чл. 57, ал. 1 от Конституцията е неотменимо (Решение на Конституционния съд № 3 от 2017 г.). В своята практика Конституционният съд последователно провежда разбирането, че законодателната целесъобразност по отношение на необжалваемостта е лимитирана и не може да засяга реализацията на основните права и свободи на гражданите, освен ако не се налага за защитата на висши конституционни ценности, свързани с особено важни интереси на обществото (Решение № 7 от 1995 г., Решение № 21 от 1995 г., Решение № 5 от 1997 г., Решение № 1 от 2012 г. и Решение № 14 от 2014 г.). В този смисъл предвидената необжалваемост на актовете на ЦИК по чл. 57, ал. 1, т. 1, 2, 3, 27 и 48 от Изборния кодекс е конституционно недопустима, тъй като с тези актове се засягат избирателните права на гражданите. Централната избирателна комисия е държавен орган, създаден със закон, чиито правомощия са да осигури свободното изразяване на волята на гласоподавателите, вярно и точно установяване на тази воля, нейното отчитане и официално обявяване. Затова актовете, с които тя осъществява контрол и методическо ръководство по прилагането на кодекса и свързаните с него нормативни актове (чл. 57, ал. 1, т. 1, 2, 3, 27 и 48 от Изборния кодекс), не могат да бъдат необжалваеми. Те се отнасят до изборния процес, регламентирането на който няма как да не засегне упражняването на избирателното право. Следва да могат да се обжалват актовете, които под формата на тълкуване на норма от по-висш ранг или указания до подчинените органи нарушават или застрашават правата или законните интереси на гражданите. Тези актове губят своя чисто тълкувателен или вътрешен характер и проявяват действие \"навън\" спрямо трети лица (Решение № 21 от 1995 г. на Конституционния съд). Сигналите и жалбите са основен инструмент, с който гражданите могат да реагират на нарушения на изборния процес. Затова решенията на ЦИК по чл. 57, ал. 1, т. 27 от Изборния кодекс, с които се определя редът за тяхното разглеждане, не може да бъде изключен от съдебен контрол, още повече че правото на гражданите да подават жалби е закрепено в чл. 45 от Конституцията. С оглед на гореизложеното считам, че като цяло създадената уредба за обжалването на актовете на ЦИК не е в съответствие с изискванията на Конституцията и не предвижда ефективната защита, която държавата чрез закон е длъжна да предостави при накърняване на основно право, каквото е избирателното право. 4. Съгласно § 1, т. 1 от ЗИД ИК при отмяна на решение за отхвърляне ЦИК постановява ново решение, което приема с мнозинство повече от половината от членовете й. Аналогична промяна е направена с § 4, т. 1 и § 7, т. 1 по отношение на решенията на районните избирателни комисии и на общинските избирателни комисии. По този начин се въвежда изключение от правилото, възприето в Изборния кодекс, че решенията на всички избирателни комисии се приемат с мнозинство две трети от присъстващите членове. Приетото правило за „спадащо мнозинство“ е съществена промяна, която може да доведе до увеличаване на броя на решенията, за които ще се прилага. Така вместо да се търси консенсус при вземане на решения, ще се цели и ще се разчита на новото гласуване, при което ще се изисква по-ниско мнозинство. Следва да се отчита, че мнозинството от две трети отразява принципа на политическия плурализъм в работата на избирателните комисии, който е присъщ за тяхната дейност. Въвеждането на по-ниското мнозинство ще създаде възможност една или повече политически сили да увеличат своето влияние непропорционално на съотношението между парламентарно представените партии и коалиции. Въз основа на горното считам, че уредбата не следва да предвижда непознато за изборното ни законодателство спадащо мнозинство, което би довело до ерозия на политическия плурализъм, без който честното провеждане на избори е немислимо. 5. Според § 5, 8 и 12 от ЗИД ИК решението на районната или общинската избирателна комисия, потвърдено с решение на ЦИК, подлежи на обжалване пред тричленен състав на административния съд по местонахождение на съответната избирателна комисия. Когато решението не е потвърдено от ЦИК, обжалването е пред Върховния административен съд. По този начин за първи път се отстъпва от установеното правило, че решенията на ЦИК се обжалват само пред Върховния административен съд. Българското изборно законодателство не трябва да допуска подобно изключение. Представителната демокрация е израз на конституционното начало, че цялата държавна власт произтича от народа. Накърнените права на суверена в изборния процес изискват съдебната защита да се осъществява пред най-висшия административен съд. Това следва и от значимостта на решенията на ЦИК, произтичаща от характера и обхвата на регулираната материя и от обяснимо големия брой на адресатите им. Тази значимост предопределя необходимостта контролът за законност да се упражнява от Върховния административен съд. Несъмнено ЦИК стои начело на изборната администрация и е висш постоянно действащ държавен орган. Спазването на йерархичната симетрия между нивото на административния орган, издал акта, и нивото на съда от системата на административните съдилища също налага решенията на ЦИК да продължават да се обжалват пред Върховния административен съд. Наред с това, съобразно законовите изисквания, в този съд правораздават съдии с по-дълъг професионален опит, което е допълнителна гаранция за качеството на съдебния контрол, особено предвид бързината, която се изисква в изборния процес. Възможността едни решения на ЦИК да се обжалват пред Върховния административен съд, а други - пред административните съдилища, създава предпоставки за противоречива съдебна практика. Този проблем е още по-сериозен предвид неяснотата дали решенията на тричленните състави на административните съдилища са окончателни, или подлежат на касационно обжалване. Отстъплението от правилото, че актовете на ЦИК се обжалват единствено пред Върховния административен съд, не е в интерес на законността в изборния процес и ерозира конституционно отредената функция на този съд да осъществява върховен съдебен надзор за точното и еднаквото прилагане на законите в административното правораздаване. Не мога да подмина и начина, по който бяха приети разпоредбите на ЗИД ИК. Правилата за законодателния процес неслучайно са заложени в Конституцията и доразвити в Правилника за организацията и дейността на Народното събрание (ПОДНС), който стои паралелно със закона в йерархията на нормативните актове. На тях не трябва да се гледа като на формални изисквания, защото те са преди всичко гаранции за приемането на справедливи и добре обмислени закони, които да уреждат трайно обществените отношения. Нарушено беше изискването на чл. 79, ал. 1 от ПОДНС докладът на водещата комисия да се предостави на народните представители не по-късно от 24 часа преди началото на заседанието, в което се разглежда законопроектът. Също така в нарушение на чл. 83, ал. 1 от ПОДНС значителна част от предложенията, направени от народни представители между двете гласувания, включително относно преференциите, не бяха аргументирани. Необмислени и неаргументирани промени, особено когато се отнасят до начина, по който се избират органите на една демократична и правова държава, създават несигурност и поставят под съмнение способността на държавата да налага справедлив ред при зачитане на индивидуалните права и свободи. Уважаеми народни представители, Като се ръководя от гореизложените мотиви, на основание чл. 101, ал. 1 от Конституцията на Република България връщам за ново обсъждане в Народното събрание разпоредбите на § 1, 2, 4, 5, 7, 8, 12, 14 (относно израза „в избирателни секции с по-малко от 300 избиратели“), § 16, 21, 22, 23, 25, 26, 30, 36, 37 и 38 от Закона за изменение и допълнение на Изборния кодекс, приет на 14 февруари 2019 г. Президентът Румен Радев обяви, че налага вето върху предизвикалите скандал и протести промени в Изборния кодекс, които обезсмислят преференциалното гласуване. В изявление по рано днес той обясни, че тези поправки отслабват механизмите за гарантиране на честни избори. Сподели:", "date": "2019.02.25", "title": "ЕДНО КЪМ ЕДНО: Ето какви са мотивите за ветото на Радев върху промените в Изборния кодекс"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-tv-%D0%B1%D0%BE%D0%B1%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%B8%D0%B7%D1%82%D1%80%D0%B5%D0%B7%D0%BD%D1%8F-%D0%BD%D0%B0%D0%B9-%D0%B7%D0%BB%D0%B5-%D1%81%D0%BC%D0%B5-%D0%BD%D1%8F%D0%BC%D0%B0%D0%BC%D0%B5-%D0%BD%D0%B8%D1%82%D0%BE-%D0%B5%D0%B4%D0%B8%D0%BD-%D0%BD%D0%BE%D1%80%D0%BC%D0%B0%D0%BB%D0%B5%D0%BD-%D1%81%D1%82%D0%B0%D0%B4%D0%B8%D0%BE%D0%BD-news822372.html", "text": "Босът на БФС Борислав Михайлов взе участие в днешната четиристранна среща на представители от България, Гърция, Румъния и Сърбия, които обсъждат обща кандидатура за Евро 2028 и Мондиал 2030. Боби беше напълно трезвен и този път изказа адекватно мение по темата със стадионите у нас, които в сравнение с нашите съседки са в меко казано окаяно състояние: \"За Евро 2020 кандидатствахме със София. Нашата кандидатура не беше приета. Сега промяната е в подкрепата на правителството. Мен най-много ме интересуват стадионите, защото нямаме нито един нормален стадион, дори и \"Васил Левски\". Новите стадиони ще останат за нашите деца. Това е промяната. Не съм в позиция да давам оценки на моите колеги и техните страни. Но според мен Румъния е най-близо, защото ще има четири мача от Евро 2020. Имат нови стадиони в Букурещ, Крайова и други градове Сърбия има много проекти, започва нов национален стадион с осигурено финансиране. Гърция ще реконструира \"Олимпийския стадион\" в Атина, ПАОК ще увеличи капацитета, имат нов стадион в Крит. Колкото и да ми е неприятно, ние сме най-зле\", каза Борислав Михайлов. Сподели:", "date": "2019.02.25", "title": "БОМБА В ПИК TV! Боби Михайлов изтрезня: Най-зле сме, нямаме нито един нормален стадион"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D0%B5-%D0%BA%D1%80%D0%B8%D0%B5-%D0%BE%D1%82-%D0%BA%D0%B0%D0%BC%D0%B5%D1%80%D0%B0%D1%82%D0%B0-%D0%BD%D0%B0-%D0%BF%D0%B8%D0%BA-tv-%D0%B2%D0%BC%D0%B5%D1%81%D1%82%D0%BE-%D0%B4%D0%B0-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%B8-%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news822379.html", "text": "Шефовете на Министерство на образованието скандално отказаха да коментират пред ПИК и репортерката Нели Петкова темата за джендър-анкетата, пусната в 900 български училища. Въпреки съпротивата екип на ПИК TV засне интригуващ филм за безумието да се питат невръстни българчета от кой пол са - момчета, момичета или \"друго\". Пред камерата застава доблестната директорка на столичното 31-о училище Надежда Николчева, която първа алармира обществеността за тъй нареченото \"допитване\", спуснато от Европейската комисия. Пред микрофона излиза и психологът на училището. Едно достойно българско школо застава срещу абсурдите на образователната система! Министърът мълчи и се оправдава с \"началниците в Брюксел\". Вместо да се извини и даде оставка... Сподели:", "date": "2019.02.25", "title": "Министър се крие от камерата на ПИК TV, вместо да се извини и даде оставка"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B6%D0%B5%D1%81%D1%82%D0%BE%D0%BA%D0%B0-%D1%82%D0%B0%D0%BF%D0%B0-%D0%BE%D0%BA%D0%BE%D0%BB%D0%BE-%D1%80%D1%83%D0%BC%D1%8A%D0%BD%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE---%D0%B1%D0%B0%D0%B3%D0%B5%D1%80-%D0%BF%D0%B0%D0%B4%D0%BD%D0%B0-%D0%BE%D1%82-%D0%BA%D0%B0%D0%BC%D0%B8%D0%BE%D0%BD-%D0%B8-%D0%B7%D0%B0%D0%BF%D1%83%D1%88%D0%B8-%D0%B4%D0%B2-news822381.html", "text": "Полицейски патрул на КАТ е отцепил отново едната лента на бул. \"Ситняково\" на кръстовището на Румънското посолство, съобщи репортер на ПИК. Досущ като преди няколко дни, когато първо медията ни информира за инцидента, униформените са оградили тежкотоварен строителен камион. Причината е, че от него е изпаднало второ тежко строително пътно превозно средство - огромен кран. Не е ясно каква е причината за инцидента, но явно кранът не е бил добре укрепен върху платформата. За щастие няма пострадали. От СДВР съобщиха, че вече са предприети мерки за обезопасяване на периметъра и скоро движението ще бъде отпушено. Сподели:", "date": "2019.02.25", "title": "ПЪРВО В ПИК TV: Жестока тапа около Румънското посолство - багер падна от камион и запуши движението (ОБНОВЕНА)"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%BE%D0%BD%D0%BE%D1%81%D0%B5%D1%86-%D0%B4%D0%BE%D0%BD%D0%B0%D0%BB%D0%B4-%D0%BA%D1%83%D0%BA-%D0%B0%D0%BA%D0%BE%D1%81%D1%82%D0%B8%D1%80%D0%B0-%D0%B2-%D0%BE%D0%B4%D0%B5%D1%81%D0%B0-news822338.html", "text": "Американският ескадрен миноносец \"Доналд Кук\" пристигна в търговското пристанище на Одеса, където ще остане до 27 февруари, съобщи ТАСС, като се позова на местното издание \"Думская\". Според изданието военният кораб е участвал в маневри с турската фрегата \"Фатих\" и предстои да участва в подобни учения с украински военноморски съдове. На 21 януари \"Доналд Кук\" влезе в грузинското пристанище Батуми, където участва в съвместни учения с бреговата охрана на Грузия. На 28 януари ескадреният миноносец напусна акваторията на Черно море. В края на февруари, както съобщи пресцентърът на Шести американски флот, военният кораб е минал през Дарданелите в северна посока към Черно море за провеждане на операции за \"гарантиране на сигурността и укрепване на регионалната стабилност, повишаване на боеготовността и военноморския потенциал съвместно със съюзниците от НАТО и партньорите от региона\". Сподели:", "date": "2019.02.25", "title": "Американският миноносец \"Доналд Кук\" акостира в Одеса"}
{"url": "https://pik.bg/%D0%B2%D0%B8%D1%86%D0%B5%D0%B0%D0%B4%D0%BC%D0%B8%D1%80%D0%B0%D0%BB-%D0%BC%D0%B0%D0%BD%D1%83%D1%88%D0%B5%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D0%BD%D1%8F%D0%BC%D0%B0-%D0%BA%D0%BE%D0%B9-%D0%B4%D0%B0-%D0%B7%D0%B0%D0%BC%D0%B5%D0%BD%D0%B8-%D0%BA%D1%80%D0%B0%D1%81%D0%B8-%D1%83%D0%B7%D1%83%D0%BD%D0%BE%D0%B2-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BD%D0%B5%D0%BF%D1%80%D0%B5%D0%B6-news822296.html", "text": "Депутатът от ГЕРБ вицеадмирал Пламен Манушев, който бе кандидат за вицепрезидент на България, изрази пред ПИК болката си от загубата на своя приятел и родолюбец Красимир Узунов: „Красимир Узунов ми беше голям приятел. Той е голям патриот и родолюбец. Загубата е огромно и непоправима. Няма човек, който да е направил толкова неща за връщане паметта на българските военни от Първата световна война. За съжаление, той не можа да довърши и втория си том за Каймакчалан, и първата част за епопеята на Добруджа. Не можа да довърши и големия си, огромния труд за България през 1916 година. Беше събрал 2500 страници. Работеше върху тях и споделяше с нас. Подкрепяхме го морално и се радвахме, че го прави, защото никой друг не е правил толкова задълбочено, огромно изследване. Той ползваше не само български източници. Събираше френски, английски, руски, сръбски, италиански материали. Мисля, че никой не би могъл да продължи делото му в този обем. Затова и казвам, че загубата е непоправима. Още съм в шок не знам какво точно е станало, въпреки че говорих със съпругата му. Никой не може да повярва. Звънят ми десетки и десетки хора. Загубата е голяма не само за нас, приятелите, не само за семейството. За България е огромна загубата. Всички сме в шок.“ Сподели:", "date": "2019.02.25", "title": "Вицеадмирал Манушев пред ПИК: Няма кой да замени Краси Узунов, загубата за България е непрежалима. В шок съм!"}
{"url": "https://pik.bg/%D0%B1%D1%83%D1%80%D0%B8-%D0%B8-%D1%82%D0%BE%D1%80%D0%BD%D0%B0%D0%B4%D0%B0-%D0%B2%D0%B7%D0%B5%D1%85%D0%B0-%D0%B6%D0%B5%D1%80%D1%82%D0%B2%D0%B8-%D0%B2-%D1%81%D0%B0%D1%89-%D0%B2%D0%B8%D0%B4%D0%B5%D0%BE-news822300.html", "text": "Бури и торнада връхлетяха САЩ, като взеха жертви и предизвикаха проблеми с въздушния трафик. Кадри, излъчени от агенция Ройтерс, показват момента, в който торнадо помита бензиностанция в Кълъмбъс, щата Мисисипи, където хора са потърсили подслон. Друго видео показва щетите, нанесени на града. 41-годишна жена е загинала, когато къща се е срутила върху нея и върху още трима души. Силни дъждове са наводнили фабрика за алкохол в Тенеси. Там друг мъж е загинал, докато шофирал по път, пометен от водното бедствие. Сподели:", "date": "2019.02.25", "title": "Бури и торнада взеха жертви в САЩ (ВИДЕО)"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B2-%D0%B0%D0%B2%D1%82%D0%BE%D1%81%D0%B5%D1%80%D0%B2%D0%B8%D0%B7%D0%B0---%D0%B2%D1%81%D0%B5%D0%BA%D0%B8-%D0%B2%D1%82%D0%BE%D1%80%D0%B8-%D0%BC%D0%B0%D0%B9%D1%81%D1%82%D0%BE%D1%80-%D0%B5-%D1%81%D0%B0%D0%BC%D0%BE%D1%83%D0%BA-news822233.html", "text": "Българинът е изключително грижовен за колата си. Когато я купува, е склонен да влезе в тежки заеми, а за поддръжката й харчи повече пари, отколкото за профилактиката на собственото си здраве. Въпреки това всяка четвърта катастрофа в България е заради техническа неизправност, показва статистиката на КАТ. Според пътната полиция цифрата дори е занижена, защото в КАТ не разполагат с екипи и методика, които да определят ясно причината за всяко едно произшествие, предава \"Марица\". Според специалистите състоянието на автопарка у нас е най-лошото в Европейския съюз. Така е, защото България все още води статистиката за най-голям процент новорегистрирани коли секънд хенд. Такива са близо 90% от автомобилите, а средната възраст на закупените МПС-та втора ръка е 10 години. На практика колите тръгват по българските пътища, след като най-добрият им живот вече е отминал. Другият голям проблем е сервизното обслужване. Голяма част от бизнеса все още е в сивия сектор, всеки втори майстор е самоук без нужното образование и квалификация, а за ремонтите не се дава гаранция. Няма проследяемост и на влаганите резервни части, като много от тях все още се доставят от автоморгите. Към момента за едва 5% от ремонтите се издават гаранции, като това обикновено правят оторизираните от големите автомобилни търговци обекти. По неофициални данни на Съюз на автосервизите в България само територията на Пловдив има над 3000 фантома, действащи в дворове и гаражи. За ремонтите там не се издават фактури. Според действащото законодателство, за да отвориш сервиз в България, трябва просто да си направиш фирма и да поставиш табелата. Контрол на практика липсва. Сподели:", "date": "2019.02.25", "title": "Внимавайте в автосервиза - всеки втори майстор е самоук"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B6%D0%B0%D0%BA%D0%BB%D0%B8%D0%BD-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D1%81-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D1%82%D0%BD%D0%BE%D1%81%D0%BD%D0%BE-%D0%B1%D1%84%D1%81-%D0%B8-%D0%BB%D1%8E%D0%B1%D0%BE-%D0%BF%D0%B5%D0%BD%D0%B5%D0%B2-news822337.html", "text": "От страниците на \"Тема Спорт\" - Жаклин Михайлов, прави горещ коментар след Вечното дерби между Левски и ЦСКА (1:0), играно миналия уикенд. Ето част от най-острите тези изразени във въпросния прочит по парещи теми в родния футбол: \"Отново гледахме досадни 90 минути\". \"В 43-ата минута човекът в черно, който в никакъв случай не може да се нарече справедлив футболен съдия, се яви в ролята на екзекутор на ЦСКА и най-вече на треньора му Любослав Пенев. Защото при всякакъв друг човек на пейката лицето Вълков нямаше да вземе такова абсолютно тенденциозно решение. И да го затвърди 90 секунди по-късно, когато при напълно идентично обстоятелство отсъди по коренно противоположен начин и се стигна до гола за Левски\". \"Любослав Пенев не е цвете за мирисане, но да му се организира такова наказателно преследване е малко шокиращо\". \"Просто се кандидатира за президент на БФС (визира Любо Пенев), а сега като треньор на ЦСКА казва нещата така, както ги вижда. Какво толкова е направил, че трябва с цената на опорочаване на дерби да бъде наказван?\". \"... с Любо Пенев си вкараха страхотен автогол, явно подценявайки какво ще е отношението към него от страна на БЕЗотговорните фактори... Не знам дали в ЦСКА са наясно, че са дали работа на враг номер едно на футболната върхушка у нас\". Въпросният коментар на Жаклин Михайлов е озаглавен: \"БФС разстреля Любо\", също с акцент на материала - \"вендета\". Михайлов прави и анализ на спортно-техническите достойнства на Вечното дерби като никак не е впечатлен от видяната футболна продукция. Сподели:", "date": "2019.02.25", "title": "ФУТБОЛНА БОМБА: Жаклин Михайлов с взривяващ коментар относно БФС и Любо Пенев"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B4%D0%BE%D0%BD%D0%BA%D0%B0-%D0%BD%D0%B0-2-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B8-600-%D0%BB%D0%B5%D0%B2%D0%B0-%D0%B3%D0%BB%D0%BE%D0%B1%D0%B0-%D0%B7%D0%B0-%D1%82%D0%B5%D0%B3%D0%BB%D0%B5%D0%BD%D0%B5-%D0%BE%D1%82-%D1%87%D1%83%D0%B6%D0%B4%D0%B0-%D0%BA%D0%B0%D1%80%D1%82%D0%B0-news822309.html", "text": "50-годишната Донка Я. е била осъдена от състав на Варненския окръжен съд на 2 години лишаване от свобода при общ режим и глоба в размер на 600 лева. Първоначално съдът определи подсъдимата да търпи наказание 3 години затвор, но заради призната вина в поисканото от Донка Я. съкратено съдебно следствие присъдата й бе намалена с една трета. Донка Я. е била предадена на съд с обвинителен акт на Окръжната прокуратура във Варна, за това че на 23 октомври 2017 г. изтеглила от чужда дебитна карта сумата от 400 лева без съгласието на титуляра. Пострадалата жена пътувала в градския транспорт. Извадила портфейла си, за да покаже на контрольорката картата за пътуване. Малко по-късно в магазин тя установила, че портфейлът й липсва. От банкова служителка разбрала, че от картата й вече са изтеглени 400 лева. Записът от камерите отвел разследващите при подсъдимата Донка, която е осъждана 6 пъти. Съдебният състав е уважил и гражданския иск в размер на сумата на неправомерно изтеглените пари. Присъдата на Варненския окръжен съд подлежи на обжалване пред Апелативния съд. Сподели:", "date": "2019.02.25", "title": "Осъдиха Донка на 2 години затвор и 600 лева глоба за теглене от чужда карта"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%B8%D0%B2%D0%BB%D0%B5%D1%87%D0%B5-%D0%BA%D0%B0%D1%82%D0%BE-%D0%BE%D0%B1%D0%B2%D0%B8%D0%BD%D1%8F%D0%B5%D0%BC%D0%B8-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D0%B8-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news822377.html", "text": "Специализираната прокуратура повдигна обвинения на четири лица за участие в организирана престъпна група за трафик на мигранти през страната от Турция към Сърбия. Те бяха задържани на 24 февруари 2019 г. в София при операция на ГДБОП и Специализираната прокуратура. Според събраните до момента доказателства групата е действала епизодично от февруари 2015 г. Нейн ръководител е бил афганистански гражданин, законно пребиваващ в страната, на когото е било отказано убежище на чужденец. При операцията по неутрализиране на групата той е задържан в център за мигранти в столицата, където е живеел. Всички участници в групата са българи. Групата организирала превеждането на мигранти от Турция през „зелена“ граница, транспортирането им с различни автомобили през страната и прекарването им през българо-сръбскта граница (отново с автомобили). Разследващите уточняват размера на реализираните от групата сериозни печалби от предстъпната й дейност. Събрани са множество доказателства за дейността на групата, в т.ч. събрани със СРС. Те се подкрепят и от показанията на голям брой свидетели. Днес, 25 февруари 2019 г., Специализираната прокуратура внесе в Специализиврания наказателен съд искане за налагане на мярка за неотклонение „Задържане под стража“ на двама от обвинените, в т.ч. на ръководителя на групата. На двама от участниците са наложени парични гаранции. Сподели:", "date": "2019.02.25", "title": "ИЗВЪНРЕДНО В ПИК: Спецпрокуратурата привлече като обвиняеми четирима трафиканти на мигранти от Турция"}
{"url": "https://pik.bg/%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D0%B8-%D0%B4%D0%B8%D0%BC%D0%BE%D0%B2-%D0%B4%D1%80%D1%83%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%B0-%D0%BD%D0%B8%D0%B5-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D0%BC%D0%B5-%D0%BA%D0%BE%D0%BD%D0%BA%D1%80%D0%B5%D1%82%D0%BD%D0%B8-%D1%86%D0%B5%D0%BD%D0%BD%D0%BE%D1%81%D1%82%D0%B8-%D0%B7%D0%B0-%D0%B4-news822390.html", "text": "Просветен патриотизъм, Европа на отечествата и нациите, християнска, солидарна и разумна, защита на българските интереси, връщане към консерватизма. Това са основните цели и идеали, които ниеq Патриотите от ВМРОq и нашият представител в Европейския парламент отстоявахме упорито и безотказно пред изминалите години. Сега е време те да се превърнат в национална кауза. В това са категорични двама от заместник-председателите на ВМРО – Българско национално движение Ангел Джамбазки и Искрен Веселинов и министърът на околната среда и водите Нено Димов. Ние, Патриотите от ВМРО, от години говорим, че е нужна промяна в посоката на развитие на ЕС. Категоричната липса на лидерство, сгрешеният модел на интеграция на мигрантските маси и отявленият розов фашизъм, който пълзи все по-упорито и по оста ПЕС-ЕНП, застрашават устоите на Стария континент. Дошло е време преломно и ние ще се борим за нов модел на управление и политики в ЕС. В навечерието на избори за Европейски парламент, които ще решат посоката на европейския проект за десетилетия напред, ние призоваваме дебатът да се води за ценности и идеи, а не чрез скандали и изкуствено противопоставяне, които целят да скрият очевидния факт, че посланията на социалистите (ПЕС) и народните партии (ЕНП) са идентични. Двете семейства десетилетия налагаха политиките на глобалния либерализъм, цензурата на политическата коректност и лицемерието на мултикултурализма и в момента управляват заедно ЕК. Те носят отговорността за мигрантската криза, бума на ислямския радикализъм, който окървави Европа, за ерозията на традиционните ценности и упадъка на европейската идея. Те се нуждаят от истинска алтернатива и такава трябва да бъде създадена чрез единение на патриотичните и консервативни сили, обединени на основата на споделени ценности. 1. ПРОСВЕТЕН ПАТРИОТИЗЪМ Изповядваме идеите на просветения патриотизъм. Това е обединителна и човеколюбива идея. Възрожденският, европейски, патриотизъм е бъдещето на България. 2. ЕВРОПА НА ОТЕЧЕСТВАТА Европа може да бъде силна, когато е Европа на нациите. Само така тя все по-малко ще зависи от Изток или от Запад, а ще разчита на собствените си сили. Защото ще се осланя не на утопичен либерален проект, а на националните си истории и традиции. Европа трябва да се възползва от най-силното, което има - това, че е сбор от дълбоки, хилядолетни национални корени. 3. ХРИСТИЯНСКА, СОЛИДАРНА, РАЗУМНА ЕВРОПА Европа е носител на християнските ценности. Те са в основата на нашата цивилизация, с която трябва да се гордеем. Цивилизация на разума, християнската солидарност и религиозната търпимост, където няма място за социални утопии, религиозен фундаментализъм и каквито и да било политически крайности. 4. СИЛНА БЪЛГАРИЯ В ЕВРОПА Принадлежността на страната ни към Европейския съюз и НАТО е ценност не само по себе си. Трябва да гледаме на тези съюзи като на цивилизационни, като на средство да отстояваме своята национална идентичност и да постигаме националните си интереси. Ние сме преден пост на модерния, правовия свят. В него няма място за страни избрали друг цивилизационен модел, като ислямистка Турция например. България трябва да поведе Балканите към една нова Европа. България и Македония имат не само общо минало, но и общо бъдеще. 5. ЗАЩИТА НА МАЛКИТЕ СРЕЩУ ЕГОИЗМА НА ГОЛЕМИТЕ Европа трябва да покаже един стандарт в западната и източната си част – еднакво заплащане за еднакъв труд, еднакво качество на храните, еднакво отношение към всички без протекции за големите. Ние ще се противопоставим на западния колониален неолиберализъм към страните от Централна и Източна Европа, чието най-грозно лице е демографското ограбване на Изтока. 6. КОНСЕРВАТИЗЪМ Консервативната вълна не е антиевропейска, тя е лекарството за Европа. Либералната утопия с претенциите си за глобално господство разрушава основни клетки на обществото, посяга на вечни ценности. Претенциите за трети, четвърти и прочие полове, еднополовите бракове са само върхът на айсберга. Под атака са националните държава, християнската ни вяра и семейството като институция. Ние знаем каква е алтернативата за България и алтернативата за Европа – това е патриотизмът. 7. БЪЛГАРИЯ ЗА БЪЛГАРИТЕ, ЕВРОПА ЗА ЕВРОПЕЙЦИТЕ Трябва да сложи ясна и непреодолима граница за хора и държави, които не спазват европейските ценности. Толерантността към нетолерантните е подчинение. Трябва да спрем безконтролната миграция, трябва да защитим страните си. Считаме, че това са тезите, около които трябва да се търси единение на всички, които искат да попречат на Брюксел в самоубийството на Европа. Трябва да чуем гласа на народите си, а не на чиновниците, трябва да реформираме Съюза, трябва да спрем разпространението на либералния фашизъм, трябва да спрем своеобразната война в Европа! ДРУГА ЕВРОПА Е ВЪЗМОЖНА! Ангел Джамбазки Искрен Веселинов Нено Димов Сподели:", "date": "2019.02.25", "title": "Джамбазки, Веселинов и Димов: Друга Европа е възможна! Ние предлагаме конкретни ценности за дебата около евровота"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%B0%D1%81%D0%BA%D0%BE-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B5%D0%BC-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B4%D0%BE%D0%BA%D0%B0%D1%82%D0%BE-%D0%B3%D0%B5%D1%80%D0%B1-%D0%BD%D0%B5-%D1%81%D0%B8-%D0%B8%D0%B7%D1%81%D1%8A%D1%80%D0%B1%D0%B0%D1%82-%D0%BF%D0%BE%D0%BF%D0%B0%D1%80%D0%B0-news822367.html", "text": "ПИК потърси депутата „БСП за България“ Таско Ерменков за горещ коментар по ветото, наложено от президента Румен Радев върху промените в Изборния кодекс, както и за решението на опозиционната левица да не влезе в Народното събрание, въпреки призива на президента. - Няма какво да коментирам ветото на президента. Той си е институция. Коментарите ще ги правим допълнително. Когато му дойде времето, когато го внесат и заведат. Щом го видим. - Не мога да кажа. Още не сме коментирали с колегите от парламентарната група. Това е въпрос, по който ще вземем решение. Аз вече коментирах, че въпросът с приемането и отхвърлянето на ветото е в позицията на управляващите. Те са тези, които с техните гласове могат да го приемат или да го отхвърлят. - Аз думата „цирк“ няма да употребя. Аз искам да кажа само, че който си е надробил попарата, е хубаво да си я изяде сам. Ние това, което искахме да кажем, което го казахме, и което не поискаха да ни чуят, беше в продължение на 16 часа по време на дискусията в парламента, а преди това и не знам колко часа в правната комисия. Всички аргументи, които искахме да изложим, ги казахме. Не бяха чути. Напротив, беше направено точно обратното на това, което говорихме. В тази връзка оставяме управляващите да си изсърбат попарата, която са надробили. Тогава вече ще решаваме какво правим. - Ние нямаме никаква трудност да се върнем в парламента при условие, че бъдат изпълнени онези параметри, които сме заложили в нашето обръщение тогава към гражданските организации и партиите. Там много точно е написано, че ние ще се върнем, когато се отменят скандалните промени от парламента в Изборния кодекс. Написано е черно на бяло. Има го там. Решение на Националния съвет е това. Не е решение на групичка или на някой, който индивидуално е наложил такова решение. В момента, когато това бъде изпълнено, мисля, че ще се върнем. Но трябва да има изпълнено наше условие, за да предприемем този ход. Нищо излишно, екстравагантно и толкова интересно няма в тази позиция. - Не знам. Дори в химическото чистене има петна, които няма как да се изчистят. А когато става въпрос за петно в политическия живот, когато става въпрос да бъде заклеймен като антидемократ и човек държавният глава, който се опитвал, видите ли, да налага диктат, то няма начин, по който да можеш да се изчистиш. Единственото нещо, което можеш да направиш, е гузно да си признаеш, че си бил неправ и поне малко да се откажеш от това, което си се опитал да налагаш със сила. Сподели:", "date": "2019.02.25", "title": "САМО В ПИК! Таско Ерменков: Няма да се върнем в парламента, докато ГЕРБ не си изсърбат попарата"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D1%8A%D0%B6-%D0%BE%D0%B1%D0%B2%D0%B8%D0%BD%D1%8F%D0%B2%D0%B0-%D0%B2-%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%BB%D0%B5%D0%BA%D0%B0%D1%80%D0%B8-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B2%D0%B8%D0%B4%D0%B5%D0%BE-news822243.html", "text": "Мъж от Несебър публикува скандален клип в социалните мрежи. За преглед на баба му в Спешния център в държавната болница в Бургас Кръстьо Петков е трябвало да заплати такса от 10 лева, а възрастната жена е разкарвана от регистратура на регистратура докато получи лекарска помощ. За няколко часа клипът на мъжа има над 500 гиляди гледания и над 11 хил. споделяния. От МБАЛ - Бургас обясняват, че това е поредният агресивен пациент. В тяхно съобщение, разпространено от Bulgaria ON AIR, се посочва, че е крайно време всеки един пациент да научи кой е личният му лекар и с кой той има договор в извънработно време. От болницата поясняват, че таксата от 10 лв. е напълно правомерна. Сподели:", "date": "2019.02.25", "title": "СКАНДАЛ: Мъж обвинява в корупция лекари от болницата в Бургас (ВИДЕО)"}
{"url": "https://pik.bg/%D0%B3%D0%BE%D1%80%D0%B5%D1%89-%D1%80%D0%B5%D0%BF%D0%BE%D1%80%D1%82%D0%B0%D0%B6-%D0%B2-%D0%BF%D0%B8%D0%BA-tv-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81-%D1%82%D1%80%D0%B5%D1%82%D0%B8%D1%8F-%D0%BF%D0%BE%D0%BB-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F---%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B8-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0%D1%82-news821600.html", "text": "Скандалът с тайното прокарване на третия пол в българските училища се разгаря. Директори на столични школа вече масово бойкотират анкетата на Европейската комисия, в която децата трябва да отбелязват дали са \"момчета\", \"момичета\" или \"друго\". Както първо ПИК съобщи, за шокиращия въпрос, свързан с джендър идеологията, са алармирали родители. Потресени, че деца на 9 години са принудени да се запознават с третия пол, те са отказали наследниците им да попълват анкетата ( ). Пред медията ни куп политици и анализатори също заявиха, че въпросът е скандален и неадекватен, а освен това е прокаран тайно в училищата в разрез с конституцията на България, според която има два пола - биологичните мъжки и женски. Репортерът на ПИК TV Нели Пенкова тръгна по следите на спорната анкета в едно от столичните училища, чиято директорка бе сред първите, сигнализирали за проблема. Надежда Николчева застана пред камерата ни, притеснена от разразилия се скандал и не скри, че все още от Министерство на образованието не дават указания как да се процедира с провеждането на допитването. \"Отложили сме провеждането, докато стане ясно как да действаме. Ние сами не можем да изтрием въпроса, чакаме от министерството да кажат дали ще отпадне\", заяви Николчева. Пред камерата на ПИК TV не застана нито един експерт от МОН. Оттам се оправдаха за скандалното си мълчание по горещия казус с обяснението, че министър Красимир Вълчев вече е коментирал темата и чака отговора на ЕК. Обяснението обаче е твърде смешно, тъй като от комисия ясно обясниха, че всяка държава сама решава как да преведе въпросите в анкетата и по какъв начин да я проведе в училищата. Така, че както ПИК вече писа, мишкуването на министъра е позорно и заслужава да му бъде поискана оставката заради факта, че е допуснал третия пол в училище в разрез с конституцията. Сподели:", "date": "2019.02.25", "title": "ГОРЕЩ РЕПОРТАЖ В ПИК TV: Скандалът с третия пол в училище се разгаря - директори бойкотират анкетата, министърът гузно мълчи"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%BF%D0%BB%D0%B0%D1%81%D1%8C%D0%BE%D1%80-%D0%BD%D0%B0-%D1%85%D0%B5%D1%80%D0%BE%D0%B8%D0%BD-news822304.html", "text": "Мъж на 34 години е задържан за притежаване на боеприпаси и наркотици. Това съобщиха от ОДМВР – Кърджали. Местните униформени са задържали мъжа за незаконно притежаване на 70 грама хероин и боеприпаси. Наркотиците и патроните са открити при претърсване в жилище, обитавано от мъжа. Акцията е реализирана в петък около 19,00 часа. В апартамента полицаите намерели две топчета бяло и едно топче розово твърдо вещество, пликче с бяло прахообразно вещество с общо тегло 70 грама и 30 ловни патрона. При направен наркополеви тест субстанциите реагирали на хероин. Наркотиците и боеприпасите са иззети и са на съхранение в полицейското управление, а притежателят им задържан за срок до 24 часа. Образувано е досъдебно производство. Работата по случая продължава разследващ полицай. Сподели:", "date": "2019.02.25", "title": "Задържаха въоръжен пласьор на хероин"}
{"url": "https://pik.bg/%D1%81%D0%BB%D0%B5%D0%B4-%D0%B4%D1%80%D0%B0%D0%BC%D0%B0%D1%82%D0%B0-%D0%BD%D0%B0-%D1%83%D0%B5%D0%BC%D0%B1%D0%BB%D0%B8---%D1%81%D0%B0%D1%80%D0%B8-%D0%BE%D0%B1%D1%8F%D1%81%D0%BD%D0%B8-%D0%B7%D0%B0%D1%89%D0%BE-%D0%BD%D0%B5-%D1%81%D0%B5-%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D1%81%D0%BC%D1%8F%D0%BD%D0%B0-%D0%BD%D0%B0-%D0%BA%D0%B5%D0%BF%D0%B0-news822369.html", "text": "Мениджърът на Челси Маурицио Сари разкри защо се е стигнало до отказа на вратаря Кепа Арисабалага да бъде заменен във финала за Купата на Лигата срещу Манчестър Сити - 3:4 след дузпи. \"Стана недоразумение. Аз не разбрах какво точно му има на Кепа и осъзнах, че не е контузен едва когато докторът ни се върна на скамейката. Мислех, че става дума за схващане и затова поисках смяна, но всъщност Кепа нямаше проблем и можеше да пази при дузпите. Защо се насочих към тунела? Трябваше ми малко време, за да се успокоя. Кепа разбра, че искам да го сменя заради травма, каза, че всичко е наред и беше прав. После поговорихме и изяснихме ситуацията. Сигурен съм, че все още имам подкрепата на играчите. Гордея се с момчетата си, те показаха точно играта, която исках да видя. Много съм щастлив в Челси. В последните мачове играта ни се подобри значително. Попитайте за бъдещото ми шефовете\", заяви Маурицио Сари след срещата, цитиран  от \"Гол\". Самият финал за Купата на Лигата в Англия, игран на \"Уембли\", завърши без голове в редовното време и продълженията, а след дузпи триумфът е за \"гражданите\". Сподели:", "date": "2019.02.25", "title": "След драмата на \"Уембли\" - Сари обясни защо не се стигна до смяна на Кепа"}
{"url": "https://pik.bg/%D0%BC%D0%BE%D0%B4%D0%BD%D0%B0-%D0%B8%D0%BA%D0%BE%D0%BD%D0%B0-%D0%B0%D0%BB%D0%B8%D1%81%D0%B8%D1%8F-%D0%BF%D0%BE-%D0%B0%D0%BD%D1%86%D1%83%D0%B3-%D0%B8-%D1%82%D0%BE%D0%BA%D1%87%D0%B5%D1%82%D0%B0-%D0%B2-%D0%BA%D0%BB%D1%83%D0%B1-33---%D1%81%D1%82%D0%B0%D0%B9%D0%BB%D0%B8%D0%BD%D0%B3%D1%8A%D1%82-%D0%B9-%D0%B5-%D1%85%D0%B8%D1%82-%D1%81%D1%80%D0%B5%D0%B4-%D1%88%D0%B5%D1%80%D1%86%D0%B8%D0%BD%D0%B3%D0%B5%D1%80-%D0%B8-%D0%BA%D0%B0%D1%80%D0%B4-news822298.html", "text": "Алисия е от поп фолк звездите, които просто няма как да останат незабелязани. Редовно звездата на \"Ара\" привлича погледите с нестандартните си стайлинг решения, затова е била и коронясвана като Модна икона. Преди няколко вечери брюнетката имаше участие в хитовия \"Клуб 33\", на сцената на който се качи в интригуващ тоалет. Най-вероятно мнозина ще я засипят с подигравателни коментари, но реалната действителност е, че визията на Алисия е хит в Холивуд. Певицата пя със спортно долнище и с ботик на висок ток. Бърза справка в Мрежата показа, че с тази комбинация вече са се появявали Ким Кардашиян, Кристина Агилера, Никол Шерцингер. В Сърцето на Студентски град Алисия зарадва феновете си с целия си хитов репертоар. Звездната гостенка поздрави рождениците, които бяха избрали да споделят празника със своите приятели в най-обичаното заведение в градчето на студентите. Хит след хит и наздравици след наздравици, никой не усети как изтече нощта и по първи петли купонджиите все пак се разпиляха, за да имат сили за поредното парти в заведението. Тази седмица звездните купони ще бъдат поверени на Софи Маринова и Лорена. Прясно омъжена Ромска перла ще извиси глас в \"Клуб 33\" на 27 февруари, сряда, а младата й колежка ще се качи на сцената следващата вечер. Сподели:", "date": "2019.02.25", "title": "МОДНА ИКОНА: Алисия по анцуг и токчета в \"Клуб 33\" - стайлингът й е хит сред Шерцингер и Кардашиян (СНИМКИ)"}
{"url": "https://pik.bg/%D0%B0%D0%BA%D1%86%D0%B8%D1%8F-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D1%87%D0%B5%D0%BD%D0%B3%D0%B5%D1%82%D0%B0-%D0%BD%D0%B0%D1%82%D1%80%D1%8A%D1%88%D0%BA%D0%B0%D1%85%D0%B0-%D1%88%D0%B5%D1%81%D1%82%D0%B8%D0%BC%D0%B0-%D1%81-%D0%B4%D1%80%D0%BE%D0%B3%D0%B0-%D0%B2-%D0%BF%D0%B5%D1%82%D1%80%D0%B8%D1%87-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%B8-%D0%B3%D0%BE%D1%86%D0%B5-%D0%B4%D0%B5%D0%BB%D1%87%D0%B5%D0%B2-news822303.html", "text": "От полицейски служители на ОДМВР-Благоевград е проведена акция по линия на противодействие на производството, съхранението и разпространението на наркотични вещества, при която е констатирано, че на 22.02.2019 г. в Петрич, от полицейски служители на РУ-Петрич, е извършена проверка на жилище, обитавано от В.З. (33 г.) от Петрич. В хода на проверката е намерена и иззета около 4,2 грама тревиста, маса, реагираща положително на канабис. В.З. е задържана със заповед за задържане до 24 часа. На 24.02.2019 г. около 02:20 часа в гр.Петрич, от полицейски служители на РУ-Петрич, е извършена проверка на двама 16-годишни младежи от с.Самуилово и А.П./18г./ от с.Самуилово. В хода на проверката у един от младежите е  намерена и иззета около 0,55 грама тревиста маса, у втория  младеж е намерена и иззета около 0,80 грама тревиста маса, а у А.П. е намерена и иззета около 0,22 грама тревиста маса. След направен полеви тест тревистата маса е реагирала положително на канабис. Лицата са задържани със заповед за задържане до 24 часа. На 24.02.2019 г. в с.Самуилово, от полицейски служители на РУ-Петрич, е извършена проверка на жилище в с.Самуилово, обитавано от 33-годишен мъж и 29-годишна жена и двамата от с.Самуилово. В хода на проверката е намерена и иззета около 1,23 грама тревиста маса, реагираща положително на канабис. Лицата са задържани със заповед за задържане до 24 часа. На 22.02.2019 г. около 12:20 часа в района на ж.к“Цар Самуил“ в гр.Петрич, от полицейски служители на РУ-Петрич, е извършена проверка на К.Л./36г./ от гр.Петрич, при която е намерена и иззета около 1 грам тревиста маса, реагираща положително на канабис. К.Л. е задържан  със заповед за задържане до 24 часа. На 22.02.2019 г. около 10:30 часа в гр.Сандански, от полицейски служители на РУ-Сандански  е извършена проверка на жилище, обитавано от В.Т./40г./ от гр.Сандански. При проверката е намерено и иззето около 7,11 грама наркотично вещество, реагиращо положително на амфетамин. В.Т. е задържан със заповед за задържане до 24 часа. На 23.02.2019 г. около 15:35 часа в района на ул.“Драма“ в гр.Гоце Делчев, от полицейски служители на РУ-Гоце Делчев, е извършена проверка на Р.К./35г./ от с.Лъжница. У същия е намерено и иззето около 2,71 грама бяло, прахообразно вещество, реагиращо положително на амфетамин. Р.К. е задържан със заповед за задържане до 24 часа. Сподели:", "date": "2019.02.25", "title": "АКЦИЯ: Маскирани ченгета натръшкаха шестима с дрога в Петрич, Сандански и Гоце Делчев"}
{"url": "https://pik.bg/%D0%B1%D1%87%D0%BA-%D0%BD%D0%B0%D0%B3%D1%80%D0%B0%D0%B6%D0%B4%D0%B0%D0%B2%D0%B0-%D0%BA%D1%80%D0%B0%D1%81%D0%B8%D0%BC%D0%B8%D1%80-%D1%83%D0%B7%D1%83%D0%BD%D0%BE%D0%B2-%D0%BF%D0%BE%D1%81%D0%BC%D1%8A%D1%80%D1%82%D0%BD%D0%BE-%D1%81%D1%8A%D1%81-%D0%B7%D0%BB%D0%B0%D1%82%D0%B5%D0%BD-%D0%BC%D0%B5%D0%B4%D0%B0%D0%BB-news822299.html", "text": "Националният съвет на БЧК е взел единодушно решение Красимир Узунов да бъде награден посмъртно със Златен медал - най-голямото отличие на организацията. Това съобщи председателят на БЧК Христо Григоров пред \"Фокус\". „Това не е само лична загуба за мен като приятел, това е загуба за цяла България. Единодушно взехме решение да бъде отличен със Златен медал за заслугите, които има за опазване на традициите, българщината и добротата в сърцето на хората. Това беше Краси“, каза Христо Григоров. Собственикът на радиоверига и агенция „Фокус“ почина изненадващо на 56-годишна възраст. Сподели:", "date": "2019.02.25", "title": "БЧК награждава Красимир Узунов посмъртно със Златен медал"}
{"url": "https://pik.bg/%D0%BC%D0%BE-%D1%82%D0%B2%D1%8A%D1%80%D0%B4%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%B8%D0%BC%D0%BE%D1%82%D0%B8-%D0%BD%D0%B0-%D0%B1%D0%B5%D0%B7%D1%86%D0%B5%D0%BD%D0%B8%D1%86%D0%B0-%D1%81%D0%B0-%D1%81%D0%BF%D0%B5%D0%BA%D1%83%D0%BB%D0%B0%D1%82%D0%B8%D0%B2%D0%BD%D0%B8-news822301.html", "text": "От Министерството на отбраната заявиха, че твърденията на Веселин Марешки за продажба на имоти на безценица са спекулативни. Това казаха от ведомството в право на отговор след гостуването му в „Тази сутрин” по Би Ти Ви. Става въпрос за 4 имота в София – два магазина и два войскови района, които са прехвърлени на охранителна фирма \"Моба\" ЕООД. От министерството на отбраната уточняват, че имотите няма да бъдат продадени, а ще бъдат използвани за учебни центрове за професионално обучение, а войсковите имоти ще бъдат преустроени в платени охраняеми паркинг зони. Срещу тези 4 имота министерството придобива финансов актив – дялове от капитала на дружеството, на стойност, равна на стойността на посочените недвижими имоти на държавата. \"Имотите са с отпаднала необходимост за Министерството на отбраната и към момента стопанисването им натоварва бюджета на ведомството с разходи за охрана, поддръжка, местни данъци и такси и други преки и косвени разходи, без да носят никаква доходност\", казват още в правото на отговор от Министерството на отбраната. Сподели:", "date": "2019.02.25", "title": "МО: Твърденията на Марешки за продажба на имоти на безценица са спекулативни"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv---%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0%D0%BC-%D0%BF%D0%B0%D1%80%D1%82%D0%B8%D0%B9%D0%BD%D0%B8%D1%8F-%D0%BB%D0%B8%D0%B4%D0%B5%D1%80-%D1%80%D1%83%D0%BC%D0%B5%D0%BD-news822307.html", "text": "Министър-председателят Бойко Борисов проведе среща с министъра на външните работи на Кралство Саудитска Арабия Ибрахим Абдулазис ал- Асаф. Двамата разговаряха в рамките на Срещата на върха ЕС-Лига на арабските държави в Шарм Ел-Шейх. Активизирането на сътрудничеството в сферите на търговията, инвестициите и енергетиката бяха във фокуса на срещата между премиера Бойко Борисов и министър Ибрахим Абдулазис ал-Асаф. Двамата подчертаха добрите отношения, които поддържат България и Кралство Саудитска Арабия. Външният министър приветства предстоящото откриване на българско посолство в Рияд, а българският премиер посочи, че това допълнително ще засили двустранните ни отношения във всички сфери. \"Саудитска Арабия е важен външноикономически партньор на България и за нас е важно да надграждаме потенциала в сферата на инвестициите\", каза премиерът Бойко Борисов. Министър-председателят Бойко Борисов и министър Ибрахим Абдулазис ал-Асаф обсъдиха възможностите за инвестиция от страна на Саудитска Арабия в проекта за изграждане на европейския газов хъб \"Балкан\". Борисов съобщи, че газовият хъб \"Балкан\" е важен за енергийната сигурност в целия регион на Югоизточна Европа. \"До момента е направено предпроектно проучване за газоразпределителния център, в което се разглеждат няколко източника за доставки на природен газ – от Русия, от Каспийския регион през междусистемната връзка с Гърция, от Румъния, както и евентуален местен добив от Черно море, където в момента се осъществяват проучвания\", каза българският министър-председател. Премиерът Борисов посочи още, че само преди седмица Министерският съвет одобри създаването на съвместно дружество между Министерството на земеделието, храните и горите и Компанията за инвестиции в земеделието и животновъдството (SALIC) на Кралство Саудитска Арабия. Министър-председателят заяви, че така ще се засилят бизнес-контактите и преговорите между фирми от двете страни. \"Чух се със жена му сутринта. Толкова бързо свършва живота. Агенция \"Фокус\" под негово ръководство беше обективен сайт. Оставил е голяма диря в съзнанието на хората, които го познават\", каза премиерът за неочакваната смърт на Красимир Узунов. \"Ако нещо се разклати със Саудитска Арабия, Сирия ще ни стори детска приказка. Днешната среща и участието ми в изготвянето на декларация е именно в този тон, независимо от огромните различия, които има. Само диалогът може да помогне. Тероризмът на първо място, миграцията, контролирана миграция, трафикантите, обучението, което могат да получат в България, да учат и после да се върнат по своите места. Десетки хиляди туристи отиват в Желязната църква, а щеше да падне след една-две години. Премиерът на Люксембург заяви, че живее с мъж и една такава толерантност носи много за различните. Тежка среща, в разговорите, които се водят е по-добре да си говорим, да се съобразяваме\", допълни той. \"Имам много работа, освен това с политически лидер не се бъркам в техните решения. Когато взимаш страна на една партия, се превръщаш в политически лидер\", коментира Борисов поведението на президента Румен Радев. \"Никоя държава не й е добре да излезе президента и да каже, че ще вземе няколко милиона бежанци. Това може да го направи само Ердоган. Спорът за оградата в САЩ стигна до извънредно положение. Позициите ни са много ясни, с Ципрас си говорихме да направим едно четириъгълно заседание и среща, написах писмо до Сърбия, Румъния и Гърция да включваме в нашите срещи и Северна Македония. С колегите вървим много напред. Юни се надявам да направим първата копка на интерконектора с Гърция, той е много важен. Суми никога не обсъждам, има конкурси\", заяви още премиерът. \"Нашата цел е газовият хъб \"Балкан\". Лично Жан-Клод Юнкер каза благославяме го този хъб. Не става въпрос за ново количество газ, а да не си изпразним тръбите. Имаме интерконектор с Румъния, с Гърция, имаме \"Силистар\" и блок \"Хан Аспарух\", имаме и азерския газ\", продължи Борисов. \"Когато има газ и бъде добит, ако нямаш тръби само ще слушаме по Би Ти Ви, че някъде добиват газ и го карат някъде. Когато ние имаме нашите тръби, добре дошли и египетски, кипърски газ. Затова сега върви смяната на шест компресора. Ако няма хъб, думата транзит е забранена и ще ни заобикалят както ни заобикалят и сега. Той гарантира да остане същото количество газ, не повече, което е разковничето\", заяви Борисов по темата за газовия хъб \"Балкан\". \"Никога не говоря предварително. Живот и здраве ще имаме пресконференция, днес сме в Шарм Ел-Шейх\", отговори Борисов за предстоящата срещу с руския си колега Дмитри Медведев. \"Много съм тъжен и аз за Краси Узунов\", завърши българският премиер. „Предизвикателствата, пред които е изправен регионът на Близкия изток и Северна Африка, са предизвикателства и за ЕС. Това може да се обясни както с географската ни близост, така и с изградените в годините връзки в търговията, икономиката, образованието, културата и други“. Това посочи министър-председателят Бойко Борисов в изказването си на Първата среща на високо равнище между държавите членки на ЕС и на Лигата на арабските държави (ЛАД) в египетския град Шарм Ел-Шейх. Българският премиер акцентира, че е необходимо в рамките на наличния инструментариум и институционални възможности, ЕС и ЛАД да намерят подходящия и възможен начин за справяне с общите проблеми и предизвикателства. „България смята за изключително важна дейността на ЛАД и своето сътрудничество с нея в контекста на всеобщия стремеж за избягване на нови разделения и конфронтации на основата на религиозни или културни различия“, обърна се министър-председателят Борисов към световните лидери в Шарм Ел-Шейх. Той подчерта, че установеното тясно партньорство, основано на доверие, исторически връзки и споделени интереси, ще придобива още по-динамични измерения както в интерес на страните ни, така и за справянето с глобалните предизвикателства. „В тази връзка бих искал да повторя известното мото „Единни ще устоим, разделени ще загубим!”, каза премиерът Борисов по време на първия панел на срещата на върха. Той бе посветен на укрепването и задълбочаването на евро-арабското партньорство и справянето с глобалните предизвикателства. Министър-председателят Борисов заяви, че настоящата Първа среща на върха между ЕС и ЛАД е логично продължение на вече съществуващите формати на провеждане на съвместни министерски срещи. Но тя е и нещо повече - силен политически сигнал за ангажираност с проблемите на региона, които се обсъждат в Шарм Ел-Шейх. „Нашето присъствие днес е категорично доказателство, че въпреки съществуващите различия между нас, можем да водим честен и открит диалог. Уверен съм, че в дух на сътрудничество и взаимно доверие може да бъде намерен правилният подход за обсъждане на въпросите от взаимен интерес“, каза още българският премиер. В изказването си той се спря още на сериозните промени в някои страни от Близкия изток и Северна Африка, които из основи промениха облика не само на региона, но и на света като цяло. „В тази връзка глобалните предизвикателства, пред които сме изправени, изискват глобални решения. ЕС и ЛАД трябва да се опитат да задълбочат сътрудничеството си в области като борбата с тероризма, превенцията на конфликти, ранното предупреждение и управление на кризи, в хуманитарната помощ, борбата с трансграничната организирана престъпност и неразпространението на оръжия“, изброи премиерът Борисов. Министър-председателят добави, че фокус на общите действия трябва да се постави също върху неконтролираната миграция, трафика на хора, икономическата и социална несигурност, екологичните проблеми и др. Те също изискват многостепенни отговори, формирани на основата на солидарност и споделена отговорност. Сподели:", "date": "2019.02.25", "title": "ПЪРВО В ПИК TV - Бойко Борисов в Саудитска Арабия: Няма да коментирам партийния лидер Румен Радев (СНИМКИ/ОБНОВЕНА)"}
{"url": "https://pik.bg/%D0%BD%D0%B5%D0%BF%D1%80%D0%B5%D0%B6%D0%B0%D0%BB%D0%B8%D0%BC%D0%B0-%D0%B7%D0%B0%D0%B3%D1%83%D0%B1%D0%B0-%D1%8E%D0%BB%D0%B8%D1%8F%D0%BD-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D1%83%D1%81%D0%BF%D0%BE%D0%BA%D0%BE%D1%8F%D0%B2%D0%B0-%D1%81%D1%8A%D1%80%D1%87%D0%B0%D0%B4%D0%B6%D0%B8%D0%B5%D0%B2%D0%B0-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BB%D0%B0%D1%81-news822280.html", "text": "Разтърсващата изповед на вдовицата Алекс Сърчаджиева пред Нова тв вчера провокира оперния певец, който от есента се изявява и като ководещ в \"На кафе\", да изкаже своето възхищение от актрисата. \"Бях до Иван в болницата, когато д-р Цонев ( оложението е тежко. С другите му приятели стояхме при Иван. Александра е изключително силно момиче. Аз съм й го казвал много пъти. Има една американска група \"Iron butterfly\", тя е същата - желязна пеперуда. Изключително ефирна, нежна, но много силно момиче. Убеден съм, че тя и дъщеря й София все пак ще имат прекрасно бъдеще\", заяви Константинов по адрес на Сърчаджиева. Самата тя разтърси зрителите пред телевизора с болезненото си откровение 40 дни след смъртта на актьора: \"В нищото съм. На дъното съм все още. Объркана съм и не знам какво ми се случва и как да се измъкна. Чувствам се като едно малко дете, което го е страх от неизвестното. Сама в гората. Не мога да се събера и 40 дни след смъртта на Иван. Искам да хвърлям, да викам, да крещя, да изпотроша всичко, да ударя дъното чисто емоционално, да изхвърля това, което ме задушава и не ми дава да поема въздух. Страх ме е как ще огледам детето си. Най-тежката ми представа е била, че един ден можем да се разделим с Иван. Не съм си представяла, че ще загубя най-близкия си човек, че ще отговарям на детето си защо Господ прибира добрите хора. Иван е зелият ми свят - баща, брат, мъж, любовник. Ударих дъното по всякакъв начин – физически, психически, емоционално, финансово. Болката е ужасна и не минава. Особено вечер е задушаващо. Детето приема ужасно трудно ставащото. Като й казах, тя се обърна срещу мен и ми каза, че съм най-гадната майка на света. Сега е вкопчена в мен, защото не иска да се случи нещо с мен, а тя е само на 8 години. Беше сърдита, че не е била на погребението, а след това ме помоли да я заведа на гробищата. Най ужасната гледка . малко дете с цветя над гроб . Тя попита тук ли е и като казах че е там, поиска да го разровя за да си го приберем\". Юлиян Константинов бе сред най-близките приятели на Иван Ласкин и като такъв прекара с актьора и последните му часове. каза, че п Сподели:", "date": "2019.02.25", "title": "НЕПРЕЖАЛИМА ЗАГУБА! Юлиян Константинов разкри как успокоява Сърчаджиева след смъртта на Ласкин: Казвам й, че е..."}
{"url": "https://pik.bg/%D1%82%D1%83%D1%80%D1%87%D0%B8%D0%BD-%D0%BE%D0%BF%D0%B8%D1%82%D0%B0-%D0%B4%D0%B0-%D0%BF%D1%80%D0%B5%D0%BC%D0%B8%D0%BD%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-%D0%BA%D0%B0%D1%82%D0%BE-%D1%82%D0%B5%D1%80%D0%BE%D1%80%D0%B8%D1%81%D1%82-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B3%D0%BE-news822306.html", "text": "Турски гражданин се опита да премине българската граница като същински терорист - с 10 пистолета, облепени по джобовете и тялото му, съобщават от Агенция Митници. Той е бил спрян от служители на ГКПП Малко Търново, пътувал е в посока Турция. Пред българските митнически служители е обявил, че няма нищо за деклариране. Служители от териториален отдел „Митническо разузнаване и разследване Южна морска“ в ГД „Митническо разузнаване и разследване“ на Агенция „Митници“ селектират автомобила за щателна митническа проверка. По време на проверката, при личен преглед на шофьора, митническите служители откриват в два вътрешни джоба на дрехите му и облепени по тялото му общо 5 пакета, съдържащи 10 броя долна външна част за пистолети, с изписано лого на австрийска марка пистолети и изписани серийни номера. Контрабандно пренасяните части за пистолети са иззети, уточняват от Агенция Митници. Сподели:", "date": "2019.02.25", "title": "Турчин опита да премине българската граница като терорист, закопчаха го"}
{"url": "https://pik.bg/%D1%80%D0%B5%D0%BC%D0%BE%D0%BD%D1%82-%D0%BE%D1%81%D1%82%D0%B0%D0%B2%D1%8F-%D1%85%D0%B8%D0%BB%D1%8F%D0%B4%D0%B8-%D0%B2%D0%B0%D1%80%D0%BD%D0%B5%D0%BD%D1%86%D0%B8-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B2%D1%8A%D0%B2-%D0%B2%D1%82%D0%BE%D1%80%D0%BD%D0%B8%D0%BA-news822215.html", "text": "Хиляди варненци остават на сухо утре. От ВиК-Варна предупреждават, че поради реконструкцията на бул. \"Съборни\", на 26 февруари (вторник), от 9 до около 24 часа с нарушено водоподаване и без вода ще бъде карето, заключено между булевардите \"Цар Освободител\", \"8-ми Приморски полк\", \"Мария Луиза\", ул. \"Д-р Пискюлиев\" и  ул. \"Отец Паисий\". Сподели:", "date": "2019.02.25", "title": "Ремонт оставя хиляди варненци без вода във вторник"}
{"url": "https://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D1%81-%D1%87%D1%83%D0%B4%D0%B5%D1%81%D0%BD%D0%BE-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0%D0%BD%D0%B8%D0%B5-%D0%B7%D0%B0-%D1%82%D0%BE%D0%B7%D0%B8-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-%D0%B4%D0%BE%D0%B1%D1%80%D0%B8%D1%82%D0%B5-%D0%B4%D0%B5%D0%BB%D0%B0-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D0%BD%D1%8F%D0%BA%D0%BE%D0%BB%D0%BA%D0%BE-%D0%BF%D1%8A%D1%82%D0%B8-%D0%B1%D0%BB-news822207.html", "text": "Ивелина Пенчева Не вземайте важни решения след 14:15 часа, предупреждава астрологът Ивелина Пенчева. От 14:15 ч. до 23:21 ч. Луната ще се движи на празен ход. Ако имате нещо да вършите, направете го преди това. Преобладава 21 лунен ден от 00:00ч на 25 февруари до 01:06ч на 26 февруари. Той е силно енергиен ден. Ще усетите енергиен подем. Символ на деня е Пегас. Един от най-творческите дни в лунния месец, може да усетите творчески подем и вдъхновение“, добавя . \"Енергията е мощна и подходяща за бързите дела. Удачен ден – работата ще спори. Подходящо време за вземане на отговорни решения, за активни действия. За бизнеса е продуктивно време. Ако не си губите времето, то може да успеете да свършите много неща.  Главното е добре да планирате действията си, за да не ви разсейват дребните грижи и несъществените детайли“, съветва астрологът. Извършените в 21 лунен ден благотворителни постъпки, няколко пъти увеличават благата карма, добавя тя. 21-ви лунен ден е активен, но не трябва тази активност да се свежда само до физически план. Физическите действия трябва да имат духовна основа като йога, цигун, източни бойни изкуства, колективни духовни практики. \"В медицинско отношение денят е свързан с черния дроб и неговата функция. Не е добре, ако имате проблеми с него именно сега. Причините могат да бъдат както в излишното му натоварване, така и поради продължителна физическа и духовна пасивност. Препоръчва се умерено хранене. Да се изключат мазни и месни храни“, съветва Ивелина Пенчева. \"Хубаво е да си организирате любовни или приятелски срещи. Те ще преминат добре и ще донесат приятни вълнения“, добавя тя. 12-ят слънчев ден е свързан с Луната. „Посветен на женското начало, на майчинството. Това е време за астрално изчистване и пробуждане на живота. В този ден господстват скрити сили“, пише астрологът Ивелина Пенчева в хороскопа си за днес. “Препоръчва се в този ден да помолите за помощ вашия Ангел-Хранител. В този ден ни се дава толкова, колкото сме заслужили. Може да се отпуснете и да се предадете на потока на събитията. Благоприятно е за изглаждане на спорове, оправяне на конфликти, за примирение. Покажете искреност, доброта, миролюбивост, милосърдие! Освободете себе си от емоциите, Вслушайте се в интуицията и винаги обръщайте внимание на тъмната страна на проблемите!”, съветва астрологът. “Хубаво е да обръщате повече внимание на близките си и да им оказвате помощ. Добре е да отдавате на другите това, за което ви молят. Добре е също в този ден да се благослови водата и всички водоизточници. Изпратете Рейки! Хубаво е да се изкъпете, тъй като водата сега е благодатна и чрез нея идва Божествена сила. Препоръчва се моржуване и закаляване. Към интимност трябва да се пристъпва само с цел зачатие. Денят е добър за медитация и молитва. Нахранете гладни животни и птици, дайте им и вода!”, добавя Ивелина Пенчева. “Не бива да се предавате на унинието, не бъдете твърде настойчиви! Не трябва да се напрягате. Не бъдете дълго време на улицата! Не се занимавайте активно с решението на социални въпроси! Не губете излишно време за приказки! Старайте се по-малко да говорите!”, съветва астрологът. “Препоръчва се течна храна, каши, кисел, компот. Да се избягва месната и пикантна храна. В никакъв случай да не се яде птица – фазан, пиле и др. Може да се пие вино, но бяло. Червеното да се избягва. Също така изключете орехи, мед и друга трудно смилаема храна! Да се веселите може само в тесен семеен кръг”, предупреждава Ивелина Пенчева. “Добре е да се носят тоалети в размити тонове. Използвайте синьо в комбинация със сребристо! Да се избягва жълто и оранжево! Носете лунен камък, селенит!”, съветва тя. “Добре е да видите в съня си животни и птици. Да плувате във вода – това е знак за освобождение от болести. Да се премените с нови дрехи – към богатство и укрепване на семейството. Ако летите насън – придобиване на нови сили и приятели”, добавя астрологът. Сподели:", "date": "2019.02.25", "title": "Астролог с чудесно предсказание за този понеделник: Добрите дела увеличават няколко пъти благата карма"}
{"url": "https://pik.bg/%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%BA%D1%80%D0%B0%D1%81%D0%B8%D0%BC%D0%B8%D1%80-%D1%83%D0%B7%D1%83%D0%BD%D0%BE%D0%B2-%D0%B1%D0%B5%D1%88%D0%B5-%D0%B3%D0%BE%D0%BB%D1%8F%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B8-%D0%BF%D0%B0%D1%82%D1%80%D0%B8%D0%BE%D1%82-news822310.html", "text": "Красимир Узунов беше голям българин и патриот. Това е голяма загуба за българската журналистика и българското общество, каза лидерът на ПП „Атака“ Волен Сидеров, цитиран от \"Фокус\". „Аз съм шокиран просто, буквално съм шокиран. За мен това е огромна загуба. Краси Узунов направи една агенция, която според мен не само конкурираше, просто измести БТА като пълнота, като обективност, като реагиране, рефлекс. Цяла система от радиа, въобще една огромна медия, която поддържаше през всички тези години и аз не знам как точно с огромен труд, с усилия“, заяви Сидеров. „Изказвам моите съболезнования на семейството – за мен ще остане един приятел от много години. Той беше малко по-млад от мен, но се знаем още от зората на демокрацията. Бил е сътрудник във в. „Демокрация“. Всички тези години имахме една много добра връзка, защото и като журналист, и като публицист, а аз и като политик с него ние сме обменяли мнения и коментари. Бог да прости Краси. Загуба е това за българската журналистика, за медийната сфера“, коментира още той. „Ще го запомня с неговата отзивчивост и с желанието да помогне. Той не подбираше кой какъв цвят е или каква партия е, а просто имаше еднакво професионално отношение и смятам, че това беше неговият патриотизъм, защото за него всеки български политик допринася с нещо на страната“, добави той. „Придвижваше много неща тихомълком, така - без много шум: издания на книги за българската воинска слава и история. Огромен труд вършеше без много тупан и вдигане на шум - голям българин и патриот. Загубихме един наистина много обществено полезен и отдаден човек“, каза още Сидеров. Сподели:", "date": "2019.02.25", "title": "Волен Сидеров: Красимир Узунов беше голям българин и патриот"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D0%B8-%D1%81%D0%BF%D0%BE%D1%80%D1%82%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%81-%D0%B2%D0%B0%D0%B6%D0%BD%D0%B8-%D1%80%D0%B5%D1%88%D0%B5%D0%BD%D0%B8%D1%8F-%D0%B7%D0%B0-%D0%B5%D0%B2%D1%80%D0%BE-202-news822256.html", "text": "Спортните министри и представители на футболните федерации на България, Румъния, Гърция и Сърбия провеждат работна среща в София . Домакин на срещата е Българският футболен съюз в Национална футболна база \"Бояна\". Министър Красен Кралев, министърът на младежта и спорта на Сърбия Ваня Удовичич, зам.-министърът на културата и спорта на Гърция Георгос Василиадис и министърът на младежта и спорта на Румъния Богдан Константин Матей разговарят относно напредъка на четирите държави относно подготовката за съвместна кандидатура на домакинство на Световното първенство по футбол през 2030 и Европейското първенство по футбол през 2028 г. Министър Кралев разкри, че министрите са се обединили около общ текст на меморандум, с който да учредят организационния комитет за кандидатурите за двете първенства. Той бе категоричен, че с колегите му са се разбрали за съвместна работа и изготвяне на план, който да осигури провеждане на форумите на Балканите. \"Ще създадем организация, с която да докажем, че 4 малки балкански държави могат да се мерят с големите\", категоричен бе Василиадис. \"Изпращаме значимо послание, че сме единни в това желание да работим заедно в спорта, но и в други проекти. Ще продължим в този ритъм през два месеца да се срещаме и да решаваме стратегически въпроси\", каза Удовичич на свой ред. Той уточни, че вече има яснота какво всяка отделна страна ще направи и изрази задоволство, че всяка от държавите има добър опит в организацията на спортни прояви на високо ниво. \"Тази кандидатура е огромна възможност да обновим и подобрим нашата спортна инфраструктура, като едновременно с това ще създадем дълбоко и силно сътрудничество между четирите държави\", каза Матей. Сподели:", "date": "2019.02.25", "title": "ПЪРВО В ПИК TV: Красен Кралев и спортните министри на Балканите с важни решения за Евро 2028 и световното през 2030 г. (ОБНОВЕНА)"}
{"url": "https://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%B4%D0%BE%D0%BC%D0%BE%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%B4%D0%B0%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%B4%D0%BE%D0%BC%D0%B0%D1%88%D0%BD%D0%B0-%D1%80%D0%B0%D0%BA%D0%B8%D1%8F-%D0%B7%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%B0%D0%BA%D0%BE-%D1%81%D1%8A%D1%81%D0%B5%D0%B4%D0%B8%D1%82%D0%B5-%D0%BC%D1%83-%D0%BF%D0%B8%D0%BF%D0%BD%D0%B0%D1%82-%D0%BA%D0%BE%D0%B2%D0%B0%D1%80-news822246.html", "text": "Домоуправител в София подарява шише ракия, ако съседите му успеят да пипнат неизвестен злосторник, който свивал рекламните брошури на \"Кауфланд\". \"Важно! Важно! Във входа има човек, който краде рекламните материали на Кауфланд. За този, който го хване има награда - бутилка домашна ракия. Материалните идват всяка неделя между 7 и 8 часа\", е написал загрижения домоуправител. \" Шерлок Холмс- БГ вариант!\", коментира развеселена жена във Фейсбук. \" Сподели:", "date": "2019.02.25", "title": "ПЪЛЕН ШАШ: Домоуправител дава бутилка домашна ракия за награда, ако съседите му пипнат коварен крадец (СНИМКА)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%83%D0%BD%D0%B8%D0%B7%D0%B8-%D0%BD%D0%B8%D0%BD%D0%BE%D0%B2%D0%B0-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0%D0%BC-%D0%B1%D1%81%D0%BF-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B0%D1%82-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BE%D0%B1%D0%BD%D0%BE-news822253.html", "text": "призовава БСП да се върнат в парламента за доизглаждане противоречията по законовите позиции. Той заяви, че подробности за наложеното вето ще бъдат изложени на сайта на президентството. \"Законодателят за пореден път отлага въвеждането на машинното гласуване, актуализацията на избирателните списъци и въвеждането на видеоконтрол при броенето на бюлетините\", каза Радев. Според него така се заобикаля защитата на честните избори и припомни, че депутати от мнозинството са защитавали в рамките на няколко дни различни позиции. \"Хубаво е, че здравият разум възпря този опит преди да се реализира. Честните избори са това, което отличава демокрацията от всички останали форми на управление. Призовавам опозицията да се завърне в парламента при повторното разглеждане на промените в изборния кодекс. Надявам се, че народните представители ще проявят отговорност и ще уважат на мотивите на ветото\", допълни президентът. С това на практика президентът бламира Корнелия Нинова като лидер на БСП. Тя заложи целия си авторитет в изваждането на червените депутати от залата и сега унизена ще трябва да ги върне след нареждането на Радев. Президентът Румен Радев прие на „Дондуков“ 2 министъра на външните работи на Република Северна Македония Никола Димитров. Димитров заедно със своята делегация ще проведе разговори и с екипа на президента, след като бе приет в Министерски съвет от Екатерина Захариева. Срещата започна с 15 минути закъснение, тъй като Димитров се забави в Министерски съвет на брифинга, който ПИК TV излъчи на живо. След срещата Радев неочаквано заговори за Изборния кодекс и промените в него, на които заяви, че ще наложи вето. Той призова всички депутати да бъдат в зала при повторното обсъждане на законопроекта, визирайки явно бойкота на БСП. \"Днес върнах за ново обсъждане в парламента Закона за изменение и допълнение на изборния кодекс. Разразилите се спорове около преференциите потулиха други важни промени в закона, които ни отдалечават от честен и демократичен изборен процес. Лишават гражданите от възможността да гласуват преференциално за личности и привилигероват партийната воля над тази на избирателя. Промените не въвеждат критерии, по които да се определят секциите при поетапното въвеждане на машинното гласуване, а прагът от 300 избиратели лишава малките населени места от правото да гласуват машинно\", заяви Радев. Сподели:", "date": "2019.02.25", "title": "ИЗВЪНРЕДНО В ПИК TV: Румен Радев унизи Нинова: Призовавам БСП да се върнат в парламента (ОБНОВЕНА)"}
{"url": "https://pik.bg/%D0%B2%D1%82%D0%BE%D1%80%D0%BE%D0%BA%D0%BB%D0%B0%D1%81%D0%BD%D0%B8%D1%86%D0%B8-%D0%BD%D0%B8-%D1%83%D1%87%D0%B0%D1%82-%D0%BA%D0%B0%D0%BA-%D0%B4%D0%B0-%D0%B3%D0%BB%D0%B0%D1%81%D1%83%D0%B2%D0%B0%D0%BC%D0%B5-%D0%BC%D0%B0%D1%88%D0%B8%D0%BD%D0%BD%D0%BE-news822237.html", "text": "Машинното гласуване се оказа фасулска работа. Двама второкласници и един петокласник от школата по роботика помагаха през уикенда на екипа, който обясняваше на пловдивчани как се подава вот с натискане на копчето, разказва \"Марица\". Процедурата изключва манипулации на изборите, твърди ръководителят на Националното училище по роботика инж. Александър Чобанов. Хората му демонстрираха в сградата на областната администрация умните апарати, произведени от консорциум \"Математици, информатици и роботици без граници\". Нужните 3000 машини могат да бъдат произведени до евроизборите само ако до две седмици се подпише договор. Обществена поръчка обаче засега не е обявена. Сподели:", "date": "2019.02.25", "title": "Второкласници ни учат как да гласуваме машинно"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B8%D0%BC%D0%B8%D1%82%D1%8A%D1%80-%D0%BB%D1%83%D0%B4%D0%B6%D0%B5%D0%B2-%D1%81-%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%BA%D1%80%D0%B0%D1%81%D0%B8%D0%BC%D0%B8%D1%80-%D1%83%D0%B7%D1%83%D0%BD%D0%BE%D0%B2-news822288.html", "text": "Боже! Не мога да повярвам! Така бившият министър на отбраната Димитър Луджев посрещна печалната новина за внезапната кончина на собственика на агенция \"Фокус\" Красимир Узунов. Двамата се познават отдавна, а през Ето какво заяви пред ПИК Димитър Луджев: \"Беше добър, честен, принципен човек. Човек предприемчив, организиран и много дисциплиниран. Умееше да събира около себе си единомишленици, беше душата на колектива. Притежаваше великолепно чувство за хумор. Като министър на отбраната смених целия екип и той, заедно Краси Вълчев и други, все младежи, направиха чудесни неща\". Димитър Луджев заяви, че Красимир Узунов ще бъде запомнен като голям българин и патриот, радетел за българската кауза в Македония. Луджев спомена, че се виждал преди повече от година с Узунов: \"Така се случи, просто при мен се промениха някои неща в негативен план, имах свои проблеми\", отбеляза той. Но разказа, че преди ден-два съпругата му срещнала случайно на улицата, на \"Султан Тепе\" - пред офиса му Красимир Узунов. Поприказвали си, срещата била много приятна, обещали си да се съберат семейно. \"Но... ето как стана... Бог да го прости\", каза Димитър Луджев. 1991 г. Узунов е назначен началник на отдел „Информация“ в Министерството на отбраната в екипа на министър Димитър Луджев. Сподели:", "date": "2019.02.25", "title": "САМО В ПИК: Димитър Луджев с покъртителни думи за Красимир Узунов"}
{"url": "https://pik.bg/%D0%BF%D0%BE%D0%BC%D0%BE%D1%80%D0%B8%D0%B5-%D1%81%D0%B5-%D0%B1%D0%BE%D1%80%D0%B8-%D1%81%D1%80%D0%B5%D1%89%D1%83-%D0%B1%D0%B5%D0%B4%D1%81%D1%82%D0%B2%D0%B8%D1%8F%D1%82%D0%B0-%D1%81-%D1%83%D0%B4%D0%B0%D1%80%D0%BD%D0%B0-%D0%B3%D1%80%D1%83%D0%BF%D0%B0-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-news822242.html", "text": "Ударна бригада от доброволци ще се бори с бедствията в Поморие. Предстои местният общински съвет да гласува създаването на доброволно формирование за предотвратяване и овладяване на бедствия, пожари и извънредни ситуации, както и за справяне с последствията от тях. Групата от доброволци ще се състои от 15 членове. Причината за спешното решение е, че през последните години се увеличава рискът от възникване на бедствия, пожари и други извънредни ситуации на територията на цялата страна, пише \"Флагман\". Един от начините за справяне със ситуацията е насърчаването и развитието на гражданската инициатива за създаване на доброволни формирования за защита при извънредни ситуации. Кметът на община Поморие Иван Алексиев е предприел конкретни действия по създаването на такава доброволна група с внасянето на докладната за гласуване от местния парламент на заседанието си на предстоящата сесия на 28 февруари. Според Закона за защита при бедствия (ЗЗБ) доброволни формирования се създават от кмета на общината с разрешение на Общинския съвет. Доброволец може да е всяко неосъждано лице в добро здравословно състояние. Разходите по обучението, екипировката и застраховката срещу злополука, настъпила по време на изпълнение на служебни задължения, се поемат от републиканския бюджет като делегирани държавни дейности. Сподели:", "date": "2019.02.25", "title": "Поморие се бори срещу бедствията с ударна група доброволци"}
{"url": "https://pik.bg/%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D1%81%D0%BC%D0%B5%D1%82%D0%B8%D1%89%D0%B5-%D0%BA%D1%80%D0%B0%D0%B9-%D1%81%D0%B0%D0%BC%D0%BE%D0%BA%D0%BE%D0%B2-%D1%82%D1%80%D0%BE%D0%B2%D0%B8-%D1%8F%D0%B7%D0%BE%D0%B2%D0%B8%D1%80-%E2%80%9E%D0%B8%D1%81%D0%BA%D1%8A%D1%80%E2%80%9D-news822254.html", "text": "Огромно незаконно сметище непосредствено до Самоков притеснява жителите. Боклуците стоят там от години. Етернит, стари гуми и битови отпадъци са само част от нещата, които се изхвърлят там. Тоновете боклуци се изхвърлят на 12 километра от луксозните хотели на Боровец и на 2 от центъра на Самоков. Местността се нарича „Рашид бегов чифлик”. Някога там наистина е имало турски чифлик с плодородни овощни градини. От това време няма и помен, съобщава Би Ти Ви. Голяма част от боклуците на незаконното сметище попадат в канали, които се вливат директно в река Искър. 10 километра по-надолу по течението реката се влива в язовир „Искър”. През 2006 г. мястото е отредено за изхвърляне на земни маси. Имало е и охрана. От нея останала само стойката на бариерата, а бившият пазач Янко вече „бере“ желязо. За да се спести от сметищни такси, боклуците се изхвърлят обикновено по тъмно. Ромите от близката махала взимат по 10 лева за каруца. 70-годишната Рени разказва и за камиони от близките предприятия. Между 300 и 1000 лева е глобата за изхвърляне на отпадъци, но само ако има кой да констатира нарушението. Кметът на Самоков Владимир Георгиев признава, че проблемът е от години и от общината полагат усилия, за да ограничат изхвърлянето на отпадъците. „След като беше закрито старото депо и се откри новото, хората вече търсят различни варианти да не изхвърлят отпадъците на новото депо”, заяви Георгиев. „Бяхме сложили бариера, караулка, охранявахме депото. Средствата не ни достигат, няма как денонощно да охраняваме тази площ”, допълни той. Все пак кметът отбеляза, че най-вероятно отново ще бъде сложена охрана, за да се контролира изхвърлянето на отпадъците. Веднага след отдръпването на снега теренът отново ще бъде почистен. Общината е издала и брошури, с които предлагат на всички граждани боклукът да се извози съвсем безплатно. За една година обаче имало само 2 обаждания. „Отпадъците не са само от ромската махала, много хора си плащат на ромите да изхвърлят отпадъците и вместо това да се случи на 1 км по-натам, го изхвърлят тук”, каза кметът. Той призова хората да подават сигнали и увери, че общината ще реагира. Според него начинът е да се съставят актове. „Ще се обърнем и към областното пътно, за да сложим мантинели, за да няма достъп до този терен”, посочи Владимир Георгиев. София Атанасова, главен експерт в отдел „Управление отпадъците” към РИОСВ, обясни, че за изминалата година са направили 2 проверки и е установено замърсяване. По думите ѝ каналът се почиства ежегодно и за опасност за екосистемата не можем да говорим. Днес отново предстои проверка. На въпрос дали отново ще санкционират общината, тя отговори, че идеята не е да се раздават само актове, а да се предприемат съвместно с общината съответните мерки и действия, за да се предотвратят замърсяванията. Сподели:", "date": "2019.02.25", "title": "Незаконно сметище край Самоков трови язовир „Искър”"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B7%D0%B0-%D0%B2%D0%BD%D0%B5%D0%B7%D0%B0%D0%BF%D0%BD%D0%B0%D1%82%D0%B0-%D1%81%D0%BC%D1%8A%D1%80%D1%82-%D0%BD%D0%B0-%D0%BA%D1%80%D0%B0%D1%81%D0%B8%D0%BC%D0%B8%D1%80-%D1%83%D0%B7%D1%83%D0%BD%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D0%B3%D1%83%D0%B1%D0%B8-%D0%B5%D0%B4%D0%B8%D0%BD-%D0%B8%D1%81%D1%82%D0%B8%D0%BD%D1%81%D0%BA%D0%B8-%D1%87%D0%BE%D0%B2%D0%B5-news822331.html", "text": "България загуби един истински човек, каза пред \"Фокус\" по повод на внезапната смърт на Красимир Узунов председателят на 44-тото Народно събрание Цвета Караянчева. \"Красимир Узунов беше голям мой приятел, патриот, родолюбец. Толкова много ни боли от тази загуба, че думите са безсилни. Съжалявам, че толкова рано го загубихме. Той можеше да даде още много на България, на българите и дано никога не го забравим\", сподели тя. \"Много ми е трудно да говоря за него в минало време, защото той живееше с мисълта за България, той беше верен приятел. Ще го запомня с неговата обич към родината, с благородството и с това, че винаги беше готов да помогне на приятел в беда. България загуби много, загуби един истински човек“, заяви още Цвета Караянчева. Сподели:", "date": "2019.02.25", "title": "Цвета Караянчева за внезапната смърт на Красимир Узунов: България загуби един истински човек"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B4%D0%BC%D0%B8%D1%82%D1%80%D0%B8%D0%B9-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-news822323.html", "text": "Министър-председателят Бойко Борисов ще се срещне с председателя на правителството на Руската федерация Дмитрий Медведев, който ще е на официално посещение в България на 4 и 5 март по покана на българския премиер. Визитата на руския министър-председател Дмитрий Медведев ще започне в понеделник с церемония по официалното посрещане от премиера Бойко Борисов на пл. Св. Александър Невски в София, след което председателят на руското правителство ще поднесе венец пред Паметника на Незнайния войн. Премиерите Борисов и Медведев ще проведат разговор на четири очи в сградата на Министерския съвет, последван от пленарна среща на двете делегации. Основните теми, които ще бъдат обсъдени между българската и руската страна са свързани със сътрудничеството в енергетиката, икономиката и туризма. Във вторник, 5 март, министър-председателите Бойко Борисов и Дмитрий Медведев ще открият Българо-руски бизнес форум в областта на туризма. Сподели:", "date": "2019.02.25", "title": "ПЪРВО В ПИК: Премиерът Борисов на важна среща с Дмитрий Медведев"}
{"url": "https://pik.bg/%D0%BD%D0%BE%D0%B2%D0%B8%D1%8F%D1%82-%D1%81%D0%B8%D0%BB%D0%B5%D0%BD-%D1%87%D0%BE%D0%B2%D0%B5%D0%BA-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D1%82%D0%B8%D1%82%D0%BB%D0%B0%D1%82%D0%B0-%D0%BD%D0%B5-%D0%B5-%D1%84%D0%B8%D0%BA%D1%81-%D0%B8%D0%B4%D0%B5%D1%8F-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-news822260.html", "text": "Изпълнителният директор на Левски Павел Колев заяви, че е доволен от победата над ЦСКА в дербито от 23-ия кръг на Първа лига, но не и от показаната игра. Новият шеф заяви, че скъсената до 5 точки разлика спрямо първенеца Лудогорец не превръща титлата във фикс идея. „От победата срещу ЦСКА съм доволен, от играта – не. Това не е лицето, което Левски трябва да показва, нито пък качеството, което се полага на такъв мач. Резултатите винаги са били по-важни от моментната форма”, коментира бившият ръководител от БФС. „Аз не знам цяла седмица да се е говорило за съдийството, поне от наша страна. В това отношение няма да нарушим традицията и няма да коментираме. Моето впечатление от това, което видях, бе този съдия се справи изненадващо добре. Аз съм убеден, че съдията не повлия генерално върху развоя на мача и крайния резултат. Левски, който беше далеч от това, което се иска, беше генерално по-добър.” „Една победа не може да сложи началото на възхода. Няма какво да се заблуждаваме, да внушаваме излишна еуфория. Трябва да се работи много. Трябва много неща да се променят, за да носим радост на публиката и да удовлетворим претенциите на това, което значи Левски.” „Бой между фенове на Левски преди мача? От вас разбирам. Това е част от глобалния проблем на Левски и левскарската общност. Имаме нужда от обединение, от това да създадем клуб с европейско лице. Доста далеч сме, за съжаление, от това нещо. „С комуникация, с разговори и трябва да седнем на една маса и да разберем какво правим. Искаме клуб и обединена публика. Личностни конфликти, вражди – това трябва да бъде загърбено  в името на Левски. Дали парите за охрата, които клубът плаща, са в основата? От това, което видях като документи, не може да се каже, че това са средства, които могат да предизвикат такава пуническа война. За мен става дума за его.” „Големите дългове на клуба не са от поведението на феновете. Да, те имат принос под формата на глоби, на санкции. Днес поведението на публиката беше безупречно на стадиона.” „Нови футболисти? Възможно е, но не всяка цена. Трябва да се внимава много. Четири дни преди затварянето на трансферния прозорец да се бърза заради нови футболисти е пресилено. Ако намерим качествен футболист, ще го вземем, ако не, ще довършим сезона с тези играчи, които днес показаха, че имат мъжество в резерв.” „Победата носи самочувствие и ще внесе някакво спокойствие. Само с една победа нищо няма да стане. Трябва да се работи и да покажем качество. Титлата в никакъв случай не е фикс идея. Тя е нещо естествено, което следва за всеки играч, който подпише с Левски. Първенството е такова и се развива по този начин, че предстои плейофна фаза. Няма поставена цел пред играчите да се борят за първото място. Дали имаме достатъчно качества да се борим с Лудогорец, времето ще покаже”, допълни Колев. Сподели:", "date": "2019.02.25", "title": "Новият силен човек на \"Герена\": Титлата не е фикс идея за Левски"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news822328.html", "text": "Рожден ден празнува председателят на Народното събрание Цвета Караянчева. Родена на 25 февруари в град Болярово, тя завършва за машинен инженер, а след се обучава за мениджър. Съдбата обаче я води към политиката. Строга, но справедлива в Народното събрание, Караянчева стана председател на парламента през 2017 година. Майка и горда баба на 4-годишната Теодора, председателката на парламента е наричана „мъжкото момиче“ на ГЕРБ. Омъжила се рано за Илия – нейната ученическа любов. И Цвета винаги казва, че е случила на мъж. Празника си ще посрещне първо в офиса на ГЕРБ в Кърджали, а следобеда се отправя към София. Вечерта ще празнува със семейството си. Сподели:", "date": "2019.02.25", "title": "Цвета Караянчева празнува рожден ден в Кърджали"}
{"url": "https://pik.bg/%D0%B1%D1%83%D1%80%D1%83%D0%B4%D0%B6%D0%B8%D0%B5%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%B1%D0%BE%D0%B9%D0%BA%D0%BE%D1%82%D0%B0-%D0%BD%D0%B0-%D0%B1%D1%81%D0%BF-%E2%80%93-%D1%81%D1%83%D0%B1%D1%81%D0%B8%D0%B4%D0%B8%D1%8F%D1%82%D0%B0-%D0%B4%D0%B0-%D1%81%D0%B5-%D0%BE%D1%82%D0%BD%D0%B5%D0%BC%D0%B5-news822325.html", "text": "Парите на данъкоплатците се взимат и се дават на партиите, за да се свърши определена работа. Това заяви политологът Татяна Буруджиева пред БНТ в коментар за бойкота на БСП да ходят на работа в НС. „Ако трябва да продължим логиката, в която в момента се развива ситуацията, може би ще се стигне до отнемане на субсидията. Защото парите, които получават и народните представители, и партиите, са онези пари, които се взимат от данъкоплатците. Не знам някои да е гласувал за една партия, за да излиза от парламента“, заяви тя. „По думите ѝ има важни теми, по които БСП няма да говори, защото няма да присъстват и губят от това“, коментира Буруджиева. Тя припомни и основният смисъл на това партиите да са в парламента – да се води дебат. И е на мнение, че големият професионализъм не е когато имаш мнозинство, а какво правиш докато си опозиция. „Тъй като никой не фотосинтезира, някой ще трябва да заплаща тези действия на народните представители, заключи критично Буруджиева. Има правилник, който задължава депутатите да присъстват на заседанията в парламента. Това заяви бившият председател на Народното събрание Александър Йорданов, като цитира член 136 от настоящия правилник. „Там императивно е казано, че народният представител е длъжен да присъстват на парламентарните заседания и на заседанията на комисията. Те сами са се задължили.“, обясни Йорданов. „Идват европейски избори, вместо да ги използват и ясно да разкрият своята идея каква Европа искаме, какво е мястото на България в нея, те се занимават с едно дребнотемие, за което дори хората на пазара не спорят“, заяви той. И Йорданов, и Буруджиева са категорични, че е трудно връщането в парламента, след като излезеш от него и от това губи партията. Те са на мнение, че в момента БСП търси вариант, за да се върнат отново в НС. Сподели:", "date": "2019.02.25", "title": "Буруджиева скочи на червените: Заради бойкота на БСП – субсидията да се отнеме"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B2%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D0%B0%D0%BD%D0%BA%D0%B0%D1%80%D0%B0-news822030.html", "text": "Възможно е да посетя САЩ или президентът Доналд Тръмп да дойде в Турция след местните избори на 31 март. Това обяви президентът на Турция Реджеп Ердоган в интервю за „Си Ен Ен Тюрк” и „Канал Де”, цитирани пот Анадолската агенция и Нова телевизия. Турският президент беше категоричен, че поддържа „приятелски отношения“ с американския си колега. „САЩ не са назначавали посланик в Анкара от дълго време - каза Ердоган . - Сега те определят име, към което добавят длъжността посланик в Турция“. По отношение на визитата на министъра на отбраната Хулуси Акар във Вашингтон Ердоган беше категоричен, че фокусът на срещите му е бил Сирия и двустранните отношения между двете страни. По думите на държавния глава решението на ЕП да прекрати преговорите за присъединяване към ЕС с Турция няма „никаква стойност“ за Анкара. „Зоната за сигурност на турско-сирийската граница трябва да е под контрола на Анкара“, смята президентът. По думите му Турция е първата страна, тежко засегната от продължаващите боеве. „Ще взема предохранителни мерки в съседната страна“, беше категоричен той. Според турският държавен глава в граничните региони трябва да се поддържа мирна и стабилна среда, изградена в сирийските провинции Африн, Джарабулус и Ал Баб. „За нас е важно, че решението на САЩ за изтеглянето на контингента им от Сирия няма да доведе до промяна на интересите на нашите страни и няма да навреди политическото обединения на Сирия и териториалната цялост на страната“, заяви Ердоган. Той добави, че е неприемливо вакуумът, създаден след изтеглянето на американските войски, да бъде запълнен от терористични групировки. Според президента, Споразумението от Адана – подписано между Анкара и Дамаск през 1998 година, позволява на турските сили да провеждат операции на сирийска територия в близост до турската граница. Сирия постепенно започва да се възстановява от опустошителния конфликт, започнал в началото на 2011 година, когато режимът на Башар Асад се обърна срещу протестиращите с неочаквана жестокост. Миналия декември американският президент Доналд Тръмп изненадващо обяви, че САЩ ще изтеглят военния си контингент от Сирия и заяви, че терористичната групировка „Ислямска държава“ е победена. По въпроса за отношенията между Турция и Египет Ердоган заяви, че никога няма да се срещне с „подобна личност“, имайки предвид египетския си колега Абдел Фатах ал Сиси. „Мохаммед Морси беше избран с 52 процента подкрепа на изборите, но беше свален от власт. Сега Морси е в затвора заедно със своите приятели - заяви Ердоган. - Винаги съм казвал, че Ал Сиси е превратаджия от години“. Според държавния глава екзекуцията на 42 души при управлението на Ал Сиси е меко казано неприемливо. Сподели:", "date": "2019.02.25", "title": "Президентът на Турция не изключва Доналд Тръмп да посети Анкара"}
{"url": "https://pik.bg/%D0%BD%D0%B0%D0%B4-1-%D0%BC%D0%BB%D0%BD-%D0%BB%D0%B5%D0%B2%D0%B0-%D1%81%D0%B0-%D1%81%D0%BF%D0%B5%D1%81%D1%82%D0%B5%D0%BD%D0%B8-%D0%BE%D1%82-%D0%BF%D0%BB%D0%B0%D1%82%D0%B5%D0%BD%D0%B8%D1%82%D0%B5-%D0%B4%D0%BE-%D1%84%D0%B5%D0%B2%D1%80%D1%83%D0%B0%D1%80%D0%B8-%D0%B4%D0%B0%D0%BD%D1%8A%D1%86%D0%B8-news822184.html", "text": "Над 1 милион лева са спестили българите, които са обявили и платили дължимото на държавата до края на януари. Дотогава важеше отстъпка от 5%. По данни на Националната агенция за приходите 18 800 души са се възползвали от отстъпката. Така средно всеки е спестил по около 60 лева. Това е и последната година, в която попълваме сами декларации, припомня БТВ. От догодина информацията ще се обработва автоматично от данъчните и онези, които получават  хонорари, само ще трябва да потвърдят сметките. Такива са около 70% от всички подаващи декларации, които са 800 000. Иначе казано, за 560 000 души попълването ще е улеснено. В момента всеки, който подава данъчна декларация за хонорари, трябва, преди да отиде в офиса на НАП или пък да седне зад компютъра, за да попълни декларацията си онлайн, да посети счетоводствата на фирмите, за които е работил, за да събере бележки за доходите. Нерядко по граждански договори трябва да отчитаме доходи от различни фирми. Сподели:", "date": "2019.02.25", "title": "Над 1 млн. лева са спестени от платените до февруари данъци"}
{"url": "https://pik.bg/%D1%81%D0%B8%D0%BD%D1%8F-%D0%B5%D1%83%D1%84%D0%BE%D1%80%D0%B8%D1%8F-%D0%BB%D1%83%D0%B4%D0%B0-%D1%80%D0%B0%D0%B4%D0%BE%D1%81%D1%82-%D0%B2-%D1%81%D1%8A%D0%B1%D0%BB%D0%B5%D0%BA%D0%B0%D0%BB%D0%BD%D1%8F%D1%82%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B5%D1%82%D0%BE-%D0%BA%D0%B0%D0%BA-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8%D1%82%D0%B5-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%BF%D0%BE%D0%B1%D0%B5%D0%B4%D0%B0%D1%82%D0%B0--news822255.html", "text": "Луда радост обзе футболистите на Левски след победата с 1:0 над ЦСКА в голямото дерби на българския футбол. \"Сините\" стигнаха до успеха с 1:0 след автогол на Стивън Перейра. След края на срещата играчите дълго време пяха с феновете. След това купонът продължи в съблекалнята, откъдето се чуваше \"Само Левски шампион\". Сред най-активните в празненствата бяха Станислав Костов, Иван Горанов, Мартин Райнов, Нуно Рейш и докторът на отбора Мариян Добрев. Левски успя да измести ЦСКА от второто място във временното класиране. Двата тима имат по 48 точки, но \"сините\" са с по-добри показалите в преките двубои. Лидерът Лудогорец има с 5 точки повече. Сподели:", "date": "2019.02.25", "title": "СИНЯ ЕУФОРИЯ: Луда радост в съблекалнята на Левски! Ето как футболистите празнуват победата над ЦСКА (ВИДЕО)"}
{"url": "https://pik.bg/%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B8%D1%80%D0%B0%D1%82-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B0%D1%82%D0%B0-%D1%81%D0%BA%D0%B8-%D0%BF%D0%B8%D1%81%D1%82%D0%B0-%D0%B2-%D1%81%D0%B5%D0%B2%D0%B5%D1%80%D0%BE%D0%B8%D0%B7%D1%82%D0%BE%D1%87%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news822168.html", "text": "Община Вълчи дол придобива 100% от собствеността на единствената ски писта в Североизточна България, част от която досега е била на Ловно-рибарското дружество. От местната хазна са изплатени 30 000 лв. за ликвидиране на съсобствеността и общината взема още близо 90 кв. м от терена , съобщи за “Труд” кметът на Вълчи дол Георги Тронков. По Програмата за селските райони ще се кандидатства с проект, за да може да се удължи влекът, а към пистата да се направят хотелска част и ски училище за деца. Необходимите средства са около половин милион лева. Ски пистата във Вълчи дол, за която местните с гордост казват, че е единствена между Карпатите и Стара планина, съществува от 1995 г. Тя е дълга около 250 м и широка 20 м. Сподели:", "date": "2019.02.25", "title": "Модернизират единствената ски писта в Североизточна България"}
{"url": "https://pik.bg/%D1%87%D0%B5%D1%80%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D1%8A%D1%82-%D0%BD%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%E2%80%9E%D1%84%D0%BE%D0%BA%D1%83%D1%81%E2%80%9C-%D0%BA%D1%80%D0%B0%D1%81%D0%B8%D0%BC%D0%B8%D1%80-%D1%83%D0%B7%D1%83%D0%BD%D0%BE%D0%B2-news822274.html", "text": "Изненадващо тази сутрин в 04.00 часа почина собственикът на агенция „Фокус“ и верига радиостанции Красимир Узунов. ПИК изказва съболезнования на близките и колегите. Красимир Узунов е роден на 26 януари 1963 година в Пещера. Завършва с отличие Висшето военно артилерийско училище „Георги Димитров“ в Шумен през 1985 г. През 1990 г. създава първия клуб на Офицерската Легия „Раковски“ в Шумен. Избран е за говорител на Легията. През 1991 г. е назначен за началник на отдел „Информация“ в Министерството на отбраната. През май 1992 г. напуска окончателно армията. Работи в Македония, Косово, Албания, Босна и Херцеговина. Журналист и бизнесмен, той беше директор и собственик на първата българска частна информационна агенция „Фокус“, която работи от юни 2000 година, както и на националната радиоверига „Фокус“. Узунов беше специалист по проблемите на Балканите. Красимир Узунов е автор на стотици публикации в български и чужди издания по проблемите на Македония, Западните Балкани, армията, националната сигурност, реформите в службите за сигурност и българската военна история. Сподели:", "date": "2019.02.25", "title": "ЧЕРНА ВЕСТ: Почина собственикът на агенция „Фокус“ Красимир Узунов"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%83%D0%B2%D1%8A%D1%80%D1%82%D0%B0-%D0%B7%D0%B0-%D0%BA%D0%BC%D0%B5%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D0%BE%D1%84%D0%B8%D1%8F-%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D1%8A%D1%82-%D0%BC%D0%B0%D0%B9-%D1%85%D0%B2%D1%8A%D1%80%D0%BB%D1%8F-%D0%B5%D0%B4%D0%BD%D0%BE-%D0%BE%D0%BA-news822251.html", "text": "Имам каузи, частният фалит, който е на бюрото ми, след това са правилата за колекторските фирми. Зависи от успеха на каузите, зад които седя. Засега няма да се кандидатирам. Моето желание е да изпълня 100% от моите отговорности като омбудсман. Това каза пред Нова телевизия омбудсманът Мая Манолова на въпрос дали ще се кандидатира за кмет на София на местните избори през октомври. Тя обаче уточни, че е обмисляла такава възможност, но до септември имало много време. Именно тогава тя щяла да вземе окончателното си решение дали ще се впусне в кметската надпревара. Иначе самата Манолова днес ще представи проект за защита на гражданите за защита от свръхправомощията на банките. От началото на януари има наказателна процедура срещу България заради несъответствие с правото на Европейския съюз във връзка с неравноправните клаузи в потребителските договори, за което Европейската комисия даде на страната ни двумесечен срок за справяне с проблема. Сподели:", "date": "2019.02.25", "title": "ЕКСКЛУЗИВНО: Мая Манолова увърта за кметските избори в София! Омбудсманът май хвърля едно око към стола на Фандъкова"}
{"url": "https://pik.bg/%D0%B1%D0%BE%D0%B3%D0%B0%D1%82%D0%B8-%D1%82%D1%83%D1%80%D1%86%D0%B8-%D0%B3%D0%BB%D0%B5%D0%B4%D0%B0%D1%82-%D0%B3%D0%BE%D0%BB%D0%BC%D0%B0%D0%B9%D1%81%D1%82%D0%BE%D1%80%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news822266.html", "text": "Представители на два клуба от Турция бяха вчера на трибуните на националния стадион \"Васил Левски\", за да гледат вечното дерби с ЦСКА на живо, пише вестник \"Меридиан мач\". Според запознати те са дошли на мача заради нападателя на „сините\" Станислав Костов, който изигра страхотен първи полусезон за тима от \"Герена\". Припомняме, че голмайсторът на Първа лига беше пред трансфер в Турция по време на зимната пауза, но избра да остане в Левски. Към него имаше интерес от няколко клуба от източната ни съседка. Според запознати снайперистът все още няма намерение да си тръгва от Левски. Сподели:", "date": "2019.02.25", "title": "Богати турци гледат голмайстора на Левски"}
{"url": "https://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D1%80%D0%B0%D0%B4%D0%B8-%D0%B8%D0%BC%D0%B5%D1%82%D0%BE-%D0%B1%D1%8F%D1%85%D0%BC%D0%B5-%D0%B7%D0%B0%D0%BA%D0%BB%D1%8E%D1%87%D0%B5%D0%BD%D0%B8-%D0%B2-%D1%87%D0%B0%D0%BA%D0%B0%D0%BB%D0%BD%D1%8F%D1%82%D0%B0-%D0%BD%D0%B0-%D0%BD%D0%B0%D1%82%D0%BE-%D0%B8-%D0%B5%D1%81-news822259.html", "text": "България и Македония имат много общи исторически моменти и личности и това е хубаво, предпоставка за близост е, а не за конфликти. Това каза пред Би Ти Ви министърът на външните работи на Република Северна Македония Никола Димитров. По думите му без взаимна почит двете страни не могат да бъдат близки. Той коментира и промяната на името на страната. \"Заради името бяхме заключени в чакалнята на НАТО и ЕС и затова намерихме начин да променим това, но ние си оставаме същите като идентичност – ние пак сме македонци\", каза Димитров. \"Македония официално смени своето име на Северна Македония. Гръцкият парламент ратифицира протокола за присъединяване на страната към НАТО. Спорът между Атина и Скопие за името на Македония спъваше опитите ѝ да се присъедини към ЕС и НАТО. Македонският външен министър коментира и предстоящите президентски избори в Северна Македоняи и споменаването на името му като участник в тях. Чест е за мен, че името ми се споменава за кандидат за президент. Това е отговорна работа\", каза Димитров. Президентските избори са на 21 април. Ролята на държавния глава в Македония е предимно церемониална, той подписва приетите от парламента закони и е главнокомандващ въоръжените сили. Сподели:", "date": "2019.02.25", "title": "Македонският външен министър: Заради името бяхме заключени в чакалнята на НАТО и ЕС"}
{"url": "https://pik.bg/%D0%BF%D1%80%D0%BE%D0%B1%D0%BE%D0%B4%D0%BE%D1%85%D0%B0-%D0%BC%D1%8A%D0%B6-%D0%B2-%D0%BA%D0%BE%D1%80%D0%B5%D0%BC%D0%B0-%D0%BF%D1%80%D0%B8-%D1%81%D0%B1%D0%B8%D0%B2%D0%B0%D0%BD%D0%B5-%D0%B2-%D1%81%D0%BE%D1%84%D0%B8%D1%8F-news822264.html", "text": "Мъж е бил прободен в корема при сбиване в кв. Триъгълника в София. Настанен в \"Пирогов\" без опасност за живота, съобщиха от лечебното заведение. 30-годишният пострадал снощи. Сигналът за инцидента е от 21.18 ч на 24 февруари. Пострадал още един човек на 68 години, който е с черепно-мозъчна травма и е откаран във ВМА. Сподели:", "date": "2019.02.25", "title": "Прободоха мъж в корема при сбиване в София"}
{"url": "https://pik.bg/%D1%87%D0%B5%D1%82%D0%B8%D1%80%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%81%D0%B8%D0%BB%D0%B8-%D0%B2%D0%BB%D0%B8%D0%B7%D0%B0%D1%82-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%BC%D0%BE%D0%BB%D0%B4%D0%BE%D0%B2%D0%B0-news822213.html", "text": "Управляващите демократи, социалистите, партията Шор и блокът Асум влизат в парламента на Молдова според данните от обработката на 90% от подадените бюлетини, предаде ТАСС, като се позова на съобщение на молдовската Централна избирателна комисия. 31,69%, а досегашната управляваща Демократическа партия на Молдова остава на трета позиция с 24,9%. На второ място се изкачва блокът Асум (в превод Сега), сформиран от силите Платформа Достойнство и истина и Партията на действието и солидарността, който получава 25,06%, а партия Шор на Бизнесмена и кмет на град Оргеев Илан Шор се класира на четвърто място с 8,64%, съобщава БТА. Останалите партии не преминават бариерата от 6% за влизане в парламента. В тези избори 50 от 101-те депутати се избират с партийна листа, а останалите 51 от едномандатни райони. Лидерът на Демократическата партия на Молдова Владимир Плахотнюк побеждава в своя едномандатен район номер 17 с 73,44%. Премиерът на Молдова Павел Филип води в своя едномандатен район в град Страшени с 51,62%. Лидерката на Партията на социалистите на Република Молдова Зинаида Гречани пък води в едномандатен район номер 1 в град Бричан с 47,79%. Сподели:", "date": "2019.02.25", "title": "Четири политически сили влизат в парламента на Молдова"}
{"url": "https://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D1%82%D0%BB%D0%B0%D0%B3%D0%B0-%D0%B4%D0%BE-2-%D0%BC%D0%B5%D1%81%D0%B5%D1%86%D0%B0-%D0%BD%D0%B0-%D0%B8%D0%B7%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BE%D1%82-%D0%B5%D1%81-news822212.html", "text": "Британският премиер Тереза Мей обмисля план, при който излизането от Европейския съюз ще бъде отложено с до два месеца, пише вестник „Телеграф”. Британското правителство е разработило серия от варианти, които са били разпространени през уикенда с цел да се избегне оставката на министри, които са били решени да подкрепят усилията на парламентаристите да не допуснат излизане без сделка. Вариантите включват отправяне на официална молба до Брюксел за отлагане на датата за брекзит, ако Тереза Мей не може да осигури до 12 март такова споразумение, което да бъде подкрепено от британските депутати. Същевременно вчера Мей даде индикация, че иска да продължи с работата си като премиер. Тя заяви, че все още има много да се направи с оглед изпълнение на обещанията, които тя е поела при идването си на власт. Сподели:", "date": "2019.02.25", "title": "Тереза Мей отлага до 2 месеца на излизането от ЕС"}
{"url": "https://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%83%D1%81%D0%BA%D0%B0%D1%82-%D0%B6%D0%B0%D0%BB%D0%B1%D0%B8-%D0%B4%D0%BE-%D0%BE%D0%B1%D1%89%D0%B8%D0%BD%D0%B0%D1%82%D0%B0-%D1%81-%D0%BC%D0%BE%D0%B1%D0%B8%D0%BB%D0%BD%D0%BE-%D0%BF%D1%80%D0%B8%D0%BB%D0%BE%D0%B6%D0%B5%D0%BD%D0%B8%D0%B5-news822214.html", "text": "Безплатно мобилно приложение дава възможност да пуснем сигнал до кмета само с една снимка. Вече не е нужно ходенето до общината, писането на жалби и попълването на досадни документи за разрешаването на проблем в квартала или града, пише \"Марица\". Алармирането на институциите, проследяването на сигнала и резултата от решението на проблема става възможно с помощта на платформата civi.bg. Безплатното приложение работи. За Пловдив има постъпили няколко сигнала със снимки за повредени антипаркинг колчета, зееща шахта, опасна настилка на детска площадка в кварталите \"Център\", \"Тракия\" и \"Христо Ботев\". Мобилната услуга дава възможност да снимаш нередност и да я изпратиш до Civi. Техен екип специалисти се заема след това да оформи сигнала във вид на жалба. В подготвянето й участват юристи. След това тя се изпраща към общината, за да се премине към решаване на съответния проблем в законоустановения срок. Сподели:", "date": "2019.02.25", "title": "В Пловдив пускат жалби до общината с мобилно приложение"}
{"url": "https://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D1%82%D0%BE%D0%B2%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D0%BF%D0%B0%D1%80%D1%87%D0%B5-%D0%B2%D0%B7%D1%80%D0%B8%D0%B2%D0%B8-%D0%BE%D1%81%D0%BA%D0%B0%D1%80%D0%B8%D1%82%D0%B5-%D0%B2%D0%B8%D0%B4%D0%B5%D0%BE-news822248.html", "text": "Гага и Купър изпяха песента от филма “Роди се звезда” пред публиката на препълнената зала “Долби тиътър”, а химията помежду им беше очевидна. Много потребители онлайн не пропуснаха любовния поглед, който актьорът хвърля на певицата след края на песента докато траят овациите. Онлайн бяха споделени стотици снимки именно от този момент. Други призоваха онлайн Брадли Купър да се раздели с настоящата си приятелка – супермоделът Ирина Шейк, за да се събере с Лейди Гага. Други пък забелязаха, че Шейк е седнала между Купър и Гага в публиката. Едно от най-чаканите събития по време на церемонията по връчването на наградите “Оскар” беше изпълнението на Лейди Гага и Брадли Купър, което взриви залата и социалните мрежи. Двамата изпяха песента Shallow, която донесе на певицата награда за “Най-добра оригинална песен”, както първо ПИК съобщи тази нощ (Вижте в Още по темата”). Сподели:", "date": "2019.02.25", "title": "ТОТАЛЕН ХИТ: Това жестоко парче взриви \"Оскарите\" (ВИДЕО)"}
{"url": "https://pik.bg/%D0%B1%D0%BE%D0%BC%D0%B1%D0%B0-%D0%BD%D0%B0-%D0%BE%D1%81%D0%BA%D0%B0%D1%80%D0%B8%D1%82%D0%B5-%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B0%D1%80%D0%B8%D0%BD%D0%BE%D0%B2-%D1%80%D0%B0%D0%B7%D0%B2%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B7%D0%BD%D0%B0%D0%BC%D0%B5-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-news822229.html", "text": "Сред звездите, които стъпиха тази вечер на червения килим на \"Оскарите\" е и българският актьор Димитър Маринов. Той изпълнява солидна роля във филма „Зелената книга”, който взе големия \"Оскар\" за най-добър филм и имаше общо пет номинации за най-престижните награди в света на киното. първо ПИК съобщи тази нощ (Вижте в Още по темата”). „Чувствам се чудесно”, заяви Маринов. „Но имам и още една изненада”, допълни актьорът и извади от джоба на сакото си българския флаг. „Ако довечера излезем на сцената, ще го развея”, обеща Маринов пред кореспондента на Нова телевизия. Той спази обещанието си и всички в \"Долби тиътър\" видяха как българина развя родния трибагреник. „България винаги е имала място на червения килим”, заяви още актьорът. Сподели:", "date": "2019.02.25", "title": "БОМБА НА \"ОСКАРИТЕ\": Димитър Маринов развя българското знаме на сцената"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D1%82%D0%BE%D0%BF-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA---%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D1%80%D0%B0%D1%86%D0%B8%D1%82%D0%B5-%D1%82%D1%80%D1%83%D0%B4%D0%BD%D0%BE%D1%81%D1%82%D0%B8-%D1%87%D0%B0%D0%BA%D0%B0%D1%82-%D0%BB%D1%8A%D0%B2-news822206.html", "text": "Ваш близък ви засипва с мнение по различни въпроси и ви натоварва от сутринта в този ден, като си мисли, че ви прави добро. Запазете намеренията си и професионалните си планове в тайна. Споделете ги в деня, в който пристъпите към тяхното осъществяване. Не пътувайте, за да не пропуснете важни обсъждания на работното място. Задълбочете се в задачите си, за да ги приключите в рамките на работния ден. Ако не се справите ви очакват трудности в следващите дни. При възможност и финансова стабилност помогнете с малка сума пари на ваш приятел, който има финансови затруднения. На работното си място се заемете с непрекъснато отлагани спешни задачи, които сте длъжни да завършите. Не пътувайте, дори и ако имате нужда от промяна на обстановката! Предстоят ви неочаквани професионални обрати, които не трябва да ви заварят неподготвени. Новина за неочаквано повишение на заплатите ще ви зарадва днес. Не проявявайте недоволство, защото малкото повишение води до по-голямо в скоро време. Въпреки трудностите, с които ще се сблъскате на работното място, успехът е с вас. Трудностите, заради неочаквани промени, ще ви амбицират да докажете на какво сте способни. Не бягайте от запознанства, защото този път ще ви донесат неочаквана полза. Появата на ваши покровители, които ценят уменията ви и искат да ви помогнат, е приятната ви изненада за деня. Поставете ясна и конкретна цел на работното си място и се заемете със служебните си задължения без повече отлагане. Обсъдете договорите за бъдещо сътрудничество и разрастване на дейността си. Пътуване с ваши близки е нежелателно, дори и да е неотложно, заради провеждането на делови разговори, които сте уговорили отдавна. Стремежът ви към поставената цел на работното място ще ви застави да използвате некоректни методи на работа. Не е изключено, подвластни на желанието да сте в първите редици, да прибегнете до измама, която ще ви навреди. Бъдете честни в отношенията си, за да не затрудните придвижването си по пътя към успеха. Променете отношението си към хората от вашето професионално обкръжение. Трудностите на работното място са преодолими, ако не затъвате в неприятностите на колегите си. Неочаквани новини, които засягат ваш колега, може да променят плановете ви и да ви провалят целия ден. Трудностите на пътя ви в този ден са предизвикани и от ваши прибързани действия. Станали сте причина за финансови загуби, които вашите колегите трудно ще ви простят. Не обиждайте и не се оправдавайте за грешката си. Успехът на работното ви място може се смени с разочарование. Не се противопоставяйте на предложенията на колегите си. Убедени сте, че са във ваша полза, но не изневерявате на нрава си и предпочитате да проявите ината си. Не обещавайте заем на роднини, които ви молят за помощ, защото завистта им ще ви нарани. Няма да си получите парите обратно, а обидите им ще съсипят самочувствието ви. Денят ви носи успех и отлични възможности за изява. Подгответе част от финансовите документи, свързани с приключване на счетоводния месец на вашата фирма. Прочетете внимателно договорите за съдружие и финансова помощ, за да сте сигурни, че няма да претърпите бъдещи загуби. Ще се справите със служебните си задачи, с които са ви натоварили сутринта. Съхранете в тайна своите планове, за да не допуснете ваши неприятели да ви попречат нарочно с неочакваната си намеса. Начинанията са нежелателни, а късметът не е с вас, затова ви съветвам вечерта отново да си дадете почивка. Сподели:", "date": "2019.02.25", "title": "САМО В ПИК: Алена с топ хороскоп за понеделник - добри новини за Раците, трудности чакат Лъвовете"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-15-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D1%81%D0%B8%D0%BD-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%B1%D0%B8%D1%82-%D0%B7%D0%B0%D1%80%D0%B0%D0%B4%D0%B8-%D0%BC%D0%BE%D0%BC%D0%B8%D1%87%D0%B5-news822249.html", "text": "Медицинската експертиза на пострадалото при побой 15-годишно момче в София е показала, че то е било удряно с твърди и тъпи предмети и че ударите са му причинили болка и страдание. Това каза пред Би Ти Ви бащата на пострадалия – Желяз Турлаков, който е шеф на терапевтичната общност  за лечение на зависимости \"Ново начало\". Той предполага, че станалото е плод на конфликт между сина му и друго момче, възникнал заради момиче. „Имаме хипотеза – съобщено е за това на органите на МВР. Най-вероятно организацията идва от ученик от съседния клас в училището, в което той учи, защото 3 дни преди въпросния инцидент имаше друга ситуация, в която този човек беше поканил сина ми уж на приятелска среща в парк близо тук, където живее. По аналогичен начин беше дошъл с 7 човека с цел да се саморазправя и да го бие. Аз по случайност бях там, намесих се и ги разтървах като си мислех, че нещата са приключили”. По думите на бащата хората, нанесли побой на тийнейджъра, са от футболна агитка, но по-важното е, че действат като организирана престъпна група. Той не твърди на 100%, че са били наети от другия ученик, но предполага, че той със сигурност има връзка с тази ситуация. Вчера от СДВР съобщиха, че има задържани по случая. Сподели:", "date": "2019.02.25", "title": "БРУТАЛНО: 15-годишният син на шефа на \"Ново начало\" бит заради момиче"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%81%D1%80%D0%B5%D1%89%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%BE%D0%BB-news822275.html", "text": "Делегация на Народното събрание, ръководена от председателя на Комисията по вътрешна сигурност и обществен ред Цветан Цветанов, ще участва в Четвъртата среща на Съвместната група за парламентарен контрол на Европол, която ще се проведе в Букурещ на 25 февруари 2019 г. Делегацията на НС включва още председателя на Комисията за контрол над службите за сигурност, прилагането и използването на специалните разузнавателни средства и достъпа до данните по Закона за електронните съобщения Димитър Лазаров и Мустафа Карадайъ, член на Комисията по вътрешна сигурност и обществен ред и Комисията за контрол над службите за сигурност. По време на срещата ще бъде изслушано ръководството на Европол и Европейския надзорен орган по защита на данните, на Еропейския център за киберпрестъпност и др. Цветан Цветанов ще представи доклад за участието си в срещите на Управителния съвет на Европол в периода септември 2018 г. - февруари 2019 г. Сподели:", "date": "2019.02.25", "title": "Цветанов ще участва в среща на Европол"}
{"url": "https://pik.bg/%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BE%D1%81%D1%8A%D0%B4%D0%B8-%D0%B1%D0%B0%D1%89%D0%B0-%D0%BD%D0%B0%D1%80%D0%B5%D0%BA%D1%8A%D0%BB-%D1%8F-%D0%BE%D0%B2%D1%86%D0%B0-%D0%B2%D0%B8%D0%B4%D0%B5%D0%BE-news822177.html", "text": "Баща на първокласник от Пловдив, който се обърна към възпитателката му с думите: „Какво ми крещиш, ма, овца?“, получи присъда. Ситуацията се разигра на 12 март 2018 година в един от коридорите на местното ОУ \"Княз Александър Първи\". Родителят Борис Манолов, чиито основни функции са освен да отглежда, но и да възпитава детето си, демонстрира поведение, което няма как да се адмирира или да бъде модел на поведение на когото и да било. Всеки има в ежедневието си пикови моменти на напрежение и ярост, но далеч не най-подходящо е негативите да се стоварват върху човек, който няма никаква \"заслуга\" за това. В случая възпитателката на детето ти, която гради модел на поведение пред широко отворените очи на малките ученици. Преподавателката заведе дело срещу грубияна, а той мести детето в друго училище. Случката и търсеното възмездие от повдигнатото и впоследствие спечелено дело срещу клеветника не касае някакви материални облаги. То е с цел да се защити честта на човек, учителската професия и училището като институция. С тези думи преподавателят Мариана Жекова-Аргирова коментира пред TrafficNews.bg малката победа, която извоюва. Нейната борба за справедливост от частен характер \"тъжба на пострадалия\" се проточи почти една година. На няколко пъти разглеждането на делото бе отлагано заради отсъствие на обвиняемия по различни причини. Коментарът на Мариана Жекова-Аргирова за спечеленото дело, както и на адвоката й Илиана Савова, вижте във видеоматериала. Сподели:", "date": "2019.02.25", "title": "Учителка осъди баща, нарекъл я \"овца\" (ВИДЕО)"}
{"url": "https://pik.bg/%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B5-%D0%BF%D1%80%D0%B0%D0%B2%D0%B0-%D0%BE%D0%BF%D0%B3-%D0%BE%D1%82-3-%D0%BC%D0%B0-%D0%B2%D0%B8%D0%BB%D0%BD%D0%B5%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news822272.html", "text": "Гневните думи са на депутатката Елена Йончева и с тях тя мотивира отсъствието си от пленарна зала. Йончева, по-известна в модерния градски фолклор като \"Милиончева\", в известна степен е права. В българския парламент наистина функционира организирана престъпна група - ОПГ. По класически образец тя се състои от трима членове: ъсипал в качеството си на директор софийската болница по хематология, като натрупал 23 604 000 лева дългове и е сключил поредица от неизгодни договори в разрез с правилниците и интересите на лечебното заведение. Констатацията е на одитен доклад на Дирекция \"Вътрешен одит\" към Министерството на здравеопазването, чието изработване приключва през юни 2016 г. . С прокурорско обвинение за купуване на гласове и изборни измами. Според ведомството на Цацаров е давал между 25 и 30 лева на ромски глас в асеновградската махала \"Лозница\", за да стане народен представител. С прокурорски обвинение за пране на пари чрез офшорна фирма, зад която стои Цветан Василев. Парите - над 650 000 лв, са източени от фалиралата КТБ. Елена Йончева е с мярка за неотклонение - парична гаранция от 20 000 лв. \"ГЕРБ не е политически субект, а шайка - организирана престъпна група, която има свой вожд\" . С Сподели:", "date": "2019.02.25", "title": "Елена Йончева е права: ОПГ от 3-ма вилнее в българския парламент"}
{"url": "https://pik.bg/%E2%80%9E%D0%BE%D1%81%D0%BA%D0%B0%D1%80%E2%80%9D-%D0%B8%D1%82%D0%B5-%D0%B1%D0%B5%D0%B7-%D0%B2%D0%BE%D0%B4%D0%B5%D1%89-%D1%81-%D0%BC%D0%BD%D0%BE%D0%B6%D0%B5%D1%81%D1%82%D0%B2%D0%BE-%D0%B3%D0%BE%D1%81%D1%82%D0%B8-%D0%B8-%D1%81-%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-news822046.html", "text": "За първи път от 1989 година насам тази нощ на 91-ата церемония по раздаването на филмовите награди „Оскар” няма да има водещ. Организаторите на церемонията ще се опитат да забавляват зрителите в залата, а и пред телевизионните екрани с изпълнения на музикалните гости, а и с участието на голям списък от знаменитости, поканени да представят номинациите и наградените. Сред „главните герои” на церемонията ще бъдат: Хавиер Бардем, Анджела Басет, Емилия Кларк, Самюел Л. Джаксън, Джеймс Макавой, Мелиса Маккарти, Джейсън Момоа, Даниел Крейг, Крис Еванс, Тина Фей, Дженифър Лопес, Франсис Макдормънд, Гари Олдман, Ейми Полър, Мая Рудолф и Чарлийз Терон. Сред специалните гости ще бъде Бет Мидлър, койято ще изпълни песента The Place Where Lost Things Go от филма \"Мери Попинс се завръща\". И докато първите награди \"Оскар\" преди 90 години са били с продължителност около 10 минути - времето необходимо да се раздадат статуетките в основните категории, то сега организаторите се опитват да съберат събитието в рамките на уговорените 3 часа, което е с 30 минути по-малко от предходни години. Тогава обаче рейтингите на церемонията бяха високи, а през последните тенденцията е гледаемостта да намалява драстично. Затова и всички номинирани бяха специално предупредени, че трябва да се придържат към кратки речи и че ако надвишат 90 секунди, те ще бъдат прекъсвани. Сред нещата, които се очакват с най-голям интерес е как точно липсата на откриващ диалог ще бъде компенсирана, за да покрие отсъствието на водещ, да спести време, но и да задържи вниманието на публиката. Сподели:", "date": "2019.02.25", "title": "„Оскар”-ите: Без водещ, с множество гости и с нови правила"}
{"url": "https://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D1%81%D1%80%D0%B0%D0%B2%D0%BD%D0%B8-%D0%BF%D0%B5%D0%B4%D0%BE%D1%84%D0%B8%D0%BB%D0%B8%D1%8F%D1%82%D0%B0-%D1%81-%E2%80%9E%D1%87%D0%BE%D0%B2%D0%B5%D1%88%D0%BA%D0%BE-%D0%B6%D0%B5%D1%80%D1%82%D0%B2%D0%BE%D0%BF%D1%80%D0%B8%D0%BD%D0%BE%D1%88%D0%B5%D0%BD%D0%B8%D0%B5%E2%80%9C-news822196.html", "text": "Папа Франциск обеща да се обръща специално внимание на всеки отделен случай на сексуално посегателство от страна на свещениците в Римокатолическата църква, сравнявайки педофилията с „човешко жертвоприношение“. Светият отец направи изявлението по време на речта си пред високопоставени духовници в края на Конференцията срещу сексуалната злоупотреба, която се проведе във Ватикана, предаде БГНЕС. „Ако в Църквата се появи дори един-единствен случай на насилие – което само по себе си представлява варварщина – този случай ще се разглежда с цялата възможна сериозност“, обеща Франциск. „Подобни действия ми напомнят на жестоки религиозни практики, някога широко разпространени в определени култури – принасянето в жертва на човешки същества – често деца, при езически ритуали“, допълни папата. Сексуалното насилие върху деца е „широко разпространен феномен във всички култури“, заяви понтифът и заклейми свещениците, които насилват деца като „оръдия на Сатаната“. Скандалите със сексуално насилие над деца обхванаха страни по целия свят и оставиха разбити животи от Австралия до Чили и от Германия до САЩ, подчерта 82-годишният Франциск. Папата откри 4-дневната среща във Ватикана с призив за „конкретни мерки“ срещу сексуалното насилие върху деца и даде на 114 епископи задачата да създадат пътна карта за наказанието на свещеници педофили. Сподели:", "date": "2019.02.25", "title": "Папа Франциск сравни педофилията с „човешко жертвоприношение“"}
{"url": "https://pik.bg/-news543970.html", "text": "На излизане от парижи ресторант Лорд Джон подава 100 евро на портиера и казва: - Ето Ви пари, за да купите букет рози за сервитьорката Мадлен! -Ойла-ла! Мосю, явно много е харесал нашата Мадлен!-любезничи портиерът. -Напротив!-сепва се лордът- Според мен тя се е споминала! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543968.html", "text": "Жена заедно със съпруга си отиват на среща на съучениците. Мъжът непрекъснато наблюдава една пияна жена, която поглъщаща питието си на съседната маса. Съпругата пита: - Познаваш ли я? - Да, тя е старото ми гадже. Разбрах, че е започнала да пие, след като сме се разделили и оттогава не е изтрезнявала. - Господи, кой би повярвал, че някой може да празнува толкова дълго време? Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543972.html", "text": "Разговор в Перник : - Тате, скарахме се с жената, аз я ударих, тя си събра багажа и се изнесе. - Сине, пълен провал си.... Кога си виждал аз да бием майка ти... И тя да може да стане, да си събере багажа и да се изнесе? Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543973.html", "text": "Детенце тича при майка си цялото в сълзи. - Какво е станало? - Тате се удари с чука по пръста. - А защо ти плачеш? - Защото се засмях... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543969.html", "text": "Асан и Айше късно вечерта спят. По едно време Асан се събужда и гледа до него Смъртта. - Смърт, за мен ли си дошла? - Не, дойдох за душата ти! Асан се обърнал на другата страна и казал: - Душа, тебе търсят, ставай! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543974.html", "text": "- Откъде имаш такъв хубав часовник? - Подарък е от сестра ми. - Но ти нямаш сестра?! - Нямам, но така пише на часовника. Сподели:", "date": "2019.02.25", "title": "ВИЦОВЕ"}
{"url": "https://pik.bg/%D0%BC%D0%BE%D0%B3%D0%B5%D1%80%D0%B8%D0%BD%D0%B8-%D0%BD%D0%B0%D1%81%D1%82%D0%BE%D1%8F%D0%B2%D0%B0%D0%BC%D0%B5-%D1%81%D0%B8%D0%BB%D0%B8%D1%82%D0%B5-%D0%BD%D0%B0-%D1%80%D0%B5%D0%B4%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B4%D0%B0-%D0%B4%D0%BE%D0%BF%D1%83%D1%81%D0%BD%D0%B0%D1%82-%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD%D0%B0-%D0%BF%D0%BE%D0%BC%D0%BE%D1%89-news822199.html", "text": "Европейският съюз осъди днес насилствените действия и използването на въоръжена сила от управляващия режим във Венецуела в стремежа му да осуети изпращането на хуманитарна помощ в страната, предадe Франс прес и БТА. \"Отказът на режима да признае спешната хуманитарна нужда води до ескалация на напрежението\", изтъкна първият дипломат на ЕС Федерика Могерини в изявление от името на 28-те страни членки. Отхвърляме използването на паравоенни въоръжени групировки за сплашване на цивилните и законодателите, полагащи усилия да разпределят помощи, заяви тя. \"Идват тревожни новини за безредици, насилствени действия, за все повече жертви, по-специално в граничните зони и сред местната (индианска, б. р.) общност пемони. Настояваме силите на реда и силовите органи да проявяват сдържаност, да избягват употребата на сила и да позволят влизането на помощи\" в страната, заключи тя. ЕС има готовност да увеличи предоставяната помощ, увери още Федерика Могерини. През 2018/2019 г. общността отпуска над 60 милиона евро като хуманитарна помощ и средства за подпомагане на развитието, уточни тя. \"Причините за сегашната криза във Венецуела са политически и институционални, съответно решението може да бъде само политическо\", подчерта върховният представител на ЕС по външната политика и сигурността. Сподели:", "date": "2019.02.25", "title": "Могерини: Настояваме силите на реда във Венецуела да допуснат хуманитарна помощ"}
{"url": "https://pik.bg/3000-%D0%B3%D1%8A%D0%BB%D1%8A%D0%B1%D0%B0-%D0%BF%D0%BE%D0%BB%D0%B5%D1%82%D1%8F%D1%85%D0%B0-%D0%BD%D0%B0%D0%B4-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news822198.html", "text": "Председателят на Народното събрание Цвета Караянчева и областният управител на Кърджали Никола Чанев и посетиха неделното училище за деца в храм \"Св. Йоан Предтеча\", което отбелязва 7-ата си годишнина, предаде Радио \"Фокус\". В чест на годишнината на духовното средище за много деца в града беше разрязана 4-етажна торта и бяха пуснати в небето 3 000 гълъба. Храмовият свещеник и основател на неделното училище отец Николай, който води обучението и до днес, празнува с децата, родителите им и много гости. Фотоизложба със снимки за дейността на неделното училище е подредена в една от богато украсените за случая галерии в сградата, построена върху основите на средновековната крепост и църква в квартал \"Веселчане\". Сподели:", "date": "2019.02.25", "title": "3000 гълъба полетяха над Цвета Караянчева в Кърджали"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%BC%D0%B0%D0%B9%D0%BA%D0%B0-%D0%BE%D1%81%D1%82%D0%B0%D0%B2%D0%B8%D0%BB%D0%B0-%D0%BF%D0%B5%D0%BB%D0%B5%D0%BD%D0%B0%D1%87%D0%B5%D1%82%D0%BE-%D1%81%D0%B8-%D1%81%D0%B0%D0%BC%D0%BE-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news822204.html", "text": "Властите разследвали млада майка от Пловдив, чието бебе било оставено само в болница. Мария Георгиева имала дъщеричка, която в нейно отсъствие се разболяла тежко и била настанена в болница. Близките й не успели да се свържат с майката, което породило съмнения у лекарите, че детето е неглижирано, пише \"Монитор\". Мария Георгиева живеела с майка си и приятеля си в къща близо до центъра на града. На 14 май м.г. оставила роденото през декември 2016г. момиченце да го гледа майка й и излязла. Младата дама се надявала при проблем с детето й, майка й да й се обади, но не знаела, че телефонът й създава проблеми. Ден по-късно бабата на детето Цонка забелязала, че то е много отпаднало и не иска да се храни. Затова завела момиченцето в болница. Лекарите установили анемия и веднага сложили бебето на системи в Интензивното отделение на здравното заведение. На следващия ден момиченцето вече било стабилизирано и било преместено в обикновено отделение. Тогава медиците потърсили бабата и й казали, че пеленачето има нужда от придружител. Бабата обаче отказала с мотива, че трябва да отиде на работа и обяснила, че няма връзка с майката. Когато на прага на по-възрастната жена се появили полицаи, тя се съгласила да отиде в болницата и да бъде до леглото на внучка си. Два дни по-късно в болницата се появила и майката Мария, която останала до детето си до изписването му. Нейни близки признали на разследващите, че при раждането майката е говорила, че иска да остави за осиновяване детето си. Те обаче преценили, че тя това не го мисли сериозно, още повече, че винаги се стараела да осигурява добър стандарт на живот на бебето си и се грижела нищо да не му липсва. Затова и разследването срещу майката било прекратено. Сподели:", "date": "2019.02.25", "title": "Разследват майка, оставила пеленачето си само в болница"}
{"url": "https://pik.bg/%D0%B5%D0%BA-%D0%BE%D1%82%D0%BB%D0%B0%D0%B3%D0%B0-%D0%B4%D0%BE%D0%BA%D0%BB%D0%B0%D0%B4%D0%B0-%D0%B7%D0%B0-%D0%BD%D0%B0%D0%BF%D1%80%D0%B5%D0%B4%D1%8A%D0%BA%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-%D0%B7%D0%B0-%D0%BA%D1%80%D0%B0%D1%8F-%D0%BD%D0%B0-%D0%BC%D0%B0%D0%B9-news822200.html", "text": "Годишният доклад на EK за напредъка на балканските страни ще бъде отложен след изборите за ЕП, които ще се проведат в края на май, съобщиха дипломатически източници от Според анализатори посоката на политиката на разширяване на ЕС към Западните Балкани ще зависи от резултатите от европейските избори. Макар и обявени за средата на април, годишните доклади за балканските страни ще бъдат оповестени след 29 май, което според медиите е знак, че някои държави-членки на ЕС разглеждат разширяването на Балканите като вътрешен риск преди изборите. Брюксел, предаде БГНЕС . Сподели:", "date": "2019.02.25", "title": "ЕК отлага доклада за напредъка на балканските държави за края на май"}
{"url": "https://pik.bg/%D0%B2%D1%8A%D1%80%D0%BD%D0%B5%D1%82%D0%B5-%D1%81%D0%B8-%D1%81%D0%BB%D1%83%D1%85%D0%B0-%D1%81-%D0%BF%D1%87%D0%B5%D0%BB%D0%B5%D0%BD-%D0%BA%D0%BB%D0%B5%D0%B9-news822201.html", "text": "Намаленият слух не е явление, което е характерно само за възрастните хора. До проблеми с чуването могат да доведат различни заболявания, които е възможно да бъдат прекарани и в по-млада възраст, такива като менингит, заушка, морбили и дори някои инфекции, предавани по полов път. Проблемът обаче е решим, и то само с помощта на природни средства. Лекарството се приготвя от 30-процентов разтвор на пчелен клей (известен и като прополис), смесен със зехтин или пък царевично олио. За приготвянето на клеевата тинктура се взимат 60 г прополис, който се нарязва на малки парченца. След това те се заливат с 200 мл 95-градусов спирт (взима се от аптеката). Шишенцето се разклаща добре в продължение на няколко минути и се оставя на тъмно място за 5-6 дни, като отново се разклаща всекидневно през цялото това време. Когато настойката е готова, тя се смесва със зехтин или царевично олио в съотношение 1 към 4. При разклащането се образува гъста маслено-спиртна емулсия, която има кафеникав цвят и се отличава с приятен аромат. Преди да бъде използвана, шишенцето с нея трябва задължително да се разклати добре. В течността се накисва една лентичка, която, след като попие хубаво от емулсията, се поставя в болното ухо. Това лечение се прилага при деца над 5-годишна възраст, като процедурите – достатъчни са 10-12 на брой – се правят всеки ден през нощта. Лентичката трябва да престои в ухото общо 10-12 часа. При възрастни лечението се прилага през ден – също 10-12 процедури, като с лентичката трябва да се престои 36-38 часа. Сподели:", "date": "2019.02.25", "title": "Върнете си слуха с пчелен клей"}
{"url": "https://pik.bg/%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B2-%D0%BC%D0%BE%D0%BB%D0%B4%D0%BE%D0%B2%D0%B0-%D0%B2%D0%BE%D0%B4%D1%8F%D1%82-%D1%81%D0%BB%D0%B5%D0%B4-90-%D0%BE%D0%B1%D1%80%D0%B0%D0%B1%D0%BE%D1%82%D0%B5%D0%BD%D0%B8-%D0%B1%D1%8E%D0%BB%D0%B5%D1%82%D0%B8%D0%BD%D0%B8-news822205.html", "text": "Опозиционният блок „Сега“ събира 25,06% от гласовете, след обработени 90% от гласовете на парламентарните избори в Молдова и излезе на второ място, пред управляващата Демократическа партия, съобщава агенция TACC, цитирана от \"Фокус\". Такива предварителни резултати от гласуването бяха публикувани от Централната избирателна комисия на Молдова. Според данни на ЦИК 24,9% от избирателите са гласували за Демократическата партия. Партията на социалистите на Република Молдова води на изборите, събирайки 31,69% от гласовете. Партия „Шор“ на бизнесмена и кмет на Орхей Илан Шор е четвърта с резултат 8,64%. Останалите партии не преодоляват избирателната бариера от 6%. Сподели:", "date": "2019.02.25", "title": "Социалистите в Молдова водят след 90% обработени бюлетини"}
{"url": "https://pik.bg/%D0%BC%D0%BB%D0%B5%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%B4%D1%83%D0%BA%D1%82%D0%B8-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D1%88%D0%BE%D0%BA%D0%BE%D0%B2%D0%BE-news822202.html", "text": "Само за последната седмица пакетчето масло на едро поскъпна с 20 ст. На щанда в магазина 125 г струва средно между 2.80 и 3.20 лв. Нагоре, макар и незначително, тръгнаха и цените на сиренето и кашкавала. И в момента на едро 1 кг сирене се продава за около 6 лв., а 1 кг кашкавал купуваме за малко над 10 лв. „Цените нагоре се определят от суровината, която в момента е 4 пъти по-малко, отколкото лятото. И ние, за да можем да компенсираме – продаваме продукция, която е произведена лятото. А тя е с много по-голяма себестойност“, коментира Никодим Войнов, собственик на мандра край Благоевград. „За 1 кг сирене отиват около 6,5 л мляко, за кашкавала – около 10”, обяснява той и твърди, че се очаква още по-голямо поскъпване. У нас годишно се произвежда около 1 млн. литра сурово мляко. Средно годишно консумираме 58 хиляди тона сирене и 34 хиляди тона кашкавал. Това означава, че средно всеки българин през миналата година е изял 9 кг сирене и 5 кашкавал. Сподели:", "date": "2019.02.25", "title": "Млечните продукти поскъпват шоково"}
{"url": "https://pik.bg/%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BD%D0%B0-%D0%B2%D0%B5%D0%BB%D0%BA%D0%BE-%D0%BA%D1%8A%D0%BD%D0%B5%D0%B2-news822203.html", "text": "Висок 2,2 м и тежащ близо 300 кг паметник от месинг на големия актьор Велко Кънев ще бъде открит на 31 март в родния му град – Елхово. Творбата се отлива на части в Стара Загора. Автор на фигурата е скулпторът от Ямбол и директор на художествената галерия „Жорж Папазов” Петко Йорданов. Паметникът е поръчан от членовете на инициативен комитет и общинската управа, определено е и мястото за неговото  експониране - малкото площадче пред местното читалище „Развитие”, където Велко Кънев прави първите си стъпки в актьорския занаят. Сподели:", "date": "2019.02.25", "title": "Откриват паметника на Велко Кънев"}
{"url": "https://pik.bg/%D1%81%D0%B5%D0%BC%D0%B5%D0%B9%D0%BD%D0%B8-%D1%82%D1%80%D0%B0%D0%B3%D0%B5%D0%B4%D0%B8%D0%B8-%D0%B8-%D1%81%D0%BC%D1%8A%D1%80%D1%82-%D1%81%D1%8A%D1%81%D0%B8%D0%BF%D0%B0%D1%85%D0%B0-%D0%B3%D0%B0%D0%BB%D0%B0-news821656.html", "text": "Тази година Гала нямало да празнува рождения си ден с голямо тържество. На 13 февруари тв звездата навърши 52 години, но настроението ѝ било минорно заради семейните нещастия, които я сполетяха напоследък. Два са най-трудните моменти в живота на водещата на „На кафе“ – убийството на нейния племенник Джордж и нелепата смърт на баща ѝ. В края на миналата 2018 г. Гала изненадващо изчезна от ефир, като от екипа на предаването подлъгаха зрителите, че била в болничен за седмица заради тежък грип. По-късно истината излезе наяве и се разбра, че всъщност телевизионерката е отлетяла по спешност за Америка, където от години живее семейството на брат ѝ, за да погребе племенника си. Младежът бе застрелян от американски полицай след свада в нощен бар. Приятно почерпеният Джордж, за когото по-късно стана ясно, че системно е злоупотребявал с алкохол и леки наркотици, извадил нож срещу щатско ченге. В Америка обаче законът в подобни ситуации е безкомпромисен и дава картбланш на служителя на реда да се защити по начин, който сметне за удачен. Така нападнатият от Джордж полицай извадил служебното си оръжие и го застрелял на място. Убийството му сринало Гала, която веднага върнала лентата назад и се усъмнила, че над семейството ѝ тегне прокоба, която предвещава смъртта на най-близките ѝ мъже. Водещата на „На кафе“ все още не можела да превъзмогне и загубата на баща си, която крие вече години наред. С него тя имала изключително дълбока връзка. Времето не ѝ помагало да осъзнае, че татко ѝ не е между живите, защото си отишъл по нелеп начин буквално за минути вследствие на алергичен шок. Първото нещо, което направила, след като научила трагичната новина, било да провери дали има черни тоалети в гардероба. После пратила текстово съобщение на режисьорката на „На кафе”, че за пръв път няма сили да се появи в ефир. На погребението се държала желязно и дори не могла да пророни сълза, но след дни скръбта я налегнала и до ден днешен Гала не можела да преживее тежката загуба. Сподели:", "date": "2019.02.25", "title": "Семейни трагедии и смърт съсипаха Гала"}
{"url": "https://pik.bg/%D0%BF%D1%80%D0%B5%D0%B4%D0%B8-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BC%D0%B5%D0%B3%D0%B0%D0%BD-%D0%B8-%D1%85%D0%B0%D1%80%D0%B8-%D1%81%D0%B0-%D0%BD%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BC%D0%B0%D1%80%D0%BE%D0%BA%D0%BE-news822145.html", "text": "Херцозите на Съсекс принц Хари и съпругата му Меган пристигнаха на официално посещение в Мароко, което ще е последното, преди раждането на тяхното дете, което се очаква през април, предава АП. Кралската двойка се придвижи с хеликоптер от мароканската столица до град Асни, разположен в Атласките планини. Тук те бяха посрещнати от ученици от училище, което е под егидата на местна фондация, която се бори за равен достъп до образование на момичетата. Учебното заведение осигурява програми за обучение на девойки от бедни общности, чиито родители нямат средства те да продължат средното си образование. По време на посещението принц Хари и Меган Маркъл ще присъстват на среща, на която ще им бъдат показани коне, помагащи на деца със специални нужди. Сподели:", "date": "2019.02.25", "title": "ПРЕДИ РАЖДАНЕТО: Меган и Хари са на официално посещение в Мароко"}
{"url": "https://pik.bg/%D0%B2%D1%8A%D0%B7%D1%80%D0%B0%D0%B6%D0%B4%D0%B0%D1%82-%D0%BA%D1%83%D0%BA%D0%B5%D1%80%D1%81%D0%BA%D0%BE%D1%82%D0%BE-%D0%BA%D0%B0%D1%80%D0%BD%D0%B0%D0%B2%D0%B0%D0%BB%D0%BD%D0%BE-%D1%88%D0%B5%D1%81%D1%82%D0%B2%D0%B8%D0%B5-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%BD%D0%B0-%D1%81%D0%B8%D1%80%D0%BD%D0%B8-%D0%B7%D0%B0%D0%B3%D0%BE%D0%B2%D0%B5%D0%B7%D0%BD%D0%B8-news822076.html", "text": "Радио „Фокус“ – Пловдив Кукерско карнавално шествие ще се проведе в Асеновград на 10 март – Сирни заговезни. Това каза в ефира на Боян Алексиев, ръководител на Сдружение „Клуб за танцово изкуство Везеница“ в Асеновград, което е организатор на събитието. Шествието ще се проведе за пета поредна година и ще започне в 10.30 часа от ул. „Булаир“ в Асеновград. Кукерите ще преминат през Етнографската къща, през Железния мост, през улиците на кв. „Свети Георги“, през Главната улица и ще завърши на централния площад „Акад. Николай Хайтов“. „Това е една много стара традиция, която е била прекъсната преди около 60-70 години. Точно преди точно 5 години няколко души се наехме да я възстановим. Срещнахме доста разбиране и интерес у хората. С времето се осъзнава, че си личи липсата на един такъв карнавал. Неговата липса води до насочване на децата към други празници и обичаи, които не са чисто български, които нямат нашите корени и не са били по нашите земи. В интерес на истината, поизменихме някои от нещата, свързани с карнавала, тъй като всяко едно нещо във фолклора и в традицията винаги търпи развитие, за да може да бъде актуално и интересно както за участниците, така и за зрителите“, каза Алексиев. Той посочи, че първоначално участниците в карнавала са били около 30 души, като миналата година броят им е достигнал над 70 души, което е доказателство за развитието на това събитие. „Тази година очакваме да има още повече участници. Заявки за участие има дори от съседните на общината населени места и села. За да бъдем актуални, тази година сме подготвили много колоритни образи. На зрителите ще им бъде интересно“, смята Боян Алексиев. Той добави, че Сдружение „Клуб за танцово изкуство Везеница“ в Асеновград ще се опита да помогне с намирането или с изработката на кукерски костюм на всеки, който желае да се включи в карнавала. „Досега винаги сме се справяли, ще се справим и този път. За нас най-важното е участието на децата, защото те са двигателят, който трябва да поеме щафетата и да продължи да съхранява традицията, възникнала дори още преди да се приеме християнството по нашите земи“, посочи Боян Алексиев. Сподели:", "date": "2019.02.25", "title": "Възраждат кукерското карнавално шествие в Асеновград на Сирни Заговезни"}
{"url": "https://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B3%D1%8A%D1%80%D1%86%D0%B8%D1%8F-%D0%BF%D0%BB%D0%B0%D0%BD%D0%B8%D1%80%D0%B0%D1%82-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2-%D0%B3%D1%80%D0%B0%D0%BD%D0%B8%D1%87%D0%B5%D0%BD-%D0%BF%D1%83%D0%BD%D0%BA%D1%82-%D0%BA%D1%80%D0%B0%D0%B9-%D0%BF%D1%80%D0%B5%D1%81%D0%BF%D0%B0-news822146.html", "text": "Вицепремиерът и министър на отбраната на Република Северна Македония Радмила Шекеринска съобщи, че много скоро в Преспа ще бъде открит граничния КПП „Маркова стъпка“, предаде македонската информационна агенция МИА. „Преговорите между министерствата на външните работи на двете страни за отварянето на новия гранично-пропусквателен пункт са в заключителна фаза. Отварянето на ГКПП „Маркова стъпка“ означава отворена врата към ЕС и целия регион за местните граждани и малкия бизнес. По тази причина от ЕС обещаха да отпуснат допълнителни средства“, заяви Шекеринска в Битоля, където участва в работата на форума „Прозрачно общество – шанс за всички“. Сподели:", "date": "2019.02.25", "title": "Македония и Гърция планират изграждането на нов граничен пункт край Преспа"}
{"url": "https://pik.bg/-news543967.html", "text": "Съпругата изпраща своя мъж на риболов и го съветва: - Ако пъстървата е много скъпа, може да уловиш и шаран. Сподели:", "date": "2019.02.25", "title": "ВИЦОВЕ"}
{"url": "https://pik.bg/%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%B7%D0%B0%D1%89%D0%BE-%D0%B7%D0%B5%D0%B1%D1%80%D0%B8%D1%82%D0%B5-%D0%B8%D0%BC%D0%B0%D1%82-%D1%80%D0%B0%D0%B9%D0%B5%D1%82%D0%B0-%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%B0-%D0%BD%D0%B0-%D0%B2%D1%8A%D0%BF%D1%80%D0%BE%D1%81%D0%B0-%D0%BE%D1%82-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%BA-news821336.html", "text": "Авторите на настоящото изследване от Калифорнийския университет - Сан Диего в САЩ и Бристолския университет във Великобритания описват експерименти, демонстриращи затруднението, което изпитват конските мухи при опитите си да кацнат върху зебри. За сравнение - досадните кръвопийци с лекота се позиционират върху едноцветни коне. В един от експериментите изследователите са поставили покривала на ивици върху коне и са установили, че по-малко мухи кацат върху тях, отколкото когато същите животни носят едноцветни покривала. \"Демонстрирахме, че конските мухи \"захождат\" към зебри и едноцветни коне с еднакви темпове, но не успяват да кацнат върху тях, защото не съумяват да намалят правилно скоростта. Така мухите просто прелитат край животните или се блъскат и отскачат от тях\", казва Тим Каро, специалист по поведенческа екология от Калифорнийския университет - Сан Диего. Близки родственици с конете и магаретата, трите вида зебри, известни с черно-белите си райета, бродят из африканската савана, където се хранят с разнообразна растителност. Ивичестата окраска е индивидуална, като няма два екземпляра с еднакви райета. Съществуват четири основни хипотези за еволюционните предимства, които зебрите са придобили благодарение на ивиците си: камуфлаж за избягване на едри хищници, социална функция като индивидуално разпознаване, терморегулация и средство за отклоняване на кръвосмучещи паразити, които пренасят потенциално смъртоносни болести. Повечето биолози, изследващи оцветяването при животните, поддържат хипотезата, че зебрите имат райета заради мухите. В отговор на отдавна битуващия въпрос \"Защо зебрите имат райета?\", учени от САЩ и Великобритания предлагат ново доказателство. Оказва се, че ивиците на тревопасните създания представляват \"измамни писти за кацане\" на \"лютите\" мухи, които налитат да пируват с кръвта им и пренасят потенциално смъртоносни болести, предаде Ройтерс, позовавайки се на публикация в сп. \"PLOS One\". Сподели:", "date": "2019.02.25", "title": "НЯМА ДА ПОВЯРВАТЕ: Защо зебрите имат райета? Учени откриха отговора на въпроса от детските книжки"}
{"url": "https://pik.bg/-news543931.html", "text": "По нарастващите крясъци на пациента откъм операционната анестезиологът д-р Петков се досети, че малко закъснява за операцията. Сподели:", "date": "2019.02.25", "title": "ВИЦОВЕ"}
{"url": "https://pik.bg/100-%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%B4%D0%B5%D0%B7%D0%B5%D1%80%D1%82%D0%B8%D1%80%D0%B0%D1%85%D0%B0-news822182.html", "text": "Повече от 100 венецуелски войници дезертираха и преминаха границата с Колумбия, заявиха имиграционните власти на фона на покачващото напрежение между съседите заради хуманитарната помощ, предава \"Франс прес\". Дезертациите идват след призивите на Хуан Гуайдо към военните да изоставят Николас Мадуро и да му помогнат да внесе отчаяно необходимата помощ, за да облекчи недостига на храна и лекарства. Сподели:", "date": "2019.02.25", "title": "100 венецуелски войници дезертираха"}
{"url": "https://pik.bg/%D0%B3%D1%80%D0%B5%D0%B4%D0%B0-%D0%BE%D1%82%D1%80%D1%8F%D0%B7%D0%B0%D1%85%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B8%D0%B2%D0%BE-%D1%82%D0%B0%D0%BD%D0%B5%D0%B2-%D0%B2-%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news822187.html", "text": "Желанието да намери себе си след 7-годишна връзка и детство в сянката на баща си – това мотивира за участие в „Гласът на България“ Албена Танева. Дъщерята на шоумена и тв водещ Иво Танев се появи на сцената на старта на шоуто, но треньорите не се трогнаха от изпълнението й. Фактът, че пя на гърбовете на Иван Лечев, Михаела Филева, Камелия и Графа, Албена обясни с прекомерното си вълнение. „Гледам да не бъда дъщерята или жената на някой. Искам да засветя със собствена светлина, защото през годините много се загубих“, сподели преди да се качи на сцената Албена. Тя призна, че се е разделила с бащата на дъщеричката си Десислав Данчев, който широката публика познава като Десо от „Мастило“, предава хотарена.нет. Разликата от 18 години във възрастта постепенно отваря и други пукнатини във връзката й с китариста. Конфликтите достигнали до ниво, в което детето им започнало да се държи като възрастния в семейството и не ходело на градина, за да ги пази да не се карат. Албена напуснала Десо, за да даде покаже на малкото си момиченце, че човек трябва да бъде достатъчно силен и смел, за да търси щастието си. Сподели:", "date": "2019.02.25", "title": "ГРЕДА: Отрязаха дъщерята на Иво Танев в \"Гласът на България\""}
{"url": "https://pik.bg/-news543932.html", "text": "Семейство гледа новините. Съобщават, че България е на второ място в света по количество употребяван алкохол. Жената поглежда критично съпруга си, който тъкмо си налива ракия. Той я поглежда навъсено и казва : – К'во ме гледаш, правя к'вото мога...! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543935.html", "text": "Клубът на пешеходците поздравява всички шофьори с песента на \"Каризма\" „Минаваш през мен“. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543930.html", "text": "Полицай спира кола, шофирана от куче. - Вие сте луд! - казва полицаят на спътника на кучето. - Защо сте дали на животното да шофира? - Че да не би да е мое? Аз съм на автостоп! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543934.html", "text": "- Бързо си сложи чехли, кашляш! - Ами че аз и с чехли кашлям... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543938.html", "text": "Притежаването на диплома от университет ти дава основание щом се напиеш, да мислиш за себе си не като за пияница, а като за бохем... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543939.html", "text": "– От какво умря кучето ти? – От глад. – Как така? – Изядох го… Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543937.html", "text": "- Πoмня ĸaĸви дoбpи вpeмeнa бяxa: oтивax в мaгaзинa c 5 лв. и ce вpъщax c 3 ĸилa вpaтни пъpжoли, xляб, caлaм, бyтилĸa yиcĸи и бaдeми. - A ceгa? - A ceга... Ceгa cлoжиxa ĸaмepи! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543940.html", "text": "Две блондинки си говорят: - Муци, моят мъж си купи мотор от Англия! - Олеле, дано не е с десен волан! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543936.html", "text": "- Тате, научих се да пиша. - И какво написа? - Откъде да знам - още не мога да чета... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543941.html", "text": "При лекар влиза момче със силно подута и зачервена буза. - От какво ти е това бе, момче? - От оса. - Ужили ли те? - Ааа, не можа, тати я уби с лопатата! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543943.html", "text": "Върви си мравката с чувал на гърба и минава край кафене, където щурецът си пие коктейла. - А когато сняг забръска...? - Ще свиря в шведски ресторант! На следващата година мравката с чувал на гърба го вижда излегнат в скъп кабриолет с две красавици. - А когато сняг...? - Имам договор за турне из Средиземноморието! На другото лято мравката с чувал на гърба го вижда в \"Ролс-Ройс\" и леко почуква на стъклото: - Ти като пътуваш толкова, през Франция минаваш ли? - Разбира се - доволно отговаря щурецът, - кажи, ако искаш нещо! - Ако срещнеш оня тъпак Лафонтен, кажи му от мое име, че е гаден манипулатор... Сподели:", "date": "2019.02.25", "title": "ВИЦОВЕ"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2---%D0%B5%D1%82%D0%BE-%D0%BA%D0%BE%D0%B3%D0%B0-%D1%81%D0%B5-%D0%B2%D1%80%D1%8A%D1%89%D0%B0-%D0%BD%D0%B0-%D0%BA%D0%BE%D1%80%D1%82%D0%B0-news822160.html", "text": "Най-добрият български тенисист Григор Димитров отново тренира на корта, след през последните няколко седмици лекува контузия в рамото. В социалните мрежи Димитров публикува няколко кратки клипа от последното си занимание с треньора Дани Валверду в Калифорния. Българинът и щабът му са отвъд океана и водят интензинта подготовка за първия за сезона турнир от Мастърс 1000 сериите в Индиън Уелс, който започва на 4 март, предава БНР. Вчера 27-годишният Григор се видя и с турнирния директор Томи Хаас. За последно Димитров игра през януари на Откритото първенство на Австралия, където беше победен в IV кръг от Франсис Тиафо. Заради травма в рамото той пропусна надпреварите в Ротердам и Акапулко, които предварително беше заявил в програмата си. Сподели:", "date": "2019.02.25", "title": "Добра новина за Григор Димитров - ето кога се връща на корта"}
{"url": "https://pik.bg/-news543947.html", "text": "Двама мъже се срещат и единият пита другия: - Как преодоля раздялата с жена ти? Другият отговаря: - Сега вече е добре, но първите няколко седмици почти полудях от радост! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543950.html", "text": "- Продавам бормашина. Работи без ток и батерии. Ето, вижте я. - Господи, та това е калашник. - Абе, не знам каква марка е, но прави страхотни дупки. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543946.html", "text": "Семейна идилия: - Ти ли, ма? Знаеш ли колко жени умират за мен? - Ами... Бог да ги прости! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543948.html", "text": "Блондинка отива в туристическа агенция и казва: - Искам един билет до Париж. - А с коя компания искате да летите? Днес имаме 13 компании за Париж. - Не искам никакви компании, ще си летя сама! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543949.html", "text": "- Здрасти, съседе! Как е бебето? - Бебето е добре, ама ние двамата се смачкахме от недоспиване. Ужасно се чувствам. - Мими как е? - Аз съм Мими! Гошо изглежда още по-зле... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543954.html", "text": "Към полунощ габровец се разхождал нервно пред един бар. Минал негов познат и го попитал: - Какво правиш тук? - Жена ми е вътре с някакъв обожател. - Е, що не влезеш да им видиш сметката? - Чакам оня тип да й плати сметката. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543953.html", "text": "Ромка готви на печка с три включени котлона и непрекъснато мести тенджерата от котлон на котлон... - Защо само местиш тенджерата, а не я оставиш на единия котлон? - Ами така е, откакто ни резнаха от енергото и се закачихме за светофара на кръстовището. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543944.html", "text": "Млад шейх в родилния дом гледа през стъклото залата с новородените. Медицинска сестра го пита: - Ваше величество, кое е вашето дете? - Първите две редици. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604976.html", "text": "Попитали радио Ереван какво е журналистиката. - Ами съобщават, че лорд Джон е умрял за онези, които никога не са знаели, че лорд Джон въобще е живял. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604975.html", "text": "Малко преди началото на мача единият отбор излиза от съблекалнята, хваща рефера в тунела и започва да го налага. - Ама какво правите - дърпа се нещастникът. - Защо ме биете, мачът даже не е започнал... - Автобусът ни тръгва веднага след мача, може тогава да нямаме време... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604978.html", "text": "- Ало, како, стана нещо много лошо! Тате се качи да бере ябълки и падна от дървото! - И какво? - Ами загубихме го, како! - Добре, де, а под дървото търсихте ли? Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604974.html", "text": "- Какво ми разправяте, че дрехата е чиста вълна! Вижте какво пише на етикета - 100% памук! - А, това е за да лъжем молците. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604977.html", "text": "Най-добрата диета - ядеш каквото ти се яде, когато си поискаш и колкото си искаш. Вярно, не се отслабва, но затова пък ти е приятно да я спазваш. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604980.html", "text": "Срещнали се двама, разприказвали се, по едно време единият попитал: - А какво прави жена ти? После се сетил, че жената е починала и продължил непринудено: - Все в същото гробище ли си е? Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604981.html", "text": "Срещнали се китаец и албанец. - Ние сме вече повече от милиард - казал гордо китаецът. - А вие? - Ние? Около два милиона... - Брей - завистливо рекъл китаецът. - И сигурно всички се познавате? Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604988.html", "text": "Двама тичат по улицата и мъкнат торба с долари, а полицията ги преследва. Единият вика на другия: - Казах ли ти аз - като забогатееш, веднага ти се появяват някакви проблеми. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604987.html", "text": "До автобусната спирка лежи в несвяст някакъв човек. Идва лекар и пита хората наоколо дали е казал нещо, преди да припадне. - Казваше, че му е лошо - обажда се един, - ама то сега на кого ли му е добре... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604990.html", "text": "Психиатър в лудницата решава кръстословица. Стига до \"Родното място на Наполеон\" и се обръща към един от пациентите: - Ей, куку, къде си роден? Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604986.html", "text": "Невероятно, но факт!Българите стават все по-силни физически! Преди двайсет години трябваха поне двама души, за да пренесат от бакалницата до дома покупки за 20 лева. А сега с тоя товар може да се справи дори петгодишно дете! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604982.html", "text": "Из интервю: - Как прекарвате свободното си време? - Какво имате предвид - в работата или изобщо? Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604991.html", "text": "- Как можахте да убиете този нещастен човек само за някакви си десет долара? - Е, господин съдия, десет оттук, десет оттам и те се събират... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604985.html", "text": "Разговор между двама за по-малкото и по-голямото зло в политиката: - По-добре по-малък мой отпред, отколкото по-голям чужд изотзад. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604984.html", "text": "- Купих си нов антирадар! На триста метра от катаджията започва да предупреждава: “Вади парите... Вади парите...” Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604992.html", "text": "Шотландец разказва на жена си: - Не можеш да си представиш, скъпа, колко смъкнаха от мен в ресторанта за малка, жалка чашка кафе! Но има и справедливост на тоя свят! - Какво имаш предвид? - Докато се прибирах у дома, открих в джоба си три сребърни лъжички! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543535.html", "text": "Иванчо станал студент. На упражнения млада и хубава асистентка пита студентите: - Кажете сега, как са при вас купоните в студентски град? Иванчо, както винаги, се обажда пръв: - Ами засега не се оплакваме, още са по 2 лева. Сподели:", "date": "2019.02.25", "title": ":)"}
{"url": "https://pik.bg/-news604994.html", "text": "- Скъпи, - казва жена на мъжа си, - докато теб те нямаше, продадох на съседа старото ни “Рено”... - За колко? - За хиляда... - За хиляда??? Извинявай за думата, ама той направо те е прекарал! - Не, за това си плати отделно! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604993.html", "text": "Психиатър в лудницата решава кръстословица. Стига до \"Родното място на Наполеон\" и се обръща към един от пациентите: - Ей, куку, къде си роден? Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543536.html", "text": "Учител пита ученик: - Кога е твоят рожден ден? - На 6 ноември. - А коя година? - Как коя - всяка година! Сподели:", "date": "2019.02.25", "title": ":)"}
{"url": "https://pik.bg/-news543537.html", "text": "- Знаеш ли, че жена ми ме напусна? - Спокойно братче. Вземи една бутилка водка и потопи в нея мъката си. - Нищо не се получава. - Защо, пари ли нямаш? - Пари имам. Мъка нямам. Сподели:", "date": "2019.02.25", "title": ":)"}
{"url": "https://pik.bg/%D0%B4%D0%B2%D0%B0%D0%BC%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D1%81%D0%B0-%D0%BF%D0%BE%D1%82%D1%8A%D1%80%D1%81%D0%B8%D0%BB%D0%B8-%D1%83%D0%B1%D0%B5%D0%B6%D0%B8%D1%89%D0%B5-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news822137.html", "text": "Двама венецуелски войници са преминали границата с Бразилия и са поискали убежище в тази страна. Това изявление бе направено от полковник Жоржес Ханаан от бразилската армия пред местния телевизионен канал Globo, предава TACC. „Снощи двама бойци от венецуелската национална гвардия се явиха като търсещи убежище“ , каза той. И двамата войници имат ранг сержант. Според Ханаан те са пристигнали в Бразилия пеша и без оръжие, но във военна униформа. \"Сега основната ни грижа е да ги накараме да се чувстват сигурно. Отношението към тях ще бъде същото като към всеки друг бежанец\", обясни полковникът. В събота станаха сблъсъци на границата между Венецуела и Бразилия. Мария Беландрия, назначена от лидера на опозицията Хуан Гуайдо като посланик на Венецуела в Бразилия, съобщи за преминаването на първия камион с хуманитарна помощ през границата на Боливарската република, но тази информация по-късно не беше потвърдена. Както обяснява Globo, камионът достига само до мястото, където венецуелските военни са изградили барикада. Камионът не беше пропуснат и се върна обратно в Бразилия. Демонстрантите, възмутени от ситуацията, започнаха да хвърлят камъни и коктейли „Молотов“ към граничния пункт на Венецуела. В отговор войниците на Националната гвардия започнаха да хвърлят гранати със сълзотворен газ, някои от които паднаха на бразилска територия. В четвъртък вечерта, по решение на президента на Венецуела Николас Мадуро, сухопътната граница на страната с Бразилия беше напълно затворена, а в петък вицепрезидентът на Венецуела Делси Родригес обяви временно затварянето на три моста, които свързват територията на републиката с Колумбия. Това решение бе взето, след като венецуелската опозиция обяви намерението си да достави хуманитарна помощ от Бразилия и Колумбия. Венецуелското правителство настоява, че помощта може да се предоставя само по силата на международното право и не възнамерява да пуска стоките, събрани от опозицията през границата. Сподели:", "date": "2019.02.25", "title": "Двама венецуелски военни са потърсили убежище в Бразилия"}
{"url": "https://pik.bg/-news543923.html", "text": "Хвърлил старецът мрежата в морето и зачакал... По някое време се чул глас: - В момента мрежата е недостъпна. Моля, опитайте отново... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604581.html", "text": "Тя: - Свободен ли си? Той: - Женен, с две деца! Тя: - Не в този смисъл, не можеш ли в счетоводството да дойдеш, че принтерът пак намачка хартията. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604579.html", "text": "- Докторе, ще живея ли? - Да. Чак до смъртта си. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604585.html", "text": "Жена отива в ловен магазин да купи пушка. - За мъжа ми е - пояснява тя. - Той каза ли ви какъв калибър иска? - пита продавачът. - Шегувате ли се? Та мъжът ми изобщо не знае, че се каня да го застрелям! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604578.html", "text": "Докторе, нали здравето не се купува с пари?!? - Ама кой ви учи на тикава глупости - не мога за разбера... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604583.html", "text": "Следовател пита обвиняем: - Виждал ли си този нож? - Виждал съм го. - Най-после призна! - Нищо не съм признал! – казва спокойно обвиняемият. - Това е ножът, който ми показвате вече трета седмица... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604584.html", "text": "Из Австралия пътуват биолог, физик и математик. По едно време гледат - край пътя пасе черна овца. Биологът казва: - Вижте, в Австралия има само черни овце! Физикът казва: - Не, в Австралия черните овце са минимум една! А математикът: - Не, господа, в Австралия живее минимум една овца и поне едната й страна е черна! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604582.html", "text": "Един борец паркирал неправилно на \"Витошка\" и отишъл да си върши някаква работа. Когато се върнал БМВ-то го нямало. - Бавареца! Къде ми е бавареца? - развикал се той, побеснял от гняв. Един човек, който видял от кафето какво става, му казал: - Паякът го взе. Замислено борецът казал: - Крокодила го знам, Барона го знам, ама тоя Паяка не съм го чувал - сигурно е някой нов. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604591.html", "text": "Клиент изучава сметката в ресторанта: - Абе, нещо не разбирам тука. Салата - 2 лева, основно - 5 лева, десерт - 1 лев, бутилка вино - 3 лева. Всичко 11 лева. А сметката е 30 лева. Как се е получило така? - Ами, не се получи! - с досада отговаря сервитьорът. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604588.html", "text": "На едно младо семейство им се родила дъщеричка. Жената предложила: - Да я наречем Петя? И двете баби се казват така, и двете ще са доволни. Мъжът казал: - Напротив, и двете ще ни намразят, че сме я кръстили на другата баба. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604592.html", "text": "Потънал кораб. Към самотен остров след цяла нощ плуване едва-едва, с последни сили се приближава по чудо оцелял пасажер. На острова го чака също по чудо оцеляла жена му: - И къде се мота цял ден, ако мога да знам? Корабът потъна още вчера! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604586.html", "text": "Разговор между две деца на кинозвезда, чакаща трето дете. - А откъде мама е разбрала, че ще има дете? - Ти не можеш ли да четеш? За това пише във всички вестници! Бъдещи младоженци обсъждат съвместния си живот. - Обещай ми, скъпи, че ще се откажеш от пиенето. - Да, скъпа. - И от пушенето. - Да, скъпа. - И от скитането с приятели по кръчми и барове. - Това ли е всичко? - От какво още мислиш да се откажеш? - От сватбата. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604589.html", "text": "Колкото повече Прасчо търсеше, толкова повече Мечо Пух го нямаше... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604590.html", "text": "Притеснен човечец влиза при шефа си: - Извинете, шефе, не съм получавал заплата от два месеца? - Извинен си - отговаря с усмивка шефът. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604587.html", "text": "Обява: ”Продавам вечен двигател. Гаранция - 12 месеца.” Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604593.html", "text": "Ден преди рождения ден на жена си мъжът пита: - Скъпа, какво да ти взема за празника? - Ами не знам... - Добре, ще те оставя да си помислиш още една година. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604598.html", "text": "Старшината диктува на войник: - Пиши! На 19 октомври - вторник... - Фторник или вторник? Старшината се замисля: - А бе, я пиши - ”На 20 октомври, сряда...” Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604595.html", "text": "По време на репетицията балерина изпълнява пред режисьора \"Умиращият лебед\". - Как беше? - пита балерината след изпълнението. - Бедната птица! - въздиша режисьорът. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604601.html", "text": "Между шарани: - Големи късметлии сме, че сме се излюпили без крака! - Защо да сме късметлии? - Ами, представяш ли си какъвм ревматизъм щеше да ни гони в тая ледена вода... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604596.html", "text": "- Татко,защо нашият квартирант всеки ден яде кебапчета? - Защото го мързи да сади домати! - отвръща поучително бащата. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604597.html", "text": "Попитали Радио Ереван: Коя жена е порядъчна?. Радио Ереван отговаря: Затруднявате ни, моля, обърнете се към Радио Париж. Радио Париж: За нас порядъчна жена е тази, която има един съпруг и един любовник. Радио Ереван се обажда възмутено: Как, за нас това е непорядъчна жена! Радио Париж: За нас непорядъчна жена е тази, която няма нито съпруг, нито любовник. Радио Ереван: Как, за нас това е самотна жена! Радио Париж: За нас самотна жена е тази, която има само един съпруг. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604594.html", "text": "Иванчо седял до Мариика и преписал от нея на контролната работа. Госпожата видимо ядосана го пита: - Ти защо преписа от Мариика, бре Иване? - Не съм. - Ами защо тогава грешките ви са еднакви? - Сигурно защото имаме еднаква госпожа … Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604602.html", "text": "- Татко, ти страхуваш ли се от зайците? - Какво говориш, детето ми? - Защо тогава вземаш със себе си пушка и куче, когато отиваш при тях? Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604603.html", "text": "Клиент влиза в ресторант: - Какво ще обичате? - пита сервитьорката. - Две кюфтета и една добра дума. Поръчката е изпълнена и сервитьорката се отдалечава от масата. - Какво става с добрата дума? - пита клиентът. Тя се навежда и му прошепва: - Не яжте кюфтетата! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543533.html", "text": "Съпругата предлага: - Ако спечелим от тотализатора пет милиона, ще направим околосветско пътуване, нали? - Добре - съгласява се съпругът. - Обаче ти ще тръгнеш на юг, а аз на север. Сподели:", "date": "2019.02.25", "title": ":)"}
{"url": "https://pik.bg/-news543921.html", "text": "Позвъних на мъжа си и го питам: - Ти наистина ли много ме обичаш? А той казва в слушалката: - Купувай там каквото си решила. Ето това са истинските семейни отношения. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543532.html", "text": "Полицай спира една кола с весела компания вътре: - Добър вечер, проверка за алкохол. - Няма, изпихме го! Сподели:", "date": "2019.02.25", "title": ":)"}
{"url": "https://pik.bg/-news543529.html", "text": "Един заекващ спрял на улицата друг човек и го попитал: - И-и-извинете, ддда знаете къде е уч-уч-училището ззза зззаекващи? - Ти пък, за какво ти е училище, я гледай как хубаво си заекваш... Сподели:", "date": "2019.02.25", "title": ":)"}
{"url": "https://pik.bg/-news543530.html", "text": "Някакво хлапе се хвали на приятелчетата си: - Ние пък имаме нова кола! - Така ли? Покажи ни я! - Не мога сега. Тате я докара снощи късно, смени ѝ номерата, цяла нощ я боядисва и я остави да съхне в гаража. Сподели:", "date": "2019.02.25", "title": ":)"}
{"url": "https://pik.bg/-news543531.html", "text": "Някакво хлапе се хвали на приятелчетата си: - Ние пък имаме нова кола! - Така ли? Покажи ни я! - Не мога сега. Тате я докара снощи късно, смени ѝ номерата, цяла нощ я боядисва и я остави да съхне в гаража. Сподели:", "date": "2019.02.25", "title": ":)"}
{"url": "https://pik.bg/-news543534.html", "text": "Върви евреин по улицата и намира дебела пачка евро. Навежда се и я взима. След като внимателно преброява парите, казва: - Хм ... малко са! Сподели:", "date": "2019.02.25", "title": ":)"}
{"url": "https://pik.bg/-news604553.html", "text": "Клиент към продавачка: - Вчера пазарувах при вас и вие сгрешихте с 10 лв. - Вече е късно, трябвало е още вчера на касата да ми кажете! - Е, извинете, тогава ще ги задържа… Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604552.html", "text": "Мъж седи в бараката и вари ракия.... Гледа по едно време водата се нагряла много и отива до кладенеца за вода. Връща се, а в бараката седят двама полицай, усмихват се иронично и говорят: - Aхааа, незаконна спиртоварна, сядай и пиши обяснения! - И кво да пиша? - Всичко, както си е било, така го пиши! Сяда човека, пише и след това дава листа на полицайте. - Кво си написал бе, идиот такъв? - Както си беше, така го написах: ”Отивам за вода до кладенеца, връщам се, а в бараката двама полицай, седят и варят ракия”. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604555.html", "text": "Чукча отива на гости в съседното село при приятел. Пред иглуто на приятеля седи опната кожа от бяла мечка. Чукчата пита: - Колко пъти стреля в него? - Десет! - А, колко пъти го уцели? - Нито веднъж! - Е от какво умря? - От смях! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604550.html", "text": "Открили нов химически елемент. Казва се \"Булгарий\" и периода му на разпадане е 1300 години. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604551.html", "text": "Имало съревнование м/у Руската и Американската армия по пиене на водка. Попитали войниците кой може да изпие една бутилка водка. От двете армии можели около 500 човека. После попитали кой може да изпие две бутилки водка. От двете армии можели по около 100 човека. Когато стигнали до въпроса : ”Кой може да изпие 6 бутилки?”,от двете армии излезнал само по един човек. Когато попитали кой може да изпие 7 бутилки, руснака малко се замислил, но казал, че може, а американеца казал, че не може. Дошло време да проверят дали руснака наистина може да ги изпие. Той обаче ги помолил да дойде след 10 минути и тогава да проверят. Върнал се след 10 минути и изпил 7 бутилки водка една след друга.Руската армия била много доволна, че е победила в съревнованието. Командира казал на войника: - Браво на тебе! Само, че къде отиде преди това? - Пробвах дали мога да ги изпия - отговорил войника. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543922.html", "text": "Сутринта ужасно ми се спеше... Станах и изпих едно силно кафе. Сега пак ми се спи, ама някак по-енергично... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604556.html", "text": "На конкурс за прокопаване на голям тунел се явяват американска, френска и българска фирми. Основният въпрос е какво отклонение дават фирмите при срещата на двата ръкава. Американците: - Ние гарантираме отклонение от 1 метър! Французите: - Ние можем да постигнем отклонение 35 сантиметра! Българите: - Ако двата ръкава не се срещнат, ще прокопаем два тунела! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604554.html", "text": "- Как можахте да се напиете така? - Попаднах в лоша компания. Бяхме четирима души. Аз имах бутилка водка, а останалите не искаха да пият. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604557.html", "text": "Учителка задава въпрос на ученик: - Какво работи майка ти? - Майка ми е консултант. - Чудесно! А къде работи? - Вкъщи - непрекъснато дава акъл на баща ми. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543528.html", "text": "Заловили известен престъпник. На пресконференцията питат отличилия се полицай: - Как успяхте да го разпознаете? Та той е бил облечен като жена! - Много просто. Върви си, по тротоара и през цялото време не погледна нито една витрина. Сподели:", "date": "2019.02.25", "title": ":)"}
{"url": "https://pik.bg/-news604560.html", "text": "Пенсионерите предупреждават, че избират подследен отчаян ход: Ако не им се осигури достоен живот, ще спрат да умират. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604558.html", "text": "Близкоизточна поговорка: Ако планината не отива при Мохамед - значи Моше е платил повече... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604563.html", "text": "Лъв и бик си говорят и лъвът казва: - Хайде, аз ще тръгвам, че жената ще се кара! - Позор- казал бикът - кралят да го е страх от жена му - Ха!Ха!Ха! - Е, твоята жена е крава, а моята - лъвица. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604561.html", "text": "Доктор пита новоназначената медицинска сестра: - Сестра, взехте ли кръв от пациента в шеста стая както ви казах? - Да, докторе. - Колко? - Колкото можах. - По-точно? - Към пет литра. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604559.html", "text": "Работодателят: - Младежо, смятате ли, че можете да се справите с разнообразна работа? Кандидатът: - Би трябвало - за последните три месеца смених осем различни работи! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604562.html", "text": "Пиян се прибира след почерпка. По пътя се подпира на улична лампа и започва да вика: - Такси. Такси. До него се спира друг пиян. Поглежда го критично и заявява: - Нема те вземат с този лампион... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543916.html", "text": "Вчера купих от магазина картофи от Франция, лук от Полша, домати от Турция, ябълки от Македония. Абе, много се извинявам, ама у нас, в България, освен цените нищо друго ли не расте? Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543918.html", "text": "Попитали Радио Ереван: - Ще има ли трета световна война? А радиото отговорило: - Не, трета световна война няма да има. Но борбата за мир така ще се разгори, че камък върху камък няма да остане и жив човек няма да се намери... Сподели:", "date": "2019.02.25", "title": "ВИЦОВЕ"}
{"url": "https://pik.bg/%D0%BC%D0%BD%D0%BE%D0%B7%D0%B8%D0%BD%D1%81%D1%82%D0%B2%D0%BE%D1%82%D0%BE-%D0%BE%D1%82-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BE%D0%BA%D0%B8%D0%BD%D0%B0%D0%B2%D0%B0-%D1%81%D0%B0-%D0%BF%D1%80%D0%BE%D1%82%D0%B8%D0%B2-%D0%BF%D1%80%D0%B5%D0%BC%D0%B5%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B2%D0%BE%D0%B5%D0%BD%D0%BD%D0%B0-%D0%B1%D0%B0%D0%B7%D0%B0-%D0%BD-news822073.html", "text": "AFP, цитирана от \"Фокус\". Избирателите отхвърлиха противоречивото преместване на американската база намираща се на японския остров Окинава, показват данните от екзитпола след незадължителен референдум в неделя, съобщиха местните медии, цитирани от Не се съобщава каква е разликата в резултата от референдума, който се противопоставя на преместването на базата „Футенма“ от гъсто населен район в по-отдалечен крайбрежен регион на южния японски остров. Но местните медии, включително обществената телевизия NHK и информационната агенция Kyodo, твърдят, че мнозинството от гласоподавателите са в опозиция на този ход, който е подкрепен от японското и американското правителства. Избирателната активност на референдума също не е ясна, като официални данни ще има след няколко часа, след като секциите бяха затворени в 20:00 часа местно време (13:00 часа българско време). Губернаторът на Окинава трябва да „уважи“ резултата от гласуването, ако най-малко една четвърт от избирателите - около 290 000 души са взели участие в гласуването. Сподели:", "date": "2019.02.25", "title": "Мнозинството от жителите на Окинава са против преместването на американската военна база на острова"}
{"url": "https://pik.bg/-news604565.html", "text": "Московската жп-гара. - Влакът за Санкт Петербург тръгва в 10ч. от 3-ти коловоз. - Влакът за Калининград през Минск и Вилнюс тръгва в 11ч. от 5-ти коловоз. - Специално за чукчи! Голямата Метална Шейна за вкъщи тръгва когато малката стрелка застане върху голямата от 7-ма и 8-ма релса... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604566.html", "text": "- Скъпа, какво би направила, ако спечеля от тотото? - Ще взема половината и ще те зарежа! - Чудесно, уцелих тройка, ето ти пет лева и се разкарай на някъде! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604567.html", "text": "Военен си влиза в къщи след работа и още от вратата нарежда на жена си: -Жена слагай бързо салата, ракията, вечерята... Жена му го поглежда разочаровано... - Ами вълшебната думичка? Военният мислил, мислил и накрая рекъл... -На бееегом!! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543919.html", "text": "Циганин към сина си: - Малък си да пушиш! - И ти си пушил в пети клас. - Да, ама аз бях в пети клас на 18 години бе, чаве... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604564.html", "text": "Журналист пита кмет: - Намерихте ли пари за дупките по пътищата? - Намерихме! - отговаря кмета. - Запълвате ли ги? - Запълваме ги! - отговаря кмета. - И докога ще издържат? - пита журналистът. - До никога - отговаря кмета - вятърът веднага ги издухва. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604574.html", "text": "Рибар се връща от язовира, нарамил огромен шаран - поне 15 кила. Влачи се едва-едва, прегърбен под тежестта му, когато го изпреварва друг рибар, помъкнал кофа дребни рибки: - К'во става колега, само една риба ли хвана цял ден? Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604575.html", "text": "Автомонтьор се обръща към блондинка: - Открих повреда в колата ви, госпожице. - Каква? - Късо съединение. - Ами удължете го, де... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604573.html", "text": "Сър Джон бил безкрайно влюбен в лейди Мери. Всяка сутрин той минавал на белия си кон под прозорците на нейния замък, но тя дори не го забелязвала. Един ден той боядисал коня си в зелено, отправил се към дома на възлюблената си и си мислел: \"Когато лейди Мери ме види ще възкликне: - Сър Джон, какъв зелен кон имате! - а аз ще й отвърна: - Да, но аз Ви обичам!\" Щом стигнал до замъка, на прозореца се показала лейди Мери и извикала: - Сър Джон, аз Ви обичам! - Да, ама я виж какъв зелен кон имам! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604604.html", "text": "Пиян мъж се прибира в три часа през нощта. Жена му скача от леглото и започва да му вика: - Ти луд ли си, бе?! Погледни в колко часа се прибираш... Как не те е срам?! - Млъкни, ма! - прекъсва я той. - Кой ти каза, че се прибирам, а? Дошъл съм само да си взема китарата... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604577.html", "text": "Разпитват свидетел на убийство: - Значи, вие сте чули два последователни изстрела, така ли? - Да. - Къде се намирахте по това време? - При първия изстрел бях на около пет метра от мястото на случката, а при втория вече бях на повече от сто. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604605.html", "text": "Между приятелки: - Знаеш ли, снощи на купона така се напих, че на сутринта се оказах в леглото със собствения си мъж! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604606.html", "text": "Параходът потъва. В последния миг капитанът забелязва, че на последната стърчаща над водата част от кораба седи пътник и спокойно чете вестник. - Хей, не виждате ли, че корабът потъва? - Какво от това - отвръща пътникът. - Да не е мой! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604576.html", "text": "Разговор между колеги: - Ти ходи ли на лекар? - Ходих вчера. - Той намери ли ти нещо? - Да! Имах триста лева и той ми ги намери всичките.xxxxx Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543924.html", "text": "- Пено, нещо става. Вече шести ден спя до кравата в обора и я чакам да се отели, а тя не ще и не ще. - Вуте, она като се обърне и като те види, мисли, че се е отелила... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604614.html", "text": "Ако всичко ви е наред. Ако жена ви е прекрасна. Ако и любовницата ви е прекрасна. Ако заплатата ви не само стига, а и остава. Ако шефът ви е хубав човек. Ако нямате никакви проблеми със здравето. Кажете ”не” на наркотиците! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604615.html", "text": "След мача журналист тича към полузащитника: - Защо вкарахте тоя нелеп автогол? - Как защо? За пари! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543925.html", "text": "- Скъпи, как изглеждам? - Скъпа... Важното е да сме живи и здрави! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604613.html", "text": "Две кучета си говорят и едното пита: - Абе, знаеш ли какво е условен рефлекс? Другото отговаря: - Да, бе, като светне една лампа и един идиот идва да ми носи храна. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news604970.html", "text": "- Давате ли кредити срещу честна дума?- Няма проблем.- А ако не ги върна?- Ще ви е срам, като се явите пред Всевишния. - Кога ли ще бъде това… - Ами ако не си платите до пето число на месеца, след шести някъде… Сподели:", "date": "2019.02.25", "title": "ВИЦОВЕ"}
{"url": "https://pik.bg/%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%B8%D1%8F%D1%82-%D0%B2%D0%B8%D0%B5%D0%BD%D1%81%D0%BA%D0%B8-%D0%B1%D0%B0%D0%BB-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B7%D0%B0-19-%D0%B8-%D0%BF%D1%8A%D1%82-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news822195.html", "text": "Традиционният Виенски бал се проведе за 19-и път в София в събота вечер под патронажа на столичния кмет Йорданка Фандъкова, кмета на община Виена - Михаел Лудвиг и Нейно превъзходителство посланика на Република Австрия в България - Андреа Вике. 100 дебютанти подбрани от гимназиите в София откриха вечерта, като в продължение на 3 месеца са разучавали стъпките на валса. И тази година каузата е благотворителна. Със събраните пари ще се подпомогнат сдружение \"Асоциация Аутизъм\" и Университетската болница по ортопедия в София. Миналата година на събитието бяха събрани над 30 000 лева. Във вечерта се включиха звездите на Музикалния театър и неговият оркестър, балетът на Държавна опера Стара Загора и \"Вая Денс Студио\". Изпълненията бяха поверени на Мариана Арсенова, Николай Моцов и Тереза Бракалова, а кулинарните изненади на шеф Готфрид Ганстерер. Пристигнал директно от Виена той сервира пушено филе от сом с червено цвекло и хрянов сос, печено телешко филе и десерт от цветове на бъз и горски плодове. Спектакълът беше режисиран от професор Румен Нейков. На виенски бал присъстваха много звезди, бизнесмени и политици, а столичния кмет Йорданка Фандъкова блестеше в дълга тъмносиня рокля с дантела на дизайнерката София Борисова, която също присъстваше. Министърът на туризма Николина Ангелкова пък беше заложила на пастелни светли тонове в рокля с дълъг ръкав и висока цепка. Сподели:", "date": "2019.02.25", "title": "Традиционният Виенски бал се проведе за 19-и път в София (СНИМКИ)"}
{"url": "https://pik.bg/-news604972.html", "text": "Мъж и жена седят пред камината. Жената плете, а мъжът чете вестник. Жената: – Скъпи, на челото ти е кацнала една муха! Мъжът: – Да не искаш да кажеш, че съм лайно? – Хмм, една жена може да греши, но една муха - никога... Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543928.html", "text": "- Ало, сине! Как си, мама? Какво правиш? - Нищо особено, мамо. Лежа си и гледам в една точка - рече снайперистът и изключи телефона. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543955.html", "text": "Габровец отива в магазина и пита: - Колко струва тази кутия бонбони? - Ще ви дам и двете за 25 лева. - А само едната? - 15. - Добре, тогава ще взема другата. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543929.html", "text": "Блондинка държи главата си над включена печка. Приятелка я пита: - Защо си се навела над тази печка? - Защото ми казаха да си опичам ума! Сподели:", "date": "2019.02.25", "title": "ВИЦОВЕ"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D0%B2%D0%BA%D0%B0%D1%80%D0%B2%D0%B0%D1%82-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BF%D1%80%D0%B5%D0%B7-%D0%B3%D1%80%D1%83%D0%BF%D0%B8%D1%82%D0%B5-%D0%B7%D0%B0-%D1%81%D0%BF%D0%BE%D0%B4%D0%B5%D0%BB%D0%B5%D0%BD%D0%BE-%D0%BF%D1%8A%D1%82%D1%83%D0%B2%D0%B0%D0%BD%D0%B5-news822179.html", "text": "Много внимавайте кого качвате в колата си от групите за споделено пътуване във фейсбук! Чужденец, вероятно мигрант, вкара млад шофьор в ареста заради подла схема. Случаят е от вчера и се разиграл в Пловдив. Флагман.бг цитира приятелката на потърпевшия водач. В социалната мрежа шофьорът се уговорил с момче от чужд произход да пътуват заедно до София. Пътникът обяснил, че е студент в Медицинския университет в Пловдив и пътувал за летището в столицата, за да прибере приятел, с когото по-късно щели да хванат автобус обратно. Качил се в колата, като от него се носела тежка воня на марихуана. Той обяснил пред водача и приятелката му, че не носи нищо у себе си. Да, ама не! Малко преди тунел Траянови врата автомобилът е бил спрян за рутинна проверка от полицаи. Ченгетата се усъмнили, поискали му документи за самоличност, пътникът обаче нямал. Малко по-късно дошла втора патрулна кола и тримата били прибрани в Районното управление в Ихтиман, където е бил извършен личен обиск на чужденеца. У него са открили 2 г марихуана. Най-фрапиращото обаче е, че при показанията си пътникът е казал, че шофьорът извършва таксиметрови услуги. Водачът на колата все още е в ареста, освободена е само приятелката му Мариета. Вижте целия разказ и призив на младата жена, публикуван без редакторска намеса: ВНИМАВАЙТЕ! Вчера пътувахме с моя приятел към София. От групата взехме едно момче чужденец искаше да пътува с нас за да посрещне приятел на летището и каза че ще се приберат с автобуса. Миришеше на трева но ни каза че не носи нищо и само е пушил преди пътуването което е често в днешно време. Беше чужденец, каза че учи в медицинския университет в Пловдив и по произход от Индия или Пакистан, не съм сигурна точно. Преди тунела ни спряха. Полицаите се осъмниха че е от бежанците. Поискаха му документи и той нямаше!!!!!!! Огромен проблем, дойде още една патрулка и ни прибраха е районото в Ихтиман. В него са намерили и 2 грама трева! Ужас! Мен ме пуснаха, но моя приятел още е там и чака понеделник за да го изслуша съдията. Казват че шофьора го отнася. Момчето даже казало и че сме такси и ни намерил във фейсбук. Нямам думи просто. Искрено се надявам и не пожелавам на никой да се случва нещо подобно. Казвали са ми също че тези хора от тези страни също не спазват добра хигиена и миризмата му го потвърди. Как може такава безотговорност, без документи на път? Как може да не се къпят хората? Как може да пътуваш с друг и да носиш трева в себе си поставяйки го в опасност! Внимавайте с тези чужденци защото лоша шега може да ви изиграе, специално тези от тези страни. В Пловдив е пълно с такива в Медицинския университет. Сподели:", "date": "2019.02.25", "title": "ОПАСНО: Вкарват мигранти през групите за споделено пътуване"}
{"url": "https://pik.bg/%D0%BA%D0%BE%D0%BC%D0%B0%D0%BD%D0%B4%D0%BE%D1%81%D0%B8-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%85%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%B0%D0%B2%D0%B8%D0%BE%D1%82%D0%B5%D1%80%D0%BE%D1%80%D0%B8%D1%81%D1%82-news822178.html", "text": "В Бангладеш командоси са ликвидирали въоръжения мъж, за който се предполага, че е възнамерявал да отвлече самолет,  пътуващ от Дака за Дубай, съобщи АФП. Самолетът \"Боинг 737\" извърши извънредно кацане в Читагонг след заплахата на похитителя, който носел съмнителен пакет и се опитал да проникне в пилотската кабина. Всичките 143-ма пътници и седем души екипаж са евакуирани невредими. Офицер от от военновъздушните сили, заяви на пресконференция, че заподозреният, когото нарече \"терорист\", е гражданин на Бангладеш, на видима възраст от около 25 години. Повече подробности не бяха съобщени. Сподели:", "date": "2019.02.25", "title": "Командоси ликвидираха въоръжен авиотерорист"}
{"url": "https://pik.bg/%D0%B8%D0%B3%D0%BE%D1%80-%D0%B4%D0%BE%D0%B4%D0%BE%D0%BD-%D0%BE%D1%82%D1%85%D0%B2%D1%8A%D1%80%D0%BB%D0%B8-%D1%82%D0%B2%D1%8A%D1%80%D0%B4%D0%B5%D0%BD%D0%B8%D1%8F%D1%82%D0%B0-%D0%B7%D0%B0-%D1%80%D1%83%D1%81%D0%BA%D0%B0-%D0%BD%D0%B0%D0%BC%D0%B5%D1%81%D0%B0-%D0%B2-%D0%BC%D0%BE%D0%BB%D0%B4%D0%BE%D0%B2%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news822068.html", "text": "TACC, цитирана от \"Фокус\". Молдовският президент Игор Додон нарече изявленията на председателя на парламента и на един от лидерите на управляващата Демократична партия на Молдова Андриан Канду за намесата на Русия в парламентарните избори, които се провеждат в републиката, „несъответстващи на действителността“, цитира думите му \"Русия не се намесва в нашите избори, а изявленията на председателя на парламента са кощунствени . При провеждането на анти-руски политики, демократите не се притесняваха от трудностите на нашите производители, които загубиха основния си руски пазар, или от проблемите на повече от половин милион трудови мигранти в Русия, чиито пари помагат да държим на повърхността икономиката на Молдова, която проевропейското правителство вкара в криза, каза Додон пред кореспондента на ТАСС след гласуване на избирателната секция. Той припомни, че когато един от молдовските пилоти, работещи по договор с Съединените щати в Афганистан почина и други са заловени от талибаните, \"правителството заяви, че скоро ще бъдат освободени. с помощта на американски и румънски партньори. \" \"Но за повече от три години нищо не е направено по този въпрос. Когато са били освободени с помощта на Руската федерация, те не мислят за нищо по-добро в Кишинев, а да обвинят Москва в намеса в изборите. Достойните хора не правят това\", каза Додон. Канду след гласуване в избирателната секция заяви, че \"Руската федерация използва много инструменти, за да повлияе на предизборната кампания в Молдова\". Сред тези инструменти той посочи \"амнистия на мигрантите, премахване на митата върху молдовските продукти и ситуацията със спасените от плен пилоти\". Сподели:", "date": "2019.02.25", "title": "Игор Додон отхвърли твърденията за руска намеса в молдовските избори"}
{"url": "https://pik.bg/-news543956.html", "text": "...Накрая плодът на мисълта бе изяден от червея на съмнението. Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543945.html", "text": "- Ех, наборе, наборе, помниш ли какво беше едно време? Как тичахме след момите? - Че тичахме - помня, ама защо тичахме, не помня! Сподели:", "date": "2019.02.25", "title": "ВИЦОВЕ"}
{"url": "https://pik.bg/-news543966.html", "text": "Шеф от Македония събира служителите си им разяснява работния график: - Понеделник - отмора от почивката. - Вторник - подготовка за работа. - Сряда - върло ке работим. - Четвъртък - отмора от работа. - Петък - подготовка за почивката. - Събота и неделя - почивка. Имате ли някакви въпроси? - Е па, сека среда ли върло ке работиме? Сподели:", "date": "2019.02.25", "title": "ВИЦОВЕ"}
{"url": "https://pik.bg/%D0%BC%D0%BE%D0%B3%D0%B5%D1%80%D0%B8%D0%BD%D0%B8-%D0%BE%D1%81%D1%8A%D0%B4%D0%B8-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%80%D1%8A%D0%B6%D0%B8%D0%B5-%D0%BE%D1%82-%D1%80%D0%B5%D0%B6%D0%B8%D0%BC%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news822159.html", "text": "Европейският съюз осъди насилствените действия и използването на въоръжена сила от управляващия режим във Венецуела в стремежа му да осуети изпращането на хуманитарна помощ в страната, предадe Франс прес. \"Отказът на режима да признае спешната хуманитарна нужда води до ескалация на напрежението\", изтъкна първият дипломат на ЕС Федерика Могерини в изявление от името на 28-те страни членки. Отхвърляме използването на паравоенни въоръжени групировки за сплашване на цивилните и законодателите, полагащи усилия да разпределят помощи, заяви тя. \"Идват тревожни новини за безредици, насилствени действия, за все повече жертви, по-специално в граничните зони и сред местната индианска общност пемони. Настояваме силите на реда и силовите органи да проявяват сдържаност, да избягват употребата на сила и да позволят влизането на помощи\" в страната, заключи тя. ЕС има готовност да увеличи предоставяната помощ, увери още Федерика Могерини. През 2018/2019 г. общността отпуска над 60 милиона евро като хуманитарна помощ и средства за подпомагане на развитието, уточни тя. \"Причините за сегашната криза във Венецуела са политически и институционални, съответно решението може да бъде само политическо\", подчерта върховният представител на ЕС по външната политика и сигурността. Сподели:", "date": "2019.02.25", "title": "Могерини осъди използването на оръжие от режима във Венецуела"}
{"url": "https://pik.bg/%D0%B7%D0%B0%D0%BA%D0%B8%D1%87%D0%B2%D0%B0%D1%82-%D1%81-%D0%BC%D0%B0%D1%80%D1%82%D0%B5%D0%BD%D0%B8%D1%86%D0%B8-120-%D0%BA%D1%8A%D1%89%D0%B8-%D0%B2-%D0%BE%D1%81%D0%BE%D0%B3%D0%BE%D0%B2%D0%BE-news822126.html", "text": "Над 120 мартеници, изработени в ателие на местното читалище \"Отец Паисий\" в кюстендилското село Гърляно, ще бъдат закичени по къщите на осоговските махали и в съседното село Ръсово, каза председателят и инициатор на традиционното даряване с първомартенския символ Силвия Китанова. Това се прави всяка година в края на февруари от двадесетина години, добави тя. Материалите за мартениците са купени с пари от дарения, изработили ги деца от селото. Днес, въпреки че в района на Гърляно падна над 20 сантиметра сняг, а температурата е -8 градуса, председателят на читалището в Гърляно и Ръсово, Силвия Китанова, и жена доброволец тръгнаха от дом на дом, за да подарят бяло-червените композиции. \"Всяка къща обикаляме и разнасяме мартенички. Дори и да няма никой в къщата, оставаме я на портата. Читалището подарява мартенички за здраве и късмет. Радват се много, те ни чакат. Като отидем се радват, че сме ги уважили, че се сещаме за тях.\" Сподели:", "date": "2019.02.25", "title": "Закичват с мартеници 120 къщи в Осогово"}
{"url": "https://pik.bg/-news543964.html", "text": "Лисицата: - Гарване, ще гласуваш ли? Много е важно! От това зависи бъдещето на децата ти! Гарванът мълчи и стиска сиренцето с клюна. - Гарване, много е важно да изразиш мнението си. Ще гласуваш ли? Гарванът: - Да! Сиренцето пада, лисицата го грабва и офейква. Гарванът замислено: - И \"не\" да бях казал, все тая... Сподели:", "date": "2019.02.25", "title": "ВИЦОВЕ"}
{"url": "https://pik.bg/%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BE%D1%81%D1%8A%D0%B4%D0%B8-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news822150.html", "text": "Бразилските власти осъждат насилието, настъпило на 23 февруари на венецуелската граница с тази страна, както и с Колумбия. Това се посочва в съобщение, публикувано на интернет страницата на Министерството на външните работи на Бразилия, цитирано от TACC. \"Използването на сила срещу венецуелския народ, който търси международна хуманитарна помощ, ясно показва престъпния характер на режима (на венецуелския президент Николас) Мадуро. Това е опит за погазване на човешките права, който дори частично не може да бъде оправдан от нито един от принципите на международното право и не може да бъде подминат с мълчание от нито една нация ”, се отбелязва в изявлението. Сподели:", "date": "2019.02.25", "title": "Бразилия осъди насилието по границата с Венецуела"}
{"url": "https://pik.bg/-news543965.html", "text": "Катаджия спира пиян шофьор в Перник и му прави тест. Показал му дрегера: - Виж, бе - 2,45! - Олееееееее 3 без 15? Мойта че ме пречука! Сподели:", "date": "2019.02.25", "title": "ВИЦОВЕ"}
{"url": "https://pik.bg/%D1%82%D1%80%D0%B5%D1%81%D0%BA%D0%B0-%D0%B7%D0%B0-%E2%80%9E%D0%BE%D1%81%D0%BA%D0%B0%D1%80%E2%80%9D-%D0%B8-%D0%B2%D0%B8%D0%B6%D1%82%D0%B5-%D0%BA%D0%BE%D0%B9-%D0%B3%D1%80%D0%B0%D0%B1%D0%BD%D0%B0-%D1%81%D1%82%D0%B0%D1%82%D1%83%D0%B5%D1%82%D0%BA%D0%B8%D1%82%D0%B5-%D0%B8-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BA%D0%B8%D0%BB%D0%B8%D0%BC---%D0%BD%D0%B0-%D1%86%D0%B5%D1%80%D0%B5%D0%BC%D0%BE%D0%BD-news822045.html", "text": "На бляскава церемония, която струва общо 44 милиона долара, тази нощ в „Долби тиътър” в Лос Анджелис раздават най-престижните награди в света на киното – „Оскар”-ите. 25-имата номинирани в топ категориите получават специални торби с подаръци на стойност 150 000 долара всяка. Бяло и пурпурно червено са цветовете, които бележат церемонията. Червеният килим беше официално разпънат в сряда вечер по продължението на \"Хайлънд булевард\" – пред \"Долби тиътър\". Той покрива площ от 16 500 квадратни метра, струва близо 25 000 долара и отнема 900 часа на екип от 18 души да го разстелят. Церемонията в \"Долби Тиатър\" бе с изпълнение на \"Бохемска рапсодия\", а на сцената излязоха „Куин” и Адам Ламбърт, както и Рами Малек, който влезе в ролята на Фреди Меркюри в един от номинираните в част от категориите филм „Бохемска рапсодия”. С интерес бе посрещнато и дуетното изпълнение на Лейги Гага и Брадли Купър на суперхита от филма „Роди се звезда” „Shallow”, който е абсолютен фаворит №1 за статуетката за песен и я грабна. В категорията „Най-добър филм“ бяха номинирани „Зелената книга“, в който има и българско участие, „Черната пантера“, „Рома“, „Роди се звезда“, „Фаворитката“, „Черният клановец“, „Бохемска рапсодия“ и „Власт“. Номинираните за най-добра актриса са Ялица Апарисио („Рома), Лейди Гага („Роди се звезда“), Глен Клоуз („Жена“), Оливия Колман („Фаворитката“) и Мелиса Макарти („Можете ли да ми простите“). Киноакадемията избра най-добър актьор измежду Рами Малек („Бохемска рапсодия“), Кристиан Бейл („Власт“), Виго Мортенсен („Зелената книга“), Брадли Купър („Роди се звезда“) и Уилям Дефо („На прага на вечността“). За режисура номинираните са: Алфонсо Куарон („Рома“), Адам Маккей („Власт“), Павел Павликовски („Студената война“) и Йоргос Лантимос („Фаворитката“). Първата награда бе връчена минути след 3,30 ч. българско време за пподдържаща женска роля и отиде при Реджина Кинг за филма „Ако Бийл стрийт можеше да говори”. Наградата за костюми грабна екипът на \"Черната пантера\" и бе получена от Рут Картър. „Черната пантера” грабна и статуетката за най-добри декори. Лентата бе наградена и за най-добра музика, а призът бе за четвърти път за Лудвиг Горансон. Алфонсо Куарон получи наградата кинематография за филма „Рома”. Наградата за най-добър чуждоезичен филм грабна също \"Рома\". Той е деветият номиниран мексикански филм, но първият, който получава приза. Стауетката за най-добра поддържаща мъжка роля е за филма \"Зелената книга\" и отиде при Махершала Али, който е номиниран и я грабва за втори път. Наградата за анимационен филм отиде при \"Спайдърмен: В спайди вселената\". Призът за сценарий получи екипът на филма \"Зелената книга\", начело с Ник Валалонга. Най-добра филмова песен стана дуетното изпълнение на Лейги Гага и Брадли Купър на суперхита от филма „Роди се звезда” -  „Shallow”. Това е трета номинация за музикалната звезда, която е номинирана тази година и за най-добра актриса в главна роля. Рами Малек грабна първия си \"Оскар\" за главната роля в \"Бохемска рапсодия\", където пресъздава образа на Фреди Меркюри. Наградата за най-добра актриса за първи път спечели Оливия Колман за \"Фаворитката\". Най-добър режисьор тази година е Алфонсо Куарон, който по-рано грабна и приза за кинематография за хита \"Рома\". \"Оскар\"-ът е четвърти в кариерата му. Минути след 6 ч. българско време церемонията завърши с връчването на \"Оскар\" за най-добър филм. Лентата \"Зелената книга\", в която участва и българинът Димитър Маринов, грабна най-важния приз, след като бе номинирана в пет категории и получи общо три статуетки. Вижте звездите на червения килим и победителите на церемонията: Дженифър Лопес Чарлийз Терон Серена Уилямс Самюел Джаксън Хелън Мирън Джейсън Момоа и Лиса Бонет Крисчън Бейл Глен Клоуз Лейди Гага Брадли Купър Майкъл Б. Джордан Ейми Адамс Ема Стоун Алфонсо Куарон с приза за най-добър чуждоезичен филм Реджина Кинг със статуетката за най-добра поддържаща женска роля Махершала Али с награда за най-добра поддържаща мъжка роля Лейди Гага се развълнува до сълзи при получаване на статуетката Рами Малек с първия си \"Оскар\" Оливия Колман с първия си \"Оскар\" за ролята на Анна Стюарт във \"Фаворитката\" Сподели:", "date": "2019.02.25", "title": "Треска за „Оскар”-и: Вижте кой грабна статуетките и звездите на червения килим - на церемония за 44 млн. долара раздадоха най-престижните отличия в киното (ВСИЧКИ ПОБЕДИТЕЛИ/ГАЛЕРИЯ/ОБНОВЕНА)"}
{"url": "https://pik.bg/-news543959.html", "text": "- Не си отивай, Пешо, моля те! - ридаеше тя и чупеше пръсти в отчаяние. Но Пешо си тръгна, макар и с изпочупени пръсти. Сподели:", "date": "2019.02.25", "title": "ВИЦОВЕ"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BB%D0%BE%D0%B2%D0%B5%D1%87-%D0%B2%D1%8A%D0%B2-%D0%B2%D0%BE%D0%B9%D0%BD%D0%B0-%D1%81-%D0%BE%D0%B1%D1%89%D0%B8%D0%BD%D0%B0%D1%80%D0%B8%D1%82%D0%B5-%D0%B7%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8%D1%82%D0%B5-%D1%8F%D1%81%D0%BB%D0%B8-news822130.html", "text": "Кметът на Ловеч  оспорва в Административния съд решението на Общинския съвет за отпадане на таксите за посещение в детските градини и ясли, което беше взето в края на декември миналата година. Решението предизвика доста спорове и неясноти. То беше върнато за ново разглеждане с изменения, но съветниците не ги приеха. Кметът Маринова обясни причините за оспорването му в съда: \"Решението като форма не съответства на административно-процесуалния кодекс. То даже няма основание, на което е взето. Едно случайно подхвърлено в залата предложение създаде едни очаквания, които не се оправдават, просто защото липсата на подготовка, липсата на аргументи, води до незаконосъобразни решения.\" Делото в Административния съд е насрочено за 11 април. Поне дотогава за посещение в детските градини и ясли в Ловеч ще се плащат такси, но по старата наредба. В нея е включена и задължителната такса от 10 лева, която трябваше да бъде премахната като незаконосъобразна. Сподели:", "date": "2019.02.25", "title": "Кметът на Ловеч във война с общинарите за безплатните ясли"}
{"url": "https://pik.bg/%D0%B7%D0%BB%D0%BE%D1%81%D1%82%D0%BE%D1%80%D0%BD%D0%B8%D1%86%D0%B8-%D1%82%D1%80%D0%BE%D0%B2%D1%8F%D1%82-%D0%B4%D0%BE%D0%BC%D0%B0%D1%88%D0%BD%D0%B8-%D0%BA%D1%83%D1%87%D0%B5%D1%82%D0%B0-%D0%B2-%D0%B1%D0%B0%D0%BD%D0%BA%D1%8F-news822227.html", "text": "Тровят домашни кучета в Банкя. Посегателствата зачестяват. Около 6-7 са случите на кучета, пострадалите в дворовете си. Огнян е загубил две кучета в рамките на месец януари. \"Държа ги в мазето и ги пуснах да се разхождат. След като се върнаха видях, че започват да повръщат и починаха. Получиха бъбречна недостатъчност. Ветеринарът каза, че са отровени с антифриз. Имам внучка и ме е страх да не пострада\", разказа той пред Би Ти Ви. Драго е друг потърпевш. Той също губи куче през януари. \"То отказа да яде, движеше се странно. Ветеринарът каза, че не е добре. Би му инжекция. На следващия ден кучето беше починало\". „Един член на семейството ни вече го няма. Беше ни доста тежко в началото. Не смеем да си вземем друго куче, защото не знаем дали няма да се случи същото\", каза потърпевш стопанин. От Столична община са получили сигнали. Извършва се проверка по случая. Сподели:", "date": "2019.02.25", "title": "Злосторници тровят домашни кучета в Банкя"}
{"url": "https://pik.bg/300-%D0%BA%D1%83%D0%BA%D0%B5%D1%80%D0%B8-%D0%B3%D0%BE%D0%BD%D1%8F%D1%82-%D0%B7%D0%BB%D0%BE%D1%82%D0%BE-%D0%B2-%D1%88%D0%B8%D1%80%D0%BE%D0%BA%D0%B0-%D0%BB%D1%8A%D0%BA%D0%B0-%D0%BD%D0%B0-3-%D0%BC%D0%B0%D1%80%D1%82-news822217.html", "text": "Над 300 кукери ще гонят злите сили тази година на традиционния Песпонеделник. Кукерската фиеста тази година съвпада с 3 март и проявите ще бъдат съчетани и с честване на националния празник. Събитията в селото започват още от 28 февруари, съобщиха на брифинг в община Смолян организаторите.Проявите стартират с изложба в читалището \"Села и живо наследство във фотообектива”. На 1 март в читалището ще бъде открита и традиционната изложба с детски рисунки наречена \"Кукери“, информира \"Марица“. Един от очакваните особено силно акценти от празника в Широка лъка е тържествения концерт на Националното училище за фолклорни изкуства (НУФИ). Той започва от 18 часа на 2 март, събота. На сцената на НУФИ със свой рецитал ще се изявят първо учениците от основното училище в Широка лъка, след което започва пищната програма на възпитаниците на НУФИ от песни, танци и инструментални мелодои от различни фолклорни области. \"Месец и половина преди празника имаме запазване на билети за концерта, половината концерт вече е продаден. На място учениците ще дават с билетите мартеници изработени от тях. Към нашия концерт и празника на Широка лъка има изключително голям интерес“, каза директорката на НУФИ Стоянка Тенова.На националния празник първо ще бъдат поднесени цветя и венци пред паметниците на героите и през паметника на Капитан Петко войвода в селото. Трети март ще бъде почетен и с програма на деца от „Родолюбие“, село Дъбене. Сподели:", "date": "2019.02.25", "title": "300 кукери гонят злото в Широка лъка на 3 март"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%B8-%D0%BF%D0%B0%D1%80%D0%B8-%D0%B7%D0%B0-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D1%85%D1%80%D0%B0%D0%BC-news822165.html", "text": "Районната прокуратура в Горна Оряховица разследва злоупотреба с 340 хиляди лева, които са били отпуснати от фонд „Земеделие“ за ремонта на църквата „Свети Никола“ в село Царски Извор, община Стражица. Проверява се дали ремонтът е направен в действителност, а не само по документи. Парите са били отпуснати през 2013 година по Програмата за развитие на селските райони на църковното настоятелство на храма в Царски извор. Строителството било възложено на консорциум от две фирми. Храмът е със статут на паметник на културата. Той е бил разрушен от стражишкото земетресение през 1986 г. Петгодишният период на мониторинг на проекта от страна на фонд „Земеделие“ вече е изтекъл. Поради това Районната прокуратура в Горна Оряховица назначи експертизи, които да установят дали отчетените по документи дейности и средства са реално вложени и извършени на обекта. На този етап няма повдигнато обвинение. Сподели:", "date": "2019.02.25", "title": "Прокуратурата разследва откраднати пари за ремонта на храм"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%BF%D1%83%D0%BA%D0%B0-%D0%B3%D1%83%D0%BC%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-news822210.html", "text": "Самолет на нискотарифна компания кацна аварийно на пистата на летище София. Причината - според информацията на МВР самолетът, пътуващ от Будапеща към София се е приземил на пистата около полунощ заради съмнения за спукана гума. На място веднага са извикани екипи на пожарна и спешна помощ. Няма пострадали. Не е нарушен и графикът за изпълняване на полетите на летището. Снимка: Би Ти Ви Сподели:", "date": "2019.02.25", "title": "ИЗВЪНРЕДНО: Самолет спука гума на летище София"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B2-%D1%81%D1%8A%D0%B4%D0%B0-%D0%B8%D0%B7%D0%BF%D0%BB%D1%83%D0%B2%D0%B0-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B7%D0%B0-%D0%BF%D0%BE%D0%B1%D0%BE%D0%B9-%D0%BD%D0%B0%D0%B4-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B4%D0%BF%D1%81-%D1%82%D1%80%D0%B8%D0%BC%D0%B0-%D0%BE%D0%BF%D0%B8%D1%82%D0%B0%D0%BB%D0%B8-%D0%B4-news822234.html", "text": "Последният се укри от правосъдието, докато делото течеше на първа инстанция, и издирването му продължава. Тримата се опитали да умъртвят Метин с удари в главата с юмруци, ритници и метална палка. На подсъдимите прокуратурата не е повдигнала обвинение за ксенофобски подбуди, а само по хулигански, отбелязват съдиите. И отчитат този факт като утежняващо обстоятелство срещу тримата. Метин, който е продавач на гевреци, е пребит на 9 ноември 2013 г. към 20 ч, когато се прибирал след работа към хостел “Вени”. Там живеел с любимата си Минка и нейната дъщеря. Тогава хостелът е известен като приют за мигранти. Метин бил пресрещнат от нападателите си на ъгъла на столичните ул. “Цар Самуил” и “Пиротска”. Преди да го повалят на земята, тримата го попитали как се казва, поискали му да представи и лична карта, установява съдът. Метин не отговорил нищо и тогава, без да бъдат предизвикани, те се нахвърлили върху него. Налагали го, дори когато лежал в локва кръв на земята. Същия ден по-рано подсъдимите заедно с друг техен приятел, Николай Тодоров, пиели алкохол в ресторант до Женския пазар. След 19,30 ч 4-мата мъже тръгнали по ул. “Цар Самуил”. По пътя Тилков и Младенов подгонили няколко араби, които побягнали към хостел “Вени”. Тогава Тилков, Младенов и Милчов влезли в хостела и започнали да блъскат по вратите на стаите. Приятелят им ги изчакал на улицата. “Ти не защитавай арабите, те бият барманки и магазинерки”, казали те на хазаина на хостела. На тази сцена има 2-ма свидетели, разпитани по делото. След като напуснали хостела, се сблъскали с прибиращия се към вкъщи Метин. Животът на българския турчин е спасен като по чудо. Той получава черепно-мозъчна травма и изпада в медикаментозна кома няколко месеца. Няма спомени за събитията преди, по време и след инцидента, казват вещи лица. Изразявал се само с прости изречения, изпълнявал елементарни инструкции. Преди нападението той е бил с умствена изостаналост. Лекарите са му поставили диагнозите органично листово разстройство (промяна в емоционално-волевата сфера) и психоорганичен синдром (нарушения в когнитивните процеси и емоционална лабилност). Тримата са осъдени да платят и общо 200 хил. лв. обезщетение на Метин за причинени болки и страдания. Последната дума по делото ще има върховният съд. Българският турчин Георги Димитров-Метин, който е племенник на бившия депутат от ДПС Щерю Щерев, е бил пребит от трима мъже в центъра на София заради ненавист и омраза към чужденци. Това пише в решението на състав на Софийския апелативен съд, оглавяван от Пламен Дацов, който потвърждава присъдите на Джоно Младенов (16 г. затвор), Момчил Милчов (15 г. затвор) и Иво Тилков (18 г. затвор). Сподели:", "date": "2019.02.25", "title": "РАЗКРИТИЯ В СЪДА: Изплува истината за побой над племенник на депутат от ДПС! Трима опитали да умъртвят Георги Димитров-Метин, взели го за арабин"}
{"url": "https://pik.bg/%D0%B2-%D0%B4%D1%83%D0%BF%D0%BD%D0%B8%D1%86%D0%B0-%D1%81%D0%B0%D0%B4%D1%8F%D1%82-%D1%84%D0%B8%D0%B4%D0%B0%D0%BD%D0%BA%D0%B8-%D0%BF%D0%BE-%D1%83%D0%BB%D0%B8%D1%86%D0%B8%D1%82%D0%B5-news822167.html", "text": "Първите пролетни фиданки от вида Пауловна са засадени в най-големия дупнишки квартал - жк \"Бистрица\", съобщиха от общината. По плана на отдел \"Екология\" първоначално ще бъдат  засадени над 100 дървета канадски дъб, бреза, чинар, червен американски дъб и още други. Засаждането започна неслучайно от жк \"Бистрица\", където от две години се извършват масирани ремонтни дейности по подземната и наземната инфраструктура, при което са изсечени десетки дървета. Сега се прави нещо като компенсиране с бързоразвиващи се видове. Дупничани имат претенции към озеленяването на града им и по опазването на зеленото богатство. В града още се коментира как преди години от местната управа разрешили да отсекат известната развесена върба, дала името на един от големите квартали на града. На нейно място е засадена друга върба, която обаче екип на общината окастрил преди две години така жестоко и грозно, че предизвика гневни реакции в социалните мрежи. Сподели:", "date": "2019.02.25", "title": "В Дупница садят фиданки по улиците"}
{"url": "https://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-%D0%B1%D0%BE%D0%BB%D0%BD%D0%B8%D1%82%D0%B5-%D0%BE%D1%82-%D0%BC%D0%BE%D1%80%D0%B1%D0%B8%D0%BB%D0%B8-%D1%83-%D0%BD%D0%B0%D1%81-%D1%81%D0%B0-%D0%B2%D0%B5%D1%87%D0%B5-39-news822219.html", "text": "Последните два случая са на 2-годишно дете от Ихтиман и на момче на 16 години от столичния квартал \"Надежда\", предава БНТ. Изключително важно остава ваксинирането на децата с пропуск в имунизационния статус и на хората без имунизации, били в контакт със заразени. 39 вече са случаите на морбили у нас, като 24 от тях са доказани лабораторно. Експертите са категорични, че за епидемия на този етап не може да се говори. Сподели:", "date": "2019.02.25", "title": "ТРЕВОЖНО: Болните от морбили у нас са вече 39"}
{"url": "https://pik.bg/%D0%BD%D0%BF%D0%BE-%E2%80%93-%D0%BA%D0%BB%D1%83%D0%B1-%E2%80%9E%D0%B0%D0%BA%D1%82%D0%B8%D0%B2%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%E2%80%9C-%D0%B8-%D1%84%D0%B8%D0%BD%D0%B0%D0%BB%D0%B8%D1%81%D1%82%D0%BA%D0%B0%D1%82%D0%B0-%D0%BE%D1%82-%E2%80%9E%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D1%8A%D1%80%D1%81%D0%B8-%D1%82%D0%B0%D0%BB%D0%B0%D0%BD%D1%82%E2%80%9C-%D0%B6%D0%B0%D0%BA%D0%BB%D0%B8%D0%BD-%D1%82%D0%B0%D1%80%D0%B0%D1%87%D0%B8-%D0%B7%D0%B0%D0%B1-news822291.html", "text": "Екип на НПО Клуб „Активна сигурност“ посети малчуганите от Дневни центрове от семеен тип в гр. Правец, гр. Самоков и гр. Долна баня. В рамките на два дни от благотворителната кампанията, в импровизирани работилници и ателиета децата създадоха рисунки на тема „Животът на Васил Левски“ и демонстрираха знанията си за делата на Апостола, рецитираха известни стихотворения, с които посрещнаха и силно впечатлиха присъстващите гостите. Подрастващите получиха възможността да се докоснат до важни моменти от живота и бита на предците ни, чрез прожекция на документалния филм „Смутни времена“, и разгледат на живо автентични оръжия от епохата на Възраждането представени от Национално сдружение „Хайдути“. Специални гости, които подкрепиха активно инициативата бяха: топ водещия на Classic FM радио - Георги Митов, който организира импровизирано студио на тема „Бъди радиоводещ за един ден“ и разказа интересни факти за предизвикателствата в професията на радиоводещия. Студентката от Националната музикална Академия „Панчо Владигеров“ - Марина Маринова изпълни на цигулка „Болеро“ от Морис Равел, а ученикът от 11 клас на Национално Музикално училище „Любомир Пипков - Стефан Добрев с кларинета си показа умения в различни класически и фолклорни музикални произведения. Специален подарък за малчуганите от двамата музиканти беше песента „Девойко мари, хубава“. Децата от Вокална Академия „Highlight”, в която развива таланта си Жаклин Тарачи, пяха известни песни на български поп изпълнители, Queen, и приканиха всички деца да се включат в музикалното предизвикателство, което се превърна в сцена за изява, и създаде невероятни емоции за всички присъстващи. Във финалната част имаше богата развлекателна програма, включваща танци, песни, игри и настроение, завършила с вкусна почерпка и много подаръци, предоставени от ЗК „ЛЕВ ИНС“. Сподели:", "date": "2019.02.25", "title": "НПО – Клуб „Активна сигурност“ и финалистката от „България търси талант“ Жаклин Тарачи забавляваха деца лишени от родителски грижи"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%88%D0%B0%D0%BC%D0%B0%D1%80%D0%BE%D1%81%D0%B0-%D0%B1%D1%81%D0%BF-%D0%B8-%D0%BD%D0%B8%D0%BD%D0%BE%D0%B2%D0%B0-%D0%BD%D1%8F%D0%BC%D0%B0-%D0%BA%D0%B0%D0%BA-%D0%B4%D0%B0-%D1%81%D0%B8-%D0%BF%D1%80%D0%BE%D1%82%D0%B8%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F--news822279.html", "text": "По думите му, крайно време е от \"Позитано 20\" да излязат със своя позиция по този важен за Европа въпрос, защото Тимерманс и ПЕС открито подкрепят Истанбулската конвенция. \"Време е БСП да кажат дали подкрепят кандидатурата на Франс Тимерманс за председател на Европейската комисия. Защото на изборите за Европейски парламент, те ще се явят като част от Партията на европейските социалисти. Кандидатът на ПЕС Тимерманс вече твърдо обяви подкрепата си за Истанбулската конвенция, като дори ѝ даде статут на негови проритет в предизборната кампания. До момента кандидатът на ЕНП Манфред Вебер дори не е споменал този документ. Затова ако Нинова не подкрепя Тимерманс да го каже сега. Защото иначе пак цяла кампания ще говори едно, а когато минат изборите, евродепутатите ѝ ще направят точно обратното. Просто няма как едновременно да си против Истанбулската конвенция и да подкрепяш Тимерманс за председател на Европейската комисия\", написа острието на ГЕРБ. Ще подкрепи ли БСП кандидатурата на Франс Тимерманс за председател на Европейската комисия? Този въпрос задава във Фейсбук депутатът от ГЕРБ Тома Биков, видя ПИК. Сподели:", "date": "2019.02.25", "title": "САМО В ПИК! Тома Биков шамароса БСП и Нинова: Няма как да си против Истанбулската конвенция и да подкрепяш Тимерманс за председател на ЕК"}
{"url": "https://pik.bg/%D1%81%D0%B0%D1%89-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B8%D1%82%D0%B0%D1%82%D0%B0-%D0%B7%D0%B0-%D0%BA%D0%B8%D1%82%D0%B0%D0%B9-news822224.html", "text": "Американският президент Доналд Тръмп обяви, че ще отложи увеличаването на митата върху китайския внос в размер на над 200 милиарда долара, след като беше постигнат значителен напредък в преговорите между двете страни. \"Тощу-що приключихме голяма среща с Китай. Работим много добре и имахме дълъг уикенд, Ако всичко върви добре, ще имаме много добри новини през следващата седмица или две\", каза Тръмп, цитиран от Нова телевизия. Новите мита от 25% трябваше да влязат в сила на 1 март. Те засягаха стоки, които вече се облагат с 10 на сто. Сподели:", "date": "2019.02.25", "title": "САЩ отложиха повишаването на митата за Китай"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B2-%D0%B5%D1%81-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news822252.html", "text": "Българският външен министър Екатерина Захариева посрещна колегата си от Република Северна Македония Никола Димитров рано тази сутрин в Министерски съвет. Първо се проведе среща между двамата на четири очи и след това на ниво делегации. Вижте за какво се договориха двамата министри на живо по ПИК TV. \"Надявам се скоро да приключите и ратификацията във всички останали парламенти, както това стана у нас. Благодаря ви, че пред широка политическа публика в Брюксел благодарихте на България за подкрепата и на българския народ за приемането ви в НАТО. Ще работим за това и през юни месец да започнете и преговори за членство в ЕС. Подписването на договора е само началото. Комисията работи интензивно и се радвам, че ще се виждат всеки месец. На последното заседание има и съществен напредък, след като се договорихме да честваме заедно исторически личности, които са част от общана ни история. През март смесената ни икономическа комисия ще има заседание в Скопие, което е месец след общия бизнес форум в Скопие. Това е пътят да поправим историческата несправедливост\", заяви Захариева след срещата си Димитров. Тя заяви, че се надява, че това приятелство вече няма да може да бъде разрушено. \"Имаме автентичен интерес да бъдем приятели с България и няма нужда някой да ни кара да вървим по този път\", заяви Димитров Сподели:", "date": "2019.02.25", "title": "ПЪРВО В ПИК TV: Екатерина Захариева гарантира подкрепа за Македония в ЕС (ОБНОВЕНА)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D1%80%D0%B0%D1%81%D0%B8%D0%BC%D0%B8%D1%80-%D1%83%D0%B7%D1%83%D0%BD%D0%BE%D0%B2-%D1%81-%D0%BC%D1%80%D0%B0%D1%87%D0%BD%D0%BE-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0%D0%BD%D0%B8%D0%B5-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B4%D0%B8-%D0%B4%D0%B0-%D1%83%D0%BC%D1%80%D0%B5-news822277.html", "text": "„Фокус“ „Красимир Узунов обясни, че това означава, че ако сега се отвори пътят на Македония към НАТО и ЕС премиерът Зоран Заев ще се окаже прав и така нареченият македонски език ще бъде легитимен и пълноправен във всички европейски и натовски страни. НАТО не трябва да е фикция, каза още той и добави, че бързият прием в организацията е търсене на варианти, за да се чувстват сигурни, че все още ще има такава държава, а скоро няма да станат член в ЕС. Македония не е потенциал като Черна гора, която да интересува НАТО, но има интересно геостратегическо разположение, защото е пресечна точка на диагоналите на Балканите, добави той. Според Узунов напрежението в съседната ни страна ще продължи. Договорът от Преспа ще се обърне срещу България. Това каза за предаването „Метроном“ анализаторът на македонската история и президент на агенция и радио Красимир Узунов. Това мрачно предсказание е един от последните му коментари. „Последните изявления, направени за вътрешнополитическа обстановка в Македония, превръщат казуса „Македония“ в много популярен китайски йероглиф за война, който означава едновременно възможност и опасност. Заев залага на македонска идентичност и език, самобитност и самостоятелност. Това трябва да предизвика сепуко у българските патриоти, защото това е контрапродуктивно на каузата и на казуса, свързан с България“, каза той. Сподели:", "date": "2019.02.25", "title": "САМО В ПИК! Красимир Узунов с мрачно предсказание за България преди да умре"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%BA%D0%B0%D1%80%D0%BD%D0%BE%D0%B1%D0%B0%D1%82-%D0%B4%D0%B2%D0%B0%D0%BC%D0%B0-%D0%BC%D1%8A%D0%B6%D0%B5-%D1%81%D0%B5-%D0%B1%D0%BE%D1%80%D1%8F%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%B5%D0%B4%D0%B8%D0%BD%D0%B8%D1%8F%D1%82-%D0%B5-%D0%B2-%D0%BA%D0%BE%D0%BC%D0%B0-news822283.html", "text": "Двама мъже са пострадали тежко при катастрофа, станала на 23-ти февруари около 23.35 ч. на пътя село Крумово Градище – село Церковски. От полицията посочват, че поради движение с несъобразена скорост, самостоятелно катастрофира, преобръщайки се извън пътното платно лек автомобил „Нисан Терано“, с бургаска регистрация, собственост на 35-годишен карнобатлия. Не е ясно кой е управлявал автомобила. От катастрофата  пострадали: собственикът на колата  - получил остра дихателна недостатъчност, настанен е в отделение „Реанимация“ на УМБАЛ – Бургас, с опасност за живота. Пострадал и неговият  42-годишен спътник също от Карнобат, който в състояние на кома е настанен за лечение в отделение „Реанимация“ на УМБАЛ – Бургас, с опасност за живота. Сподели:", "date": "2019.02.25", "title": "ЖЕСТОКО МЕЛЕ КРАЙ КАРНОБАТ: Двама мъже се борят за живота, единият е в кома"}
{"url": "https://pik.bg/%D0%B8%D0%B7%D0%B3%D0%BE%D0%BD%D0%B8%D1%85%D0%B0-%D0%B4%D0%B2%D0%BE%D0%B9%D0%BD%D0%B8%D0%BA%D0%B0-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BE%D1%82-%D0%B2%D0%B8%D0%B5%D1%82%D0%BD%D0%B0%D0%BC-%D1%82%D1%80%D1%8A%D0%BC%D0%BF-%D0%BE%D1%82%D1%8A%D1%80%D0%B2%D0%B0-%D0%BA%D0%BE%D0%B6%D0%B0%D1%82%D0%B0-news822238.html", "text": "Хауърд Екс, имитиращ от години Ким, и Ръсел Уайт, дългогодишен имитатор на Тръмп, пристигнаха в Ханой миналата седмица за собствена среща на върха. Още в първия ден, те бяха задържани за разпит и после освободени. След като Екс разбра, че го гонят от страната по нареждане на властите, той ги обвини в липса на чувство за хумор. \"Единствената причина за моето експулсиране е тази, че съм се родил със същата глава като на Ким Чен-ун\", заяви той. После допълни, че вероятно Доналд Тръмп има чувство за хумор, защото неговият имитатор, който е родом от Канада, не е експулсиран. \"Или пък може би виетнамските власти не могат да му платят билета за самолета до Канада\", добави Екс. Истинските Тръмп и Ким ще имат среща на върха в Ханой в сряда и четвъртък. Двойникът на Ким Чен-ун беше експулсиран от Виетнам, а този на Доналд Тръмп получи разрешение да остане, но му се забранява да се появява на публични места, предава агенция Франс прес. Сподели:", "date": "2019.02.25", "title": "Изгониха двойника на Ким Чен-ун от Виетнам, Тръмп отърва кожата"}
{"url": "https://pik.bg/%D0%BD%D0%B8%D0%BA%D0%BE%D0%BB%D0%B0%D0%B9-%D0%B2%D0%B0%D1%81%D0%B8%D0%BB%D0%B5%D0%B2-%D0%B2%D0%B8%D0%B6%D0%B4%D0%B0-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D0%BF%D1%80%D0%B5%D0%B7-%D1%80%D0%BE%D0%B7%D0%BE%D0%B2-%D0%BC%D0%B0%D0%BA%D0%B0%D1%80%D0%BE%D0%BD---%D1%89%D0%B5-%D1%81%D0%BC%D0%B5-%D1%85%D0%B5%D0%BC-%D0%BF%D0%BE-%D0%B1%D0%BE%D0%B3%D0%B0%D1%82%D0%B8-%D1%85%D0%B5%D0%BC-%D0%BF%D0%BE-%D1%89%D0%B0%D1%81%D1%82%D0%BB%D0%B8%D0%B2%D0%B8-news822240.html", "text": ",,Доколкото съм запознат България все още не е подала заявление за членство във Валутния механизъм, което е разочароващо и не знам защо още не сме подали'', разкри Василев и добави, че ако влезе в чакалнята, България би останала в нея около три години. ,,През това време ще се правят анализи, за да се установи дали страната ни отговаря на условията, а тя отговоря много отдавна на тези условия, както впрочем отговаря и на условията за членство в Шенген, но както знаете все още ни няма там'', посочи още бившият министър. ,,Влизайки в Еврозоната, ние ще бъдем по-богати и ще имаме повече инвестиции. Няма такова нещо, че цените у нас ще се увеличат или пък ще обеднеем. Напротив, ще бъдем по-щастливи и по-богати'', заключи Василев. България е готова за Еврозоната. Очаквам в т.нар. чакалня да влезем скоро, в близката година. Причината за забавянето ни в Еврозоната е поради финансовата криза отпреди десет години и оттогава и държавите не искат всеки в Еврозоната, но като цяло България за никъде не бърза по принцип. Това заяви в сутрешния блок на БНТ бившият министър на икономиката Николай Василев по повод членството на страната ни в Еврозоната. Сподели:", "date": "2019.02.25", "title": "Николай Василев вижда Еврозоната през розов макарон - ще сме хем по-богати, хем по-щастливи"}
{"url": "https://pik.bg/%D0%BB%D1%83%D0%BA%D0%B0%D1%80%D1%81%D0%BA%D0%B8-%D0%BC%D0%BD%D0%BE%D0%B3%D0%BE-%D1%81%D1%8A%D0%BA%D0%BE%D0%BE%D0%BF%D0%B5%D1%80%D0%B0%D1%82%D0%BE%D1%80%D0%B8-%D1%81%D1%82%D0%B0%D0%BD%D0%B0%D1%85%D0%BC%D0%B5-%D0%BD%D0%B0-%D1%80%D0%B0%D0%BA%D0%BE%D0%B2%D1%81%D0%BA%D0%B8-134-news822216.html", "text": "Много съкооператори станахме на \"Раковски\" 134. Не одобрявам присъствието на партията на господин Марешки. Не мисля, че партия като \"Воля\" - далеч от център дясно би трябвало да бъде на такова знаково място. Това заяви пред Би Ти Ви бившият председател на СДС Божидар Лукарски. Той допълни, че се чувства добре извън ръководството на синята партия и отбеляза:  \"Още повече в такива тежки дни за дясното пространство\". \"Настроенията в СДС са преди всичко дългосрочни. Това да се съберем с някого само и само да вкараме един евродепутат, не е добре\", отбеляза Лукарски. Според него \"все повече мирише на предсрочни избори\". \"В управлението освен кворума се усещат доста други пукнатини и цепнатини... Не мога да кажа дали е имало договорка между ГЕРБ и ДПС за преференциите, Това е малок теория на вероятностите\". Сподели:", "date": "2019.02.25", "title": "Лукарски: Много съкооператори станахме на \"Раковски\" 134"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0---%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B7%D0%B0-%D0%B2%D0%B5%D1%82%D0%BE%D1%82%D0%BE-%D0%BD%D0%B0-%D1%80%D0%B0%D0%B4%D0%B5%D0%B2-%D0%B7%D0%B0-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%BA%D0%BE%D0%B4%D0%B5%D0%BA%D1%81-%D0%BE%D1%87%D0%B0%D0%BA%D0%B2%D0%B0%D0%BD%D0%BE-%D0%B5-%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1-news822339.html", "text": "Председателят на парламентарната група на \"Обединени патриоти\" Волен Сидеров коментира пред БНР, че ветото на президента за Изборния кодекс трябва да бъде прието от Народното събрание. По думите му то е било очаквано. Сидеров припомни, че партия \"Атака\" не е участвала в гласуване на промените в изборното законодателство. \"Сега вече се очаква може би да се впуснат в залата от мнозинството, тъй като това е най-бързият начин да се отмени, да се върне законът в старото положение. Поправки върху закон, който вече е гласуван на второ четене, няма как да станат. Трябва да се изработи съвсем нов кодекс – по- сложа, по-дълга процедура\", заяви той Сидеров е на мнение, че \"БСП трябва да се върне в пленарната зала и то без да поставят условия, които са неизпълними, затова предложението на президента е уместно\". Сподели:", "date": "2019.02.25", "title": "ГОРЕЩА ТЕМА - Волен Сидеров за ветото на Радев за Изборния кодекс: Очаквано е и трябва да бъде прието от Народното събрание"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B5%D0%BA%D1%81%D0%BA%D1%83%D1%80%D0%B7%D0%B8%D1%8F%D1%82%D0%B0-%D0%BD%D0%B0-%D1%80%D0%B0%D0%B4%D0%B5%D0%B2%D0%B8---%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B5-%D0%B1%D0%B8%D0%BB-%D0%BF%D0%BE%D0%BA%D0%B0%D0%BD%D0%B5%D0%BD-%D0%BE%D1%84%D0%B8-news822297.html", "text": "швейцарският му колега Ули Маурер обиколи с него военна база и дадоха кратък брифинг. Както ПИК съобщи още тогава, речта на Радев и колегата му бе пред едва 8 души, което става видно и от снимките. По-голямата част от тях се оказват от български медии, а в швейцарските нямало и ред за воаяжа на българския президент там ). Там почти половината от присъстващите са били български медии и служители на посолството\", пише Даниела Бури. Думите й са подкрепени и от официалните снимки на сайта на президента, които ПИК публикува пред дни. На тях се вижда бутиково присъствие за срещата на Радев с местната общност от сънародници. бившата съдружничка на говорителя на държавния глава Иво Христов - Калина Андролова. Тотална измислица е била уж официалната визита на президента Румен Радев в Швейцария. Това твърди българката Даниела Бури, живееща в страната на шоколада. По думите й той не е имал официална покана за посещение от швейцарския си колега и затова нито една медия там не е отразила събитието. Визитата била организирана изцяло предизборно по настояване на българската страна според нея и това е причината Радев на не бъде посрещнат с почести и подобаващо като за държавен глава. Домакините нито го посрещнали на летището, нито го приели в правителствени институции, а само набързо \"Всъщност, никой не го е канил там. НИТО една швейцарска медия в каквато и да било форма НЕ показа или каза или написа за него или за посещението му. Не е било официално посещение по покана на Швейцария. Нашето президентство е организирало идването му. Предполагам заради идващите избори. На 4 февруари посолството разпраща информация до българите да се запишат за присъствие на срещата с него. Датата беше сменена 2 или 3 пъти. И понеже предполагам не е имало опашка от интересуващи се, срещата вместо в голяма външна зала, както първо беше обявено, беше прехвърлена в малките стаички на самото посолство. \"Според моя позната, присъствала на срещата, тя изобщо не е разбрала какво точно е искал да каже и е рецитирал в стил лозунги, но нищо конкретно. После на 22 февруари имаше тотално изолиране на обществеността тук от това така рекламирано в България посрещане. 5 часа търсене в Интернет и цял ден телевизия, не намерих нищо - това го твърдя лично. Ако някой тук е видял или прочел нещо, готова съм да се извиня, но само при факти. Червени пътеки никой не му постла, показаха му швейцарска учтивост на фона на тотална дистанция и липса на интерес\", пише още българката, живееща в Швейцария по повод визитата на Радев. Както първо ПИК съобщи, темата бе коментирана и от \"Чудя се този човек защо все във военни бази го канят на дипломатически срещи и все изтребители му демонстрират? Все едно е търговски посредник за оръжейни сделки, а не президент. На Макрон в банки ли му организират посещенията?\", коментира Андролова. Сподели:", "date": "2019.02.25", "title": "Българка в Швейцария с разкрития за екскурзията на Радеви - президентът не бил поканен официално и го посрещнали без почести, местните медии не отразили визитата (СНИМКА)"}
{"url": "https://pik.bg/%D1%87%D1%83%D0%B6%D0%B4%D0%B5%D0%BD%D0%B5%D1%86-%D0%BF%D0%BE%D0%BC%D0%BB%D1%8F-%D0%BB%D0%B8%D0%BD%D0%B5%D0%B9%D0%BA%D0%B0-%D0%BD%D0%B0-%D0%B5-79-%D0%B4%D0%BE%D0%BA%D0%B0%D1%82%D0%BE-%D0%BC%D0%B5%D0%B4%D0%B8%D1%86%D0%B8%D1%82%D0%B5-%D0%BF%D0%BE%D0%BC%D0%B0%D0%B3%D0%B0%D1%82-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news822342.html", "text": "3 катастрофи са станали край Меддра в рамките на 1 часа тази сутрин. Серията започна към 8.30 на Е-79, когато бус не спазва дистанция и удря Мерцедес, съобщава \"Конкурент\". Докато лекарският екип оказва помощ на пострадалите, е блъсната линейката. За щастие няма ранени при този инцидент, предизвикан от чужденец. По същото време на моста в Зверино е станала още една катастрофа. Сподели:", "date": "2019.02.25", "title": "Чужденец помля линейка на Е-79, докато медиците помагат на пострадали"}
{"url": "https://pik.bg/%D0%BE%D1%81%D1%82%D0%B0%D0%B2%D0%B0%D1%82-4-%D0%B4%D0%BD%D0%B8-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%BA%D0%BE%D0%BD%D0%BA%D1%83%D1%80%D1%81%D0%B0-%D0%B7%D0%B0-%D1%81%D0%BF%D0%BE%D1%80%D1%82%D0%BD%D0%B8-%D1%82%D0%B0%D0%BB%D0%B0%D0%BD%D1%82%D0%B8-%D0%BD%D0%B0-%D0%B5%D0%B2%D1%80%D0%BE%D1%84%D1%83%D1%82%D0%B1%D0%BE%D0%BB-news822294.html", "text": "Отпускат се средства за лагери, участия в състезания, закупуване на екипировка и възстановяване. За последните четири дни състезатели от три нови спорта подадоха своите кандидатури. Това са спортна стрелба, шорт-трек и кайтсърф.  Всички те се надяват да бъдат сред избраните за Спортни таланти на 2019 година, а техните имена ще станат ясни в края на март. Документите за кандидатстване се намират в меню „Кандидатстване“ на сайта talanti.eurofootball.bg. Необходимо е да се попълни формуляр с проекто-бюджет, две препоръки и снимка. „Еврофутбол“ отпуска до 5000 лева, като освен тях се изисква и 20% съфинансиране. Програма е част от проект „Печелиш и помагаш“ на „Еврофутбол“, който засяга корпоративната социална отговорност на българския букмейкър. Той се реализира от 2012 г. насам в партньорство с ФРГИ и цели да подпомогне развитието на следващите поколения спортисти на България. До момента по програмата „Спортни таланти“ са подкрепени 186 спортисти, като някои от тях два или три пъти. Предоставените средства от 2012 година до края на 2018 г. са на стойност близо 800 000 лв. Сподели:", "date": "2019.02.25", "title": "Остават 4 дни до края на конкурса за спортни таланти на \"Еврофутбол\""}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B2%D0%BC%D1%80%D0%BE-%D0%B8%D0%B7%D1%80%D0%B8%D0%B3%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%B0%D0%B9%D1%80%D0%B8-%D0%BC%D1%83%D1%80%D0%B0%D0%B4-%D0%B4%D0%B0-%D1%81%D0%B5-%D0%BD%D0%B0%D1%83%D1%87%D0%B8-%D0%B4%D0%B0-%D0%B3%D0%BE%D0%B2%D0%BE%D1%80%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8-%D1%82-news822352.html", "text": "Народният представител от ВМРО Александър Сиди нападна остро общинския съветник в Пловдив Айри Мурад. \"Аз съм народен представител и имам имунитет и мога да кажа спокойно: \"Циганинът Айри Мурад, който е общински съветник, да се научи да говори правилен български и тогава да защитава в национален ефир цигани, които не искат да си плащат наемите на общински жилища\", гневно коментира бившия си колега в пловдивския парламент Сиди. \"Няма как едни да плащат, а други да живеят на техен гръб. Този Айри Мурад да седне на ученическия чин преди да излезе да говори глупости по телевизията. Общината трябва да накара тези цигани да си оправят блока, който са съсипали\", продължи патриотът, цитиран от \"ПловдивНюз\". \"Прокуратурата трябва да потърси отговорност и на служителите които не са събрали наемите от циганите\", категоричен е Сиди по въпроса с натрупаните към \"Жилфонд\" големи дългове на недобросъвестни наематели от циганския етнос. \"Не може да излиза някаква си Ганка по телевизията и да казва, че няма да си плаща наема. Аз тогава да спра да си плащам данъците заради някаква дупка пред нас\", посочи още той. \"От ВМРО няма да оставим група хора да получават привилегии за сметка на всички останали\", завърши Сиди. Сподели:", "date": "2019.02.25", "title": "Депутат от ВМРО изригна: Общинският съветник Айри Мурад да се научи да говори български и тогава да защитава цигани"}
{"url": "https://pik.bg/%D0%B3%D0%BB%D0%BE%D0%B1%D0%B8%D1%85%D0%B0-%D1%81-200-%D0%BB%D0%B5%D0%B2%D0%B0-%D1%88%D0%BE%D1%84%D1%8C%D0%BE%D1%80-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BF%D1%83%D0%BA%D0%B0%D0%BB-%D0%B3%D1%83%D0%BC%D0%B0-%D0%B7%D0%B0%D1%80%D0%B0%D0%B4%D0%B8-%D1%82%D1%80%D0%B0%D0%BF-%D0%BD%D0%B0-%D0%BF%D1%8A%D1%82%D1%8F-news822284.html", "text": "С 200 лева бе глобен шофьор от Пловдив, който спукал гума заради огромен трап на пътя между град Раковски и село Шишманци. От Пътна полиция приели, че водачът се е движел с несъобразена с пътните условия и релефа на пътя скорост, поради което влязъл в язва на пътното платно и допуснал птп с материални щети. Шофьорът обаче не се примирил с издаденото му на 1 юни 2018 г. наказателно постановление и в законния срок го обжалвал пред Районния съд в Пловдив. Неприятната за него случка станала на 9 май м.г. около 22:20 часа на третокласния път в община Раковски. Човекът шофирал „Мерцедес Е 240”, който бил застрахован. За да може застрахователите да покрият щетите, на мястото били извикани пътни полицаи. При пристигането си те установили, че водачът е спукал гума. След това видели, че на пътното платно има голяма дупка, като шофьорът им заявил, че не успял да я избегне поради разминаване с друг автомобил, разказва \"Монитор\". Свидетелите по делото твърдели, че пътят бил сигнализиран за неравности с табела на около 3 километра от произшествието. Фаталният трап обаче нито се виждал в тъмното, нито в близост с него имало друга табела или пътна сигнализация, която да предпази шофьорите от произшествия. Заради това, а и защото в съдебна зала не бил доказано твърдението за несъобразената скорост, преди дни съдът отменил наказателното постановление. Решението не е окончателно и може да бъде обжалвано Сподели:", "date": "2019.02.25", "title": "Глобиха с 200 лева шофьор от Пловдив, спукал гума заради трап на пътя"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D0%B0%D1%83%D1%82-%D0%BE%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0%D0%BF%D1%83%D0%BA-%D0%BD%D0%B0-%D0%B7%D0%B0%D1%80%D1%8A%D0%BA%D0%B0%D1%82%D0%B0-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B0%D1%82-%D0%BE%D0%B1-news822360.html", "text": "Спешно събра социалистите лидерката на БСП Корнели Нинова след изявлението на президента Румен Радев по-рано днес ( ). Ще изпълни ли заръката му да върне червените депутати в пленарна зала, като така признае, че той е неформален лидер на партията трябваше да отговорят от столетницата. На брифинга се появиха Крум Зарков и Георги Свиленски, вместо лидерката Корнели Нинова. \"Чухме призива на президента да се върнем в пленарната зала и го разбираме, но БСП прие това решение на Национален съвет с ясни условия, които към момента не са изпълнени. Те са залегнали и във ветото. Само преди час чухме, че ГЕРБ не са си взели поука и готвят поредния парламентарен цирк, на който да жонглират с това от ветото, което им харесва. Ние ще се върнем в парламента само при отмяна на приетите промени в изборния закон и няма да сменим позицията си, докато това не стане\", заяви Зарков. \"Нещата, които иска БСП в декларацията на Националния съвет са ясни и те не са изпълнени. Искаме машинно гласуване и изчистване на изборните списъци\", заяви Георги Свиленски. Той заяви, че иначе няма гаранция, че ГЕРБ ще организират честни избори, ако не изпълнят условията им и затова остават извън пленарна зала. Сподели:", "date": "2019.02.25", "title": "ИЗВЪНРЕДНО В ПИК TV: БСП аут от парламента напук на заръката на Румен Радев да се върнат (ОБНОВЕНА)"}
{"url": "https://pik.bg/%D0%BF%D1%80%D0%BE%D1%84-%D0%B1%D0%B0%D0%B9%D0%BA%D0%BE%D0%B2%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D0%B3%D0%BE%D1%82%D0%B2%D0%B5%D1%82%D0%B5-%D1%81-%D0%BE%D0%BB%D0%B8%D0%BE-%D0%B2-%D0%B7%D0%B5%D1%85%D1%82%D0%B8%D0%BD%D0%B0-%D0%B8%D0%BC%D0%B0-%D1%85%D0%B8%D0%BC%D0%B8%D0%BA%D0%B0%D0%BB%D0%B8-news822270.html", "text": "Органични разтворители 11 пъти над нормата са открити в две от общо 13 изследвани марки зехтин. Данните от лабораторните анализи на „Активни потребители“ бяха представени от водещата на „Чети етикета“ по Би Ти Ви, а диетологът проф. Донка Байкова обясни, че при такава концентрация на химикали има риск за здравето. Затова тя препоръча да готвим със слънчогледово олио. „Когато зехтинът е студено пресован, т.е. екстра върджин, би трябвало да е само да е маслен екстрат на маслини. Това е в т.нар. рафинирани масла, при които са допустими химически агенти и висока температура, докато при студено пресованите зехтини, ако има химикали, е имитиращ продукт“, коментира специалистът по здравословно хранене. „Екстра вържин зехтините не се подлагат на термична обработка. Разграждат се и всичките им хубави свойства се губят. Окисляват се, изчезват антиоксидантите, витамините и става продукт, който носи риск за стомашно-чревното здраве“, предупреди проф. Байкова. От Агенцията по безопасност на храните обявиха, че ще се самосезират. „За салати използвайте зехтин, но когато готвим – рафинирани масла. Защо не слънчогледово? То е подходящо“, каза още диетологът. Сподели:", "date": "2019.02.25", "title": "Проф. Байкова предупреждава: Гответе с олио, в зехтина има химикали"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%BB%D0%B5%D1%82%D1%8F%D1%89%D0%B0-%D1%87%D0%B8%D0%BD%D0%B8%D1%8F-%D0%B2-%D0%BD%D0%BE%D0%B2%D0%B8%D0%BD%D0%B8%D1%82%D0%B5-%D0%B2%D0%B8%D0%B4%D0%B5%D0%BE-news822209.html", "text": "Кадри с летяща чиния попаднаха ненадейно в новините на Channel 3 NBC. Тя е снимана в небето над Кливланд, Охайо, на 21 февруари, съобщава \"Езорайтърлру\". На кадрите, които случайно били снимани и излъчени в ефир, се вижда как неидентифициран летящ обект се движи с голяма скорост над града, оставяйки следа в небето. Уфолози, гледали видеоклипа, който е качен в YouTube канала UFOmania - The truth is out there, са сигурни, че леталният апарат, който се вижда на кадрите, е на извънземна цивилизация. Сподели:", "date": "2019.02.25", "title": "НЕВЕРОЯТНО: Показаха летяща чиния в новините (ВИДЕО)"}
{"url": "https://pik.bg/%D0%BC%D0%B0%D1%80%D1%82%D0%B8%D0%BD-%D0%BF%D0%B5%D1%82%D1%80%D0%BE%D0%B2-%D1%81-%D0%BE%D1%82%D0%BA%D1%80%D0%BE%D0%B2%D0%B5%D0%BD-%D1%80%D0%B0%D0%B7%D0%BA%D0%B0%D0%B7-%D0%BA%D0%B0%D0%BA-4-%D0%BC%D0%BB%D0%BD-%D0%BB%D0%B2-%D0%B8%D0%B7%D1%87%D0%B5%D0%B7%D0%B2%D0%B0%D1%82-%D0%BE%D1%82-%D1%81%D0%BC%D0%B5%D1%82%D0%BA%D0%B0%D1%82%D0%B0-%D0%BC%D1%83-%D0%B1%D0%B5%D0%B7-%D0%BD%D0%B5%D0%B3%D0%BE%D0%B2%D0%BE-%D0%B7%D0%BD%D0%B0%D0%BD%D0%B8%D0%B5-%D0%B8-%D0%BA-news822402.html", "text": "През седмицата беше задържана служителка, която е отклонявала големи суми от сметките на нищо неподозиращите клиенти от сметки на банка. Това се случи в Нова Загора. Подобен случай имаше и преди време в Дулово. Докато властите разследват точно по какъв начин се е стигнало до подобни обири, един човек застава пред телевизионните зрители по тази тема за първи път – това е футболната звезда Мартин Петров. През 2017 г. се оказа, че близо четири милиона лева, които Мартин Петров е събирал по време на цялата си кариера, са изчезнали от сметката му в голяма банка, предава бТВ. Бившият играч на ЦСКА, \"Сервет\", \"Волфсбург\", \"Манчестър Сити\" и \"Атлетико\" (Мадрид) сподели опасенията си, че бившата му лична банкерка Ирина Аткова е имала съучастници във финансовата институция. Той разказа също, че е получил предложение да получи 10% от изчезналите пари в замяна на това прерасналият в съдебно дело случай да бъде приключен. Футболистът разбира за аферата на 18 август 2017 г.  Самият той не помни тази дата. Знае само, че е било през август. \"Влезнах тогава в клон на дотогава уважаваната от мен банка „Уникредит”, така наречена, която смятах за една институция, която е доста широко позната, както в Европа, така в света, славеща се дотогава, поне аз имах доверие, на една доста сериозна банка. Но явно не е било така. Влязох в клона, защото започнах да подозирам, че служителката, която ме измами, в последно време нямаше добър контакт, както преди беше. И тогава разбрах, че тя е уволнена преди 10 месеца. Никой не ме беше уведомил за това. За съжаление, така започна всичко. Вкараха ме горе в стая, в която ми показаха документи и разписки, които... аз имах отворени още сметки без аз да знам. За съжаление в тези сметки имаше някакви, както се казва, хвърчащи левове\", спомня си Мартин. Навремето още 2003 г., когато отворих сметката, запознах се с тази служителка и оттогава започнах да работя с нея. Тя се грижеше за моите работи. Така станаха нещата. До този ден, когато разбрах, че евентуално вече тя прави тези машинации и измами. Тя не ми е давала никакви поводи за размисъл или за каквото и да е, че може да прави тези мошеничества. Тъй като винаги, когато сме се срещали на всеки 6 месеца или на 1 година, когато съм ѝ искал отчет за това какво става в сметките ми, тя винаги ми е вадила някакви листи, в които ми показва някакви суми, някакви графици, листи, пише името на банката. Така че тя, когато съм имал нужда да се направи някакъв банков трансфер, да се заплати нещо... Давам някакви примери, да кажем, застраховка на жилище или застраховка на кола, тя винаги ги е извършвала и никога не ми е давала поводи да се съмнявам, че тя, едва ли не прави някакви други машинации. До този ден, до когато разбрах, че тя де факто последния ден, от почти една година не е на работа\", спомня си още Петров. Междувременно става известно, че от 2007 г. до 2017 г. тя прави над 450 банкови операции с неговите спестявания. Какви са тези операции, каква е била схемата? \"Ами схемата е била, че чрез отворени от нея още допълнителни сметки… да Ви кажа честно и аз загубих начало и край, тъй като доста умело е прехвърляла суми от една в друга сметка. Играла е фондове. Сключвала е договори с фондове, за които аз не съм знаел и някакви акции. Превеждала е пари на трети лица, като е казвала, че това са някакви хонорари, но това е за мен лъжа. Тъй като тя не може да каже на тези хора, че това са хонорари, тъй като тези пари идват от моята сметка. Значи няма как това да е неин хонорар, при положение, че излизат тези пари от моя сметка и се вижда даже моето име. Но много умело и много добре го е правила и аз съм сигурен, че тя не е била сама. Според мен са участвали и други хора в тази машинация и ми е много чудно защо след като се разшумя този случай, доколкото разбрах, банката е уволнила над 20 човека.\", съобщава футболистът. Разбрах, че срещу нея е имало и други, в последните години, сигнали, оплаквания от нея за подозиращи я в такива измами, допълва той. Петров обяснява, още, че част от транзакциите, които служителката на банката е правила, ги е правила чрез умело фалшифициран имейл, на който е негово име. \"Аз този имейл го нямам и не съм го имал никога. И част от транзакциите също ги е правила през този имейл. И сега по този начин се опитваме да докажем, ако мога по някакъв начин да докажа, че този имейл не е бил мой последните години. Тя точно чрез този имейл е правила повече от транзакциите. Точно така банката, когато тя е нареждала парите, когато не е била вече служител на банката, е разпореждала чрез този имейл. Много е чудно как, след като тя не е била на работа последните 10 месеца, от 2017 г., ноември или октомври, когато са я уволнили, как тя продължава да работи с моите сметки!? Значи има някой друг човек в банката\", обяснява Мартин Петров. Никога аз не съм ѝ писал пълномощно, тя не е служител вече на банката. Другото, което е – банката сменя този частен банкер, който се грижи за мен и в продължение на 10 месеца не може да ме открият мен, да ми съобщят лично, че е сменен частният ни банкер. Ами точно преди 2 дни тук, в Испания също ми смениха частния банкер и ми се обадиха лично, че трябва да се явя на място, за да мога първо да се запозная с човека. Да ме види лице в лице, ако реша след това да правя някакви банкови транзакции или трансфери, защото иначе няма да ми разрешат. Значи тук, в чужбина може, а в България не може. Сменят ти човека, който отговаря за твоите пари и не те предупреждават и казват, че в продължение на 10 месеца не могат да ме открият, възмущава се футболната звезда. \"Аз пак повтарям и може би потретвам, че тя не е била сама. Това е мое лично мнение и мнение на моите адвокати, които се занимават със случая. Човек сам не може да извършва тези машинации и още повече, когато вече е бил уволнен от банката. Няма как. Как ти продължаваш да комуникираш с банката? Как, когато аз трябваше да си правя данъчните декларации в Испания 2018 г. и тя ми изпраща някакъв лист от „Уникредит Булбанк” вътре със суми, които са моите суми. От къде го има този лист, как го има? И питам банката, от къде на къде? Те ми казват: Не, този лист не сме го издавали ние. Как може банката, октомври месец, да ми изпрати един мейл с два реда, че след тяхно разследване не би трябвало да ми възстановят нито един лев\", недоумява Петров. \"След три месеца ми изпращат ново писмо, с което казват да се явя в офисите им, тъй като трябва да ми възстановят някаква сума. Отивам в офисите, хвърлят ми на един лист някаква сума. Аз не я приех. Нормалният ми въпрос и нормално е да попитам: \"Добре, чрез какво Ваше разследване, откъде идват тези пари, как идват тези пари, в коя сметка сте ги вкарали и къде са\"? Никакъв отговор и досега не са ми дали отговор нито на мен, нито на моите адвокати.. Може би искаха така да го направят. Аз да се съглася да взема тази елементарна сума и да се приключи със случая и да кажат: \"Ето, той взе сумата\". Аз ги попитах: \"Добре де, тези пари в коя сметка са? При положение, че аз все още имам сметки при Вас, които все още не са затворени\". И те ми казаха: \"В една сметка, която ние сме открили\". Какво ще рече една сметка? И не ми и казват откъде идват тези пари. Как са преценили при положение, че преди три месеца ми изпращат мейл, че не трябва да ми възстановят нито един лев, след три месеца те решават да ми възстановят. Как, защо и от къде, и как?\", пита футболистът. И уточнява, че става въпрос за 10% от неговите пари. \"Когато те ми направиха това предложение, аз не бях в България и ги помолих дали може адвокатът ми да мине да вземе това писмо. Те по никакъв начин не искаха адвокатът ми да влиза в техните кантори, нямали право. А ние сме им дали необходимите документи, с които оттук нататък да контактуват с адвокатите ни и не знам защо не ни разрешиха. Но тогава, когато аз пристигнах в България, изрично ми казаха, че трябва аз сам да се явя и да си взема писмото. Не мога да разбера защо, но нямаше никакъв проблем от моя страна. Аз им казах \"Окей, колкото и да ми е неприятно да влизам отново във Вашата банка, ще го направя\", за да видя какво е тяхното предложение и това е. А на въпрос къде е сега Ирина Аткова Петров отвръща, че, доколкото му е известно, тя се издирва и той няма никакви сведения къде е банковата чиновничка. Запитан как оценява отношенията си с нея, дали са били приятели, футболистът е категоричен, че всичко това са глупости и лъжи, \"Нормално е, когато ти 15 години се занимаваш с един човек да имаш… става въпрос нормални отношения. Това са били взаимоотношения \"клиент-банкер\". Но е нормално тези 15 години тя да е работила за моите средства, за банката, но аз не съм бил нищо повече с нея. А тези лъжи, които излязоха... Дай по-добре да не ги коментираме, да не се ядосвам\", казва Петров, за когото се твърдеше, че е имал интимни отношения с банкерката. \"Както излязоха тия глупости, че едва ли не, може би, аз съм с нея в комбина - и аз ще тръгна да си петня моето име и ще тръгва да правя някакви далавери? Това звучи ли Ви сериозно сега? Ама, извинявай, това е просто… не трябва и да го коментирам. За съжаление, в България се четат такива работи и се набляга на тези работи. И мен най ме боли, защото знам как съм изкарал тия пари и какво ми е коствало тези повече от 10 години аз ги изкарам тия пари. Какви лишения са били за мен, за моето семейство, родители, брат и т.н. И в момента, като се пишат такива глупости… Значи, аз 10 години ще си троша краката и най-накрая да влизам в някаква схема с някаква, да не казвам каква, да ограбва банката. Ама, извинявайте, сега това е простотия и дивотия, и ако хората вярват на тези работи, ами, сега, техен си проблем\", категоричен е футболистът. Надявам се другия месец да започне най-накрая делото и да, да се реши. Защото аз смятам, че в момента, едва ли не, аз се чувствам като някакъв престъпник, когато влизам в съда и сядам там зад бюрото. Разберете, не е нужно и не е никак приятно, аз все едно съм направил нещо, а де факто аз си търся своето и правотата. Наистина много боли, когато хора с чист труд са си изкарали парите и по такъв начин да бъдат ограбени и след това банката да се прави на ощипана. Така че гласност нека да се дава и затова умолявам всички, които са били опарени, ужилени или както искате го наречете, да дават гласност, за да може тези проблеми да се разрешават и истината да излиза наяве, посочва още той. Сподели:", "date": "2019.02.25", "title": "Мартин Петров с откровен разказ: Как 4 млн. лв. изчезват от сметката му без негово знание и как банката го пързаля с 10% от сумата"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B0%D0%B8-%D0%B8%D0%B7%D0%B7%D0%B5%D1%85%D0%B0-%D1%81%D0%B0%D0%BC%D0%BE%D0%B4%D0%B5%D0%BB%D0%BD%D0%B8-%D0%BF%D1%83%D1%88%D0%BA%D0%B8-%D0%B8-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-news822316.html", "text": "Две самоделни пушки и боеприпаси са иззети при проверка на частен имот в село Крайгорци. Това съобщиха от ОДМВР – Шумен. Двете самоделно изработени огнестрелни оръжия и 30 боеприпаси от 16-и калибър са намерени и иззети на 22 февруари около 08,40 часа след получен сигнал, че мъж държи в дома си незаконно оръжие. Образувано е досъдебно производство. Сподели:", "date": "2019.02.25", "title": "Полицаи иззеха самоделни пушки и боеприпаси"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%82%D0%B0%D0%BA%D1%81%D0%B0-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%BE%D1%81%D0%BA%D1%8A%D0%BF%D1%8F%D0%B2%D0%B0-%D0%B1%D1%8A%D1%80%D0%B7%D0%B8%D1%82%D0%B5-%D0%BA%D1%80%D0%B5%D0%B4%D0%B8%D1%82%D0%B8---%D0%B2%D0%B7%D0%B8%D0%BC%D0%B0%D1%82%D0%B5-1000-%D0%B2%D1%80%D1%8A%D1%89%D0%B0%D1%82%D0%B5-2000-%D0%BB%D0%B5%D0%B2%D0%B0-news822267.html", "text": "Фирмите за бързи кредити и заложните къщи измислиха как да заобиколят правилата, според които не трябва да изискват по-високи лихви от онези, които имат право да събират по закон. Според поправките отпреди няколко години, горната граница на лихвата, която фирмите за могат да искат от потребителите, е пет пъти законната лихва. За заложните къщи пък таванът на оскъпяването е 3%, пише в. “Стандарт”. Небанковите институции, които отпускат заеми обаче намериха начин да заобикалят закона. Те обявяват ниски , но след това изискват от кандидата за кредит да представи поръчител или банкова гаранция в срок до три или пет дни. Тъй като обикновено хората, които се възползват от този вид услуги, нямат възможност за подобно нещо и често дори са в сивата икономика, фирмата предлага “улеснение” – нейно подразделение да стане . Първоначално, когато влезеш в сайта на компанията и кликнеш върху нейния калкулатор, за да провериш какви ще заплащаш върху дадена сума, те изглеждат съвсем поносими и те са съвсем малко по-високи от банковите. В момента, в който се съгласиш кредиторът ти да се превърне в твой посредством друго негово дружество, сумата набъбва от 50 до 100%. При начисляването на т.нар. “ ” се случва заем от 1000 лева да се оскъпи така, че накрая да се наложи да върнеш над 2000. Клиентът има право да откаже услугата и кредита, но много от финансово притиснатите хора приемат да се възползват от услугата. Единствените реално неоскъпяващи се кредити са рекламираните “първи заем до заплата” на някои от водещите компании в бранша, където можеш да получиш до 500 лева и, ако ги изплатиш до 30 дни, наистина няма да се наложи да внасяш лихва. Заложните къщи, чиито също бяха поставени в регулация, пък използват друга вратичка – освен ниската лихва, те начисляват и “такса за съхранение”, която е по-висока от лихвата и не е регламентирана в нормативни документи. бързи кредити лихви гарант вноски лихви гарант такса гаранция лихви Сподели:", "date": "2019.02.25", "title": "ВНИМАВАЙТЕ: Такса \"гаранция\" оскъпява бързите кредити - взимате 1000, връщате 2000 лева"}
{"url": "https://pik.bg/%D0%BF%D0%B0%D0%B7%D0%B5%D1%82%D0%B5-%D1%81%D0%B5-%D0%BD%D0%BE%D0%B2%D0%B8-%D0%B8%D0%B7%D0%BC%D0%B0%D0%BC%D0%B8-%D0%B2%D1%8A%D1%80%D0%BB%D1%83%D0%B2%D0%B0%D1%82-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-news822235.html", "text": "Мария е една от жертвите на измамата. Срамува се да застане с лицето си пред камерата, защото е излъгана. В капана на мошениците попада през интернет. \"Влезнах в сайта – видях, че имат много добри цени на продуктите. Харесах си едно зимно яке, закупих си ботуши, обувки и финално едни маратонки. 530 лв. беше стойността на поръчката ми\", каза потърпевшата. За марковите стоки Мария плаща още при поръчката - през сайта на онлайн търговеца. Доставката обаче се забавя с месеци. До миналата седмица, когато пратките пристигат, но не със стоките, които Мария очаква. Мария не е единствената излъгана. Само за последните седмици сигналите за подобни измами в Европейския потребителски център, растат. Схемата при всички е една и съща. \"Потребителите си поръчват най-често маркови дрехи и обувки, а вместо това получават различни стоки – гривнички, пръстени, цвички, очила – от няколко долара – много често върху тях седи и цената\", заяви Игнат Арсенов от Европейския потребителски център пред камерата на Нова телевизия. Именно така търговецът доказва, че пратката е доставена. А потребителят остава не само с празни, но и с вързани ръце. Нови измами върлуват в интернет. Поръчваш си скъпи стоки за няколкостотин лева, а получаваш гривни, пръстени или шалчета за няколко долара. Сподели:", "date": "2019.02.25", "title": "ПАЗЕТЕ СЕ: Нови измами върлуват в интернет"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BA%D0%B0%D1%82%D1%80%D0%B8%D0%BD-%D0%B4%D0%B5-%D0%B1%D0%BE%D0%BB-%D0%BE%D1%82-%D0%B5%D0%B2%D1%80%D0%BE%D0%BF%D0%BE%D0%BB-news822387.html", "text": "Председателят на Комисията по вътрешна сигурност и обществен ред Цветан Цветанов проведе работна среща с изпълнителния директор на Европол Катрин де Бол, съобщиха от пресцентъра на Народното събрание. Двамата обсъдиха стратегията на агенцията за периода 2020+, многогодишното програмиране и приоритетите за дейността й. Де Бол увери Цветанов, че Европол интензивно работи да се превърне не само в мощен информационен център на ЕС по въпроси, свързани с престъпността, но и да предоставя гъвкава оперативна подкрепа на националните правоохранителни власти и да бъде платформа за европейски полицейски решения и авангард за иновации и изследвания в областта на правоприлагането. Цветан Цветанов изрази подкрепа и подчерта, че Европол трябва да помага на партньорските структури от различните държави-членки за постигане на необходимото ниво на съвместимост, както и да имат способността да вземат координирани или общи решения навременно. Цветан Цветанов и Катрин де Бол се обединиха около мнението, че агенцията изгражда доверие с партньори извън ЕС, като поставя Западните Балкани сред приоритетите си и отбелязва важността на активността по отношение на регионите на Близкия Изток, Северна Африка и Средиземноморието, както и на сътрудничеството с Турция. Отчетена беше добавената стойност към сигурността на Европа от продължаващото стратегическо сътрудничество със САЩ. Срещата се състоя в Букурещ по време на Четвъртото заседание на Съвместната група за парламентарен контрол на Европол. Сподели:", "date": "2019.02.25", "title": "Цветан Цветанов се срещна с Катрин де Бол от Европол"}
{"url": "https://pik.bg/%D0%B3%D1%83%D1%82%D0%B5%D1%80%D0%B8%D1%88-%D0%BE%D0%B1%D0%B5%D0%B7%D0%BF%D0%BE%D0%BA%D0%BE%D0%B5%D0%BD-%D0%BE%D1%82-%D0%BA%D1%81%D0%B5%D0%BD%D0%BE%D1%84%D0%BE%D0%B1%D0%B8%D1%8F%D1%82%D0%B0-%D1%80%D0%B0%D1%81%D0%B8%D0%B7%D0%BC%D0%B0-%D0%B8-%D0%BD%D0%B5%D1%82%D1%8A%D1%80%D0%BF%D0%B8%D0%BC%D0%BE%D1%81%D1%82%D1%82%D0%B0-news822319.html", "text": "Генералният секретар на ООН Антониу Гутериш изрази силно безпокойство от разрастващата се ксенофобията, расизъм и нетърпимост. Той предупреди, че човешките права губят почва по света, предава агенция Асошиейтед прес. При откриването на 40-ата сесия на Съвета на ООН по правата на човека в Женева Гутериш алармира, че гражданското общество се свива, а журналисти и активисти стават мишена на нападки и насилие. През последните три години са убити над 1000 журналисти и правозащитници, каза той. Всяка седмица през 2018 г. е имало средно четирима убити екоактивисти, отбеляза още генералният секретар. \"Длъжни сме да направим повече, за да защитим защитниците и да сложим край на репресиите срещу онези, които говорят открито за злоупотребите с правата им\", каза Гутериш. Не трябва да търпим възмутителната и почти пълна безнаказаност за престъпленията срещу журналисти и активисти, защитаващи човешките права и свободите, подчерта той, цитиран от ТАСС. Гутериш изрази тревога също от икономическото неравенство и предупреди, че се злоупотребява с данните и технологиите за лицево разпознаване. Участниците в сесията, която продължава до 22 март, ще разгледат състоянието на правата и свободите в около 30 страни, сред които Украйна, Венецуела и Сирия. Ще бъдат обсъдени теми като защитата на децата от насилие, спазването на правата на човека при борбата с тероризма и предотвратяването на изтезанията. Сподели:", "date": "2019.02.25", "title": "Гутериш обезпокоен от ксенофобията, расизма и нетърпимостта"}
{"url": "https://pik.bg/%D1%80%D0%B5%D0%B3%D0%B0%D1%82%D0%B0%D1%82%D0%B0-%D1%82%D0%BE%D0%BB-%D1%88%D0%B8%D0%BF%D1%81%E2%80%9C-%D1%81%D0%B5-%D0%BF%D1%80%D0%BE%D0%B2%D0%B0%D0%BB%D0%B8-news822265.html", "text": "Засега не става ясно дали виновна пряко е руската фирма-спонсор „Совкомфлот“. Според една от версиите причината е напрежението в Черно море и сложната геополитическа обстановка. Действително, в района на Керченския проток Русия и Украйна на няколко пъти попадаха в състояние на война, информира \"Черно море\". Друга достоверна версия е свързана с краткия срок за организиране на регатата. Поради свития график в рамките на година не може да се организира идването на сериозни ветроходи в Черно море, които да направят \"Тол Шипс 2019\" интересна. Този факт със закъснение е отчетен от спонсори и организатори и затова гонките са анулирани. Допълнителен проблем е малкото време за набиране на практиканти, които да осигурят бюджета за воаяж в Черно море. По разписание корабите се събираха на 20 септември във Варна, където на 24 септември предстоеше старт. Оттук платноходите трябваше да отплават към Сочи (1-4 октомври), финалът беше в Новоросийск (6-9 октомври). Международната ветроходна регата „Тол Шипс 2019“, която в края на септември т.г. трябваше да стартира във Варна, няма да се проведе. Това става ясно от изявление на организатора Sail Training International. Информацията за гонките и датите е свалена от официалния сайт, предстои градовете-домакини да получат официално писмо за непровеждане на регатата, както и таксите, които са заплатени за събитието. Сподели:", "date": "2019.02.25", "title": "Регатата \"Тол Шипс“ се провали"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B6%D0%B5%D0%BD%D0%B0-%D0%BF%D1%80%D0%B5%D0%B6%D0%B8%D0%B2%D1%8F-%D0%B8%D1%81%D1%82%D0%B8%D0%BD%D1%81%D0%BA%D0%B8-%D0%BA%D0%BE%D1%88%D0%BC%D0%B0%D1%80-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%87%D1%83%D0%B6%D0%B4%D0%B5%D0%BD%D0%B5%D1%86-news822322.html", "text": "Много внимавайте кого качвате в колата си от групите за споделено пътуване във Фейсбук. Чужденец, вероятно мигрант, вкара млад шофьор в ареста заради подла схема. Случаят е от вчера и се разиграл с двама пловдивчани, съобщава \"Флагман\", позовавайки се на приятелката на потърпевшия водач. В социалната мрежа шофьорът се уговорил с момче от чужд произход да пътуват заедно до София. Пътникът обяснил, че студент в Медицинския университет в Пловдив и пътувал за летището в столицата, за да прибере приятел, с когото по-късно щели да хванат автобус наобратно. Качил се в колата, като от него се носела тежка воня на марихуана. Той обяснил пред водача и приятелката му, че не носи нищо в себе си. Да, ама не! Малко преди тунел Траянови врата автомобилът е бил спрян за рутинна проверка от полицаи. Ченгетата се усъмнили, поискали му документи за самоличност, той обаче нямал в себе си. Малко по-късно дошла втора патрулна кола и са прибрали тримата в Районното управление в Ихтиман, където е бил извършен личен обиск на чужденеца. В него са открили 2 гр. марихуана. Най-фрапиращото обаче е, че при показанията си пътникът е казал, че шофьорът извършва таксиметрови услуги. Водачът на колата все още е в ареста, освободена е само приятелката му Мариета. Вижте целия разказ и призив на младата жена, публикуваме го без редакторска намеса: ВНИМАВАЙТЕ! Вчера пътувахме с моя приятел към София. От групата взехме едно момче чужденец искаше да пътува с нас за да посрещне приятел на летището и каза че ще се приберат с автобуса. Миришеше на трева, но ни каза, че не носи нищо и само е пушил преди пътуването което е често в днешно време. Беше чужденец, каза че учи в медицинския университет в Пловдив и по произход от Индия или Пакистан, не съм сигурна точно. Преди тунела ни спряха. Полицаите се усъмниха че е от бежанците. Поискаха му документи и той нямаше!!!!!!! Огромен проблем, дойде още една патрулка и ни прибраха е районото в Ихтиман. В него са намерили и 2 грама трева! Ужас! Мен ме пуснаха, но моят приятел още е там и чака понеделник, за да го изслуша съдията. Казват че шофьора го отнася. Момчето даже казало и че сме такси и ни намерил във фейсбук. Нямам думи просто. Искрено се надявам и не пожелавам на никой да се случва нещо подобно. Казвали са ми също че тези хора от тези страни също не спазват добра хигиена и миризмата му го потвърди. Как може такава безотговорност, без документи на път? Как може да не се къпят хората? Как може да пътуваш с друг и да носиш трева в себе си поставяйки го в опасност! Внимавайте с тези чужденци защото лоша шега може да ви изиграе, специално тези от тези страни. В Пловдив е пълно с такива в Медицинския университет\". Сподели:", "date": "2019.02.25", "title": "ВНИМАВАЙТЕ: Жена преживя истински кошмар на магистрала \"Тракия\" заради чужденец"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D1%81%D0%B8%D0%BB%D0%B5%D0%BD%D0%BE-%D0%BB%D0%B8-%D0%B5-%D0%B8%D0%B7%D0%B3%D0%BE%D0%BD%D0%B5%D0%BD-%D0%B4%D0%B6%D0%B5%D1%81%D0%B8-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%B3%D1%80%D0%B0%D0%BD%D0%B4%D0%BE%D0%B2%D0%B5%D1%82%D0%B5-%D0%BE%D1%82-%D0%B3%D0%B5%D1%80%D0%B5%D0%BD%D0%B0-%D0%B8-%D0%B0%D1%80%D0%BC%D0%B8%D1%8F%D1%82%D0%B0---news822314.html", "text": "- Оценка относителна, неангажираща. Мисля, че мачът мина под знака на напрежение, излишни нерви и сериозни грешки допуснати от съдията, които според мен повлияха на резултата на срещата. А що се отнася до двубоя в спортно-технически характер, според мен и двата отбора вложиха много усилия и желание, но майсторството не беше на ниво. И двата тима подходиха от треньорски така позиции и виждания, разположение - в единия отбор ясно личеше с един дефанзивен човек и четирима в средата на терена, както и изнесения нападател, Левски пък бяха с двама дефанзивни полузащитници - Райнов и Тиам. Мисля, че и вие се убедихте, че кой знае какви сериозни създаващи настроение ходове и голови положения нямаше много в мача. - Да, да. Но ми се струваше, че при Левски е по-големият заряд. По-голямата амбиция за успех. Повече усилия вложиха. Но много единоборства, много излишни нарушения, които съдията някои ги видя пресилено, други пък въобще не ги видя. И затова остана това впечатление, че мачът мина под този девиз на присъствието на съдията като важна роля. При ЦСКА ясно е, че проблемът при тях в защитата е сериозен, откъм крайните бранители. До преди Нова година може би най-стабилната част на тима бе играта в защита, а сега въпросната се очертава един много голям проблем. Перейра, който си вкара автогола, неадекватно се чувстваше в лявата зона на отбраната. Той обикновено играеше десен бек или централен защитник, сега като ляв бранител като, че ли не прецени дистанцията, на която се намира при автогола, който си вкара. Мисля, че доста от нападателите може да му завиждат за нанесения удар (разбира се, ако е в очертанията на противниковата врата). - Аз мисля, че е смешно за такова нещо да се даде червен картон. Измъкване от задържането на защитника, просто оттласкване без всякакви опити за нанасяне на удар в глава или нещо, което да кажем - може да донесе нараняване. Той просто искаше да се отърве от опеката на Горанов там, а Иван Горанов се възползва максимално от тази ситуация да направи артистично падане. Мисля, че ситуацията не подлежи на съмнение, че нямаше червен картон, чак червен картон. Да кажем, ако е преценил някакъв умишлен жест. Аз го виждам така, че Джеси се оттласка от Горанов, за да излезе от тази схватка, нито води до нарушение сериозно, при което може да последва нараняване, контузия. Подобна ситуация се случва във всеки мач, редица пъти - да си излезеш от опеката на противников играч, който по някакъв начин ти пречи на движението. А и щом си го дал това даже за червен картон, в следващия момент, мигове след това се извършва не чак толкова близко, но все пак подобно нарушение на Паулиньо спрямо Турицов. Сега аз не вярвам да е бил кой знае колко силен натискът на Паулиньо, а и играчът на ЦСКА падна като дърво, там Турицов ли е, какъв е. - Ами не, ситуациите са сходни донякъде, но всъщност и в двата случая ЦСКА стана потърпевш. Но като миг преди това си дал даже червен картон за някакъв опит за нарушение с тяло, с ръце, а в следващия момент ти не го отсъждаш не е еднакъв критерия. Но аз не се опитвам да се придържам към някой от тези отбори, някаква пристрастност да проявявам, но не беше еднакъв критерият. А това, че допуснаха такъв елементарен гол, това са си виновни ЦСКА. - Въпросът и вие сега ми го задавате, но това питане ми го задаваха и есента ваши колеги, а и в процеса на подготовката и това беше на базата на състава, който го имаха от есента. Че са налице достатъчно кадърни хора и футболисти в ЦСКА, за да не правят някакви генерални селекции. Но без обаче да преценя и аз, а и това, което стана при тях. В процеса на тази зимна подготовка - важни, решаващи футболисти се разделиха с тях, а не взеха нищо. Така, че моето мнение ако е било тогава, че могло е с този състав да изкарат сезона и то не лошо, защото имаха и здрава защита, и силно нападение. Сега този въпрос е актуален, стои много сериозно, че те всъщност решаващи, важни хора отсъстват от отбора. Които играеха роля и би трябвало да се търси тяхната така замяна. Така, че ЦСКА от това, което виждам, техен проблем си е, но мисля, че е наложителна. Доколко могат вече да правят селекция е друг въпрос... - По-пряко, по-непосредствено е Купата. Защото в един мач, който според мен, в тази ситуация се явява мачът на годината за ЦСКА. Да тук има и някакви условности, може да говорим и за състоянието на Лудогорец. Тази разлика от 5 точки дали може да се скъси? Въпросът е както и сам казахте, кое е по-реално. Аз мисля, че в надпреварата за Купата отпаднаха някои от основните кандидати, или конкуренти, или желаещи да спечелят трофея, въпреки че останаха отбори със сериозни претенции. Но в този двубой с Лудогорец в 1/4-финалите на състезанието, и двата тима не са в кой знае колко добро моментно състояние, според мен ЦСКА ще вложат много усилия в този мач и ако успеят да преодолеят \"орлите\", съвсем реално е Купата да се превърне в първа цел за \"червените\". - Добри думи, може би, по отношение на организацията на клуба. На някакъв стил на работа, който се изгражда. Нещо, което аз мисля, че Левски бе нужно това да го направи. А оттук да правим веднага генерални изводи и да кажем, че всичко е наред и вървят по вълната на успеха, след като са спечелили мач срещу ЦСКА, мисля, че е рано да се направи като извод. Ще видим в следващите срещи какво ще е състоянието на тима. Но както виждам Гошо Дерменджиев следва своя принцип и своите разбирания във футбола. По начина, по разположението на футболистите на терена, по самите изпълнители, а и той няма кой знае какъв кадрови ресурс да прави някакви други корекции. Така че може да се каже, че са стъпили на земята и оттук-нататък трябва бавно и търпеливо да градят нещо по-добро. - Аз мисля, че към този момент всичко зависи от състоянието на Лудогорец. Така ако продължат, както в първите 3 кръга на пролетния дял, естествено, че апетитите и на Левски, и на ЦСКА ще се изострят. Независимо, че и те не са я вързали в игрови план говоря, в резултати, които постигат. Но все пак 5 точки не са малко, още не е завършила първата фаза на първенството, след това разбира се има и допълнителни мачове. 5-те точки в този момент ако не са така семафор с тази червената светлина за Лудогорец, тогава могат да разчитат и Левски, и ЦСКА по-реално да помислят и за титлата. Сподели:", "date": "2019.02.25", "title": "САМО В ПИК: Пресилено ли е изгонен Джеси, какво се случва с грандовете от \"Герена\" и \"Армията\" - Георги Василев-Генерала каза тежката си дума"}
{"url": "https://pik.bg/%D0%B2%D0%BB%D0%B0%D0%B4%D0%B8%D1%81%D0%BB%D0%B0%D0%B2-%D0%B3%D0%BE%D1%80%D0%B0%D0%BD%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BD%D0%B0%D0%BF%D1%80%D0%B5%D0%B4%D1%8A%D0%BA%D0%B0-%D0%BF%D0%BE-%D0%BC%D0%B5%D1%80%D0%BA%D0%B8%D1%82%D0%B5-%D0%B2-%D0%BF%D0%BB%D0%B0%D0%BD%D0%B0-%D0%B7%D0%B0-%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%B7%D0%B0-%D0%BF%D1%80%D0%B8%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3-news822437.html", "text": "Министърът на финансите Владислав Горанов обсъди на работна среща с посланиците на страните от еврозоната и Дания напредъка по мерките в плана за действие за приемането на България във ВКМ-ІІ И Банковия съюз, както и икономическото развитие на страната ни, съобщиха от пресцентъра на министерството. В срещата участваха също и управителят на Българската народна банка Димитър Радев, заместник-председателят на Комисията за финансов надзор Бойко Атанасов и заместник-министърът на финансите Маринела Петрова, която презентира изпълнението на мерките от Плана. Финансовият министър посочи, че България е поела ангажимент до средата на тази година да бъдат насочени допълнителни усилия за засилване на рамката на надзора в банковия и небанковия финансов сектор, за подобряване на макропруденциалната рамка и тази на несъстоятелността и за засилване на мерките за борба с изпирането на пари и модернизиране на управлението на държавните предприятия. По думите му с изпълнението на тези ангажименти правителството цели да покаже на европейските си партньори, че достигането на България до този етап от европейската си интеграция не е случайно, а е резултат от упорити и целенасочени усилия. Министър Горанов увери участниците в срещата, че българското правителство ще продължи да работи за финансовата и макроикономическата стабилност на страната и ще следва мисията си за поддържане на устойчиви и прозрачни публични финанси, и за създаване на условия за икономически растеж. В последвалата дискусия дипломатите от еврозоната и Дания изразиха наблюденията си от протичащия процес и споделиха мнения относно представения напредък. Сподели:", "date": "2019.02.25", "title": "Владислав Горанов представи напредъка по мерките в плана за действие за приемането на България във ВКМ-ІІ и банковия съюз"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%B0%D1%82%D0%B0-%D0%B1%D0%B0%D0%BD%D0%B4%D0%B0-%D0%BD%D0%B0-%D0%B3%D0%BE%D0%BB%D1%8C%D0%BE%D0%B2%D1%86%D0%B8%D1%82%D0%B5-%D0%BE%D1%82-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%BE%D1%82%D1%80%D1%8F%D0%B7%D0%B0%D0%BB%D0%B0-%D1%83%D1%85%D0%BE%D1%82%D0%BE-%D0%BD%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BC%D0%B0%D1%8F--news821635.html", "text": "Циганитът убиец Алекс Анков-Гучи от свирепия цигански клан Гольовците в Кюстендил, който наръга смъртоносно с нож 35-годишния Валери Дъбов пред местна дискотека, е бил част от наказателна бригада на циганския престъпен бос Славчо Игов. Това стана ясно при разпита на 19-годишния килър в съдебната зала в града на черешите. Убийството на Валери пък извади на улицата стотици кюстендилци, които поискаха Гольовците да бъдат изселени от града. Въпреки крехката си възраст убиецът Гучи имал доста обемисто досие, пише столичен седмичник. Срещу него се водят шест досъдебни производства за побои и кражби. Според криминалистите, Анков бил част от ударната бригада на Славо Игов, който се пада вуйчо на младия убиец. \"Циганският клан вилнее безнаказано от години. В последно време има нова вълна на циганската престъпност в Кюстендил. Става въпрос за десетина млади момчета, които тренират бокс и бойни изкуства и продават уменията си на братята Славчо и Стоян, които са тартори на Гольовците. Наказателната бригада продава наркотици, рекетира други цигани и изнася проститутки за чужбина\", твърди криминалист от Кюстендил. Според ченгетата, Гольовците тормозели и воювали с други два цигански клана - Ропотамци и Кондовци, като конфликтът им е за бизнеса с жива плът и набезите над черешовите масиви в околията. Паметливи кюстендилци си припомнят, че дори покойният Георги Илиев е имал проблеми. В средата на 90-те цял отбор мутри на Главния се изсипва в циганския квартал \"Изток\" и потрошили от бой циганския клан. След това двете страни сключили споразумение за местните избори. Илиев броил на Игови 100 000 долара, за да купят гласовете на махалата и те да гласуват за кандидата на СДС за кмет. Те взели парите, но хързулнали Илиев, като подкрепили кандидата на БСП. Главния изпаднал в ярост, а Игови духнали във Франция. От агресията на Гольовците е патило и семейството на Мая Манолова. Макар в Кюстендил отдавна да се говори, че те са нейни хора, нейната дъщеря Ралица едва не загуби живота си заради членове на клана. На 7 март 2009 г. Ралица посещава местно чалга заведение, когато между нейната компания и тази на Гольовците избухва свада. Става масов бой, а един от циганите - Ангел Димитров, мята чаша от уиски, която се чупи в стена, а отхвърчали стъкла, които се забили в лицето на Ралица и почти отрязали дясното й ухо. Сподели:", "date": "2019.02.25", "title": "РАЗКРИТИЕ: Страховитата банда на Гольовците от Кюстендил отрязала ухото на дъщерята на Мая Манолова"}
{"url": "https://pik.bg/%D1%81%D0%B0%D1%89-%D0%B2%D1%8A%D0%B2%D0%B5%D0%B4%D0%BE%D1%85%D0%B0-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%81%D0%BA%D0%B8-%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D0%B8-news822438.html", "text": "ТАСС, цитирана от \"Фокус\". В понеделник САЩ въведоха нови санкции срещу Венецуела и вкараха в черния си списък четирима граждани на южноамериканската страна, разбираме от публикван документ на Министерството на финансите на САЩ, предава Ограничения са въведени срещи четирима губернатори на венецуелски щати, включително срещу бившия вицепрезидент (2008-2010 гг.) и министър на отбраната на страната (2009-2010 гг.) Рамон Карисалес, който в момента оглавява щат Апуре. Другите лица в списъка са бившият министър на отбраната (2004-2005) и действащ губернатор на Варгас Хорхе Карнейро, както и губернаторите на Карабобо и Сулия Рафаел Лакава и Омар Прието. Попадането в санкционния списък означава замразяване на активите в САЩ и забрана за американските граждани да правят бизнес с тези физически лица. Сподели:", "date": "2019.02.25", "title": "САЩ въведоха санкции срещу четирима венецуелски губернатори"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B1%D0%B8%D0%B2%D1%88-%D0%BA%D0%BC%D0%B5%D1%82-%D0%BD%D0%B0-%D1%88%D0%B5%D1%81%D1%82-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-news822436.html", "text": "\"Невинен съм, винаги съм го казвал и ще го повторя пред съда при обжалването. Със сигурност ще обжалваме, щом получим мотивите на присъдата\", заяви Алемано. Бившият десен кмет на Рим Джани Алемано (2008-2013 г.) бе осъден днес на шест години затвор за корупция в рамките на скандала \"Мафия Капитале\" за внедряването на мафията в управата на италианската столица, предаде Франс прес. Скандалът \"Мафия Капитале\" избухна през 2015 г. Разследването разкри в римската община мрежа от 46 души - престъпници, предприемачи и политици. Мрежата бе ръководена от бившия крайнодесен активист Масимо Карминати, който вече е бил осъждан за принадлежност към престъпна групировка в Рим през 80-те години. Според прокуратурата негова дясна ръка е бил Салваторе Буци, шеф на работещо за римската община кооперативно дружество. През септември 2018 г. двамата бяха осъдени - на 14 и половина години затвор за Карминати и 18 години и 4 месеца за Буци. Алемано е заподозрян, че е взел 125 000 евро от Буци - 75 000 за предизборни срещи, 40 000 за фондацията му \"Нова Италия\" и 10 000, получени в брой от посредник. Бившият кмет на Рим е обвинен, че в замяна е улеснил назначаването на близък до Буци човек в ръководството на общинска фирма и е деблокирал плащането на парични суми от друга общинска фирма за кооперативното дружество на Буци. Сподели:", "date": "2019.02.25", "title": "Осъдиха бивш кмет на шест години затвор за корупция"}
{"url": "https://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-13-%D0%B3%D0%BE%D0%B4%D0%B8%D1%88%D0%B5%D0%BD-%D0%B2-%D1%81%D0%B5%D0%BB%D0%BE-%D0%B3%D0%B8%D0%B3%D0%B5%D0%BD-%D0%B8%D0%BC%D0%B0-%D0%B1%D0%BE%D0%BC%D0%B1%D0%B0-%D0%B8%D1%81%D0%BA%D0%B0%D0%BC-1-%D0%BC%D0%B8%D0%BB%D0%B8%D0%BE%D0%BD-news822343.html", "text": "Полицията разкри хлапак от Оряхово, подал злоумишлено анонимно обаждане за бомба. В полицията в Никопол на 23 февруари в 11.20 часа чрез телефон 112 е получен анонимен сигнал от младежки глас: \"В село Гиген има бомба, искам 1 милион\". Обаждането е локализирано от Оряхово. Деянието съставлява престъпление по Наказателния кодекс. След бързите действия на полицаи от Гулянци и Оряхово е установен извършителят - 13-годишен от Оряхово, област Враца. От малолетния е снето писмено сведение, в което той е направил пълни самопризнания, в които е посочил, че си е направил шега. Мобилният телефон, заедно със сим картата, от който е направено обаждането, е иззет в РУ-Оряхово. По случая продължава работа полицейски инспектор. Сподели:", "date": "2019.02.25", "title": "СТРАШНА ЗАПЛАХА! 13-годишен: В село Гиген има бомба, искам 1 милион"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D1%81%D1%85%D0%B5%D0%BC%D0%B0-%D0%BD%D0%B0-%D0%BC%D0%BD%D0%B8%D0%BC%D0%B8-%D0%B1%D0%B0%D0%BD%D0%BA%D0%B5%D1%80%D0%B8-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news822439.html", "text": "Полицията и прокуратурата в Стара Загора работят по разкриването на схема на мними \"банкери\". Четирима души са задържани, потърпевшите са десетки. През септември миналата година в сайт за безплатни обяви се появява предложение за отпускане на заеми или тяхното рефинансиране, независимо от кредитната история на клиента. Условието е желаещият да остави телефона си, след което с него се свързвал \"експерт\". Следвал разговор какви заеми има човекът и указания – да преведе по сметка между 300 и 1000 лева. Срещу това мнимият \"финансов консултант\" гарантирал, че клиентът ще получи необходимия му заем. След превеждането на парите финансовият консултант изчезнал. Една от пострадалите се свързала с полицията и разбрала, че е станала жертва на измама. Последвали арести на четирима души. Пусналият обявата е от Стара Загора. Останалите трима са от София. Полицията локализира първите шестима потърпевши. Те са от Стара Загора и региона. От тях групата е взела над 6000 лева. По сметката в обявата са направени над 120 превода за повече от 50 000 лева. Работата по разплитането на случая продължава. Сподели:", "date": "2019.02.25", "title": "Разкриха схема на мними банкери в Стара Загора"}
{"url": "https://pik.bg/%D0%BA%D0%B0%D0%BA%D0%B2%D0%BE-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%BB%D1%8F%D0%B2%D0%B0-%D0%BA%D1%80%D1%8A%D0%B2%D0%BD%D0%BE%D1%82%D0%BE-%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5-%D0%BF%D0%BE-%D0%B0%D0%BB%D0%B1%D0%B0%D0%BD%D1%81%D0%BA%D0%B8-news822351.html", "text": "В косовския град Урошевац Косово беше проведен мирен протест против феномена на кръвното отмъщение, средновековен обичай, който датира от 15 век и който се съхранява до днес сред албанците в Косово, Северна Албания и части на Черна гора и Северна Македония, населени с албанци, съобщи Танюг. Организатори на този мирен протест са организацията ОРА в сътрудничество с младежите и гражданското общество на Урошевац, които посочват, че този феномен, който е разпространен на територията на Косово, започва да тревожи обществото и особено младите хора, които искат да вървят напред и да бъдат част от европейското общество. В призив на организаторите се посочва, че всички трябва да помислят за това явление, който отнема живота на млади хора и унищожава семейството,.. Кръвното отмъщение се състои в това, че конфликт, който започва с убийството на член на едно семейство, продължава с взаимни убийства. Семейството на убиеца дължи кръв на семейството на убития, а дългът се връща само с убийството на мъж, помирение или с плащане на кръвнина. Съществуват организации, които днес се борят против възраждането на този обичай, а често деца и мъже живеят в пълна изолация заради престъпление, извършено от член на тяхната фамилия. Помирение трудно се постига и се случва понякога след 20 -30 години на взаимни убийства. Заради укрепването на законите кръвното отмъщение днес се прилага по-рядко, но феноменът все още съществува в някои селски райони. Все пак и днес, и в миналото кръвното отмъщение може да се компенсира с пари, така че за кръвта на един убит човек се плащат 50 000 евро. Според някои данни, публикувани в началото на миналата година, в Косово през последните 20 години са регистрирани около 50 случаи на кръвно отмъщение, в повечето случаи в селски и планински райони, докато в Албания има около 600 такива случаи, отбелязва Танюг. Сподели:", "date": "2019.02.25", "title": "Какво представлява кръвното отмъщение по албански"}
{"url": "https://pik.bg/%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%BF%D0%B0%D0%B4%D0%BD%D0%B0-%D0%B2-%D1%88%D0%B0%D1%85%D1%82%D0%B0-%D0%BD%D0%B0-%D1%83%D0%BB%D0%B8%D1%86%D0%B0-%D0%BF%D1%80%D0%BE%D0%BB%D0%B5%D1%82%D0%B0%D1%80%D1%81%D0%BA%D0%B0-news822320.html", "text": "Работник на 57 години е пострадал при извършване на монтажна дейност на ул. \"Пролетарска\" в Шумен. Това съобщиха от ОДМВР. В дирекцията е получено съобщение, че е възникнал инцидент при извършване на монтажна дейност на ул. \"Пролетарска\" в града малко след 9,00 часа на 23 февруари. На място е изпратен екип. Установено е, че 57-годишен мъж е паднал в необезопасен отвор на 4-метрова шахта. На място веднага е пристигнал спасителен екип от РСПБЗН - Шумен. Пострадалият е изваден от шахтата с помощта на въжено-спасителна система и е бил контактен, оплаквал се от силни болки в десния крак, таза и дясната част на торса. Откаран е за преглед в МБАЛ - Шумен, където били установени фрактури (средна телесна повреда). Настанен е за лечение в болничното заведение без опасност за живота. Образувано е досъдебно производство. Сподели:", "date": "2019.02.25", "title": "Работник падна в шахта на улица \"Пролетарска\""}
{"url": "https://pik.bg/%D0%BF%D0%B5%D1%82%D1%80%D0%BE%D0%BB%D1%8A%D1%82-%D0%BF%D0%BE%D0%B5%D0%B2%D1%82%D0%B8%D0%BD%D1%8F%D0%B2%D0%B0-%D1%81-%D0%BD%D0%B0%D0%B4-25-news822386.html", "text": "Петролните фючърси се понижават с над 2,5% по време на търговията в понеделник, след като президентът на САЩ Доналд Тръмп отново обвини ОПЕК за прекалено високите цени и призова картела \"да се отпусне и да се успокои\". \"Цените на петрола стават прекалено високи. ОПЕК, моля те, отпусни се и се успокой. Светът не може да поеме ценовото увеличение - икономиката е крехка!\", написа Тръмп в Туитър. Фючърсите на петрола Брент с доставка през април се понижават с 2,65% към 65,35 долара за барел, а аналогичните фючърси на американския лек суров петрол се понижават с 2,51% към 55,85 долара за барел. По този начин петролните фючърси парират растежа през миналата седмица с между 1,3% и 3% и отстъпват от петъчните тримесечни върхове съответно от 67,72 долара и от 57,43 долара за барел. Днешното понижение на петролните цени е факт въпреки позитивното поведение на световните капиталови пазари с оглед на инвеститорския оптимизъм относно търговските преговори между Вашингтон и Пекин, след като Доналд Тръмп обяви в неделя, че ще отложи планираното за 1-ви март увеличение на митата от 10% на 25% върху вноса китайски стоки за 200 млрд. долара. Президентът на САЩ често обвинява картела за поскъпването на петрола. От началото на годината цената на черното злато скочи с около 20% с оглед на  договореното във формата \"ОПЕК +\" намаляване на производството с 1,2 млн. барел и в резултат на наложените от САЩ санкции върху петролния износ на Иран и Венецуела. В същото време обаче добивите в САЩ достигнаха рекордните 12 млн. барела на ден. Това означава, че американското производство е скочили с почти 2,5 млн. барела на ден спрямо началото на 2018-а година и с 5 млн. барела спрямо 2013-а година. По този начин Съединените щати се превърнаха в първата и за сега единствена държава, чийто добиви са достигнали прага от 12 млн. барела на ден. Сподели:", "date": "2019.02.25", "title": "Петролът поевтинява с над 2,5%"}
{"url": "https://pik.bg/%D0%BC%D0%BE%D1%89%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B8-%D1%81%D0%B8%D0%BD%D0%B8%D1%82%D0%B5-news822341.html", "text": "Асът на \"червените\" Едвин Джеси изригна срещу феновете на Левски след дербито между \"сините\" и ЦСКА. Ето какво написа футболистът на \"армейците\", който беше изгонен в сблъсъка, заради избутване на Горанов с двете ръце: \"Няма нищо по-лошо от това, битката на терена да се решава от реферите, вместо от нас футболистите. БЛАГОДАРЯ ВИ за огромната подкрепа и всички съобщения, които получих. Няма по-велика публика! ... на терена се чуваха само вашите песни! ПП: И нещо към феновете на Левски-София... майму*ските ви звуци няма да ме уб*ят, напротив аз ще се върна по-силен\", пише Джеси, цитиран от \"Топспорт\". Напрежението около дербито спечелено с 1:0 от \"сините\" е сериозно. Като е любопитно дали ще последва разследване за уточняване на евентуален скандал на расистка основа? Джеси акцентира за такъв... Налице пък е гореща дискусия относно съдийството в мача, като от лагера на \"червените\" изразяват несъгласието си с показания при временен резултат 0:0 червен картон, именно на Едвин Джеси. Едва ли \"сините\" пък ще останат доволни от въпросната словесна изява на Джеси... Любопитно е да се отбележи и, че към получаващия медицинска помощ в края на дербито Бодуров от ЦСКА полетя снежна топка, навярно изпратена от привърженик на Левски. Скандалните ситуации относно спора между \"армейците\" и \"сините\" са не малко. Сподели:", "date": "2019.02.25", "title": "Мощен скандал с \"червените\" и \"сините\""}
