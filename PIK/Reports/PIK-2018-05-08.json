{"url": "http://pik.bg/%D0%BE%D1%82%D0%B2%D0%B0%D1%80%D1%8F%D1%82-%D0%B3%D1%80%D0%BE%D0%B1%D0%B0-%D0%BD%D0%B0-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BDo%D0%B3%D0%BB%D1%83-news748720.html", "text": "През юли ще бъде отворен гробът на покойния щангист Наим Сюлейманоглу, зa да бъдат взети проби за извършване на ДНК-анализ за доказване на бащинството му на японкатa Секаи Мори. Това съобщи турската телевизия НТВ. Гробът на легендарния щангист ще бъде отворен в 10 часа на 4 юли по искане на адвокати, водещи дело за доказване на твърденията, че японката Секаи Мори е негова дъщеря. Сюлейманоглу се е запознал с майка й - японска журналистка, по време на Олимпиадата в Сеул през 1988 г. Турски медии писаха, че последната молба на починалия през ноември Наим Сюлейманоглу към брат му и други близки е била непременно да намерят първородната му дъщеря в Япония и да я включат в завещанието му. Сподели:", "date": "2018.05.08", "title": "Отварят гроба на Наим Сюлейманoглу!"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-17-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BC%D0%B0%D1%80%D0%B8%D0%BE-%D1%83%D0%B1%D0%B8%D0%BB-%D0%B4%D1%8F%D0%B4%D0%BE-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D1%80%D0%B8-news748734.html", "text": "По внесен обвинителен акт на Окръжна прокуратура – Ямбол, съдът наложи наказание от 17 години „лишаване от свобода“ спрямо Марио М. (от гр. Бургас, на 27 г.) и 15 години „лишаване от свобода“ спрямо Станислав В. (от гр. Бургас, на 24 г.). Те са подсъдими за това, че на 20.09.2016 г. в къща в село Люлин, област Ямбол, действайки в съучастие, като съизвършители, умишлено умъртвили Васил П. (дядо на Марио М.), като деянието е извършено по особено мъчителен за убития начин. На 20.09.2016 г., вечерта, подсъдимите потеглили с лек автомобил от гр. Бургас по пътя за гр. Средец, за да отидат до с. Люлин. За да не бъдат забелязани от съседи на пострадалия, двамата оставили колата встрани от асфалтовия път на около километър - километър и половина преди да стигнат до къщата му. Тъй като входната портална врата на оградения двор била заключена, двамата прескочили оградната мрежа, където имало дървен навес и влезли в двора. Входната врата на къщата също била заключена, което наложило Марио М. да почука на прозореца викайки дядо си, след което възрастният човек отворил вратата и ги посрещнал. Марио М. казал на дядо си, че няма да може да му помогне при гроздобера и поискал пари от него за да може да върне свой дълг към Станислав В. Пострадалият не отказал категорично, но казал на Марио М., че за това трябва да почака. Марио М. на висок тон продължил да настоява дядо му да му даде пари. Между тях възникнала разправия и двамата започнали взаимно да си отправят обидни думи. Тогава подсъдимите разбрали, че пострадалият няма да даде пари на Марио М. и двамата решили да действат съобразно предварителна договорка за умъртвяването на възрастния мъж. Станислав В., който стоял на едно от двете легла намиращи се в стаята внезапно станал приближил пострадалият откъм гърба и обхванал с ръце тялото му около гръдния кош, като по този начин притискал и ръцете на му към тялото, за да не може последния да се съпротивлява. Чрез завъртане на тялото извадил от равновесие  пострадалия и го съборил на пода. В този момент Марио М. се надвесил над дядо си и му нанесъл  множество удари с юмруци по лицето му и блъснал главата му  в пода на стаята. Непосредствено след това Марио М. взел едно въже дълго около един метър, сплетено на плитка с дебелина около 10 мм., което било хвърлено на пода, преметнал го през врата на пострадалия, като едновременно с това натиснал силно с коленете си гръдния кош на дядо си, а с ръце издърпвал двата края на въжето кръстосвайки го около шията му. В процеса на дърпане на въжето го местил и опъвал от различни позиции в стремежа си да го умъртви, като се местил около тялото на лежащия на земята възрастен мъж. В резултат на натиска на гръдния кош били счупени пето, шесто и седмо ребро и причинени тежки контузионни огнища на левия бял дроб на пострадалия. Той правел опити да се освободи, като извива тялото и врата си встрани, но не успял. В един момент докато Марио М. опъвал двата края на въжето кръстосано на шията на пострадалия, Станислав В. пуснал тялото му и се измъкнал изпод него, след което с двете си колена също натиснал силно гръдния кош на възрастния мъж. Тези действия на двамата подсъдими  целящи умъртвяването на пострадалия  продължили няколко минути. В един момент  той издъхнал. След като той  бил умъртвен, подсъдимите започнали да търсят и открили пари в къщата. Двамата бързали да напуснат  местопроизшествието, излезли от двора от същото място откъдето и влезли и отишли до автомобила, след което потеглили за гр. Бургас по същия път по който дошли през Средец. През целия път от с. Люлин до гр. Бургас двамата уточнявали защитни версии в случай че бъдат разпитвани за убийството от полицията. Около 22.00ч. подсъдимите отишли в апартамент. Там се преоблекли като свалили от себе си всички дрехи, прибрали ги в два полиетиленови чувала за смет, измили ръцете си. В един от посочените чували Марио М. изхвърлил и плетеното въже. Качили чувалите в автомобила и ги разнесли в бургаския ж.к. „Славейков“, като поотделно ги изхвърлили в контейнери за смет. Наказанието трябва да бъде изтърпяно при първоначален „строг“ режим в затвор. Присъдата на Окръжен съд – Ямбол може да бъде обжалвана  пред Апелативен съд – Бургас. Сподели:", "date": "2018.05.08", "title": "ПРИСЪДА! 17 години затвор за Марио, убил дядо си заради пари "}
{"url": "http://pik.bg/%D0%B8%D1%80%D0%B8%D0%BD%D0%B0-%D1%82%D0%B5%D0%BD%D1%87%D0%B5%D0%B2%D0%B0-%D0%BC%D0%B5%D0%B4%D0%B8%D1%82%D0%B8%D1%80%D0%B0-%D1%81-%D0%BB%D0%B8%D1%87%D0%B5%D0%BD-%D0%B1%D1%83%D0%B4%D0%B0-news748719.html", "text": "ака преди дни Ирина си домъкнала каменна статуя на Буда. Сложила я в градината в двора на къщата си и с наближаването на хубавите дни смятала да използва този кът за уединения и медитация. Така смятала да свърже телесното с духовното начало в живота си и да постигне мир и баланс, писа седмичник. \"Работата в градината ми е здрава, но и има своята терапевтична насоченост\", издава на приятели Ирина. Половинката на продуцента Иван Христов, Ирина Тенчева, се е запалила по източната философия. Макар да следва православните канони бившата телевизионна водеща не отрича и други духовни практики. Т Сподели:", "date": "2018.05.08", "title": "Ирина Тенчева медитира с личен Буда"}
{"url": "http://pik.bg/%D1%82%D0%B5%D0%B6%D0%BA%D0%BE%D0%B1%D0%BE%D0%BB%D0%BD%D0%B0%D1%82%D0%B0-%D1%82%D0%B5%D0%BE%D0%B4%D0%BE%D1%80%D0%B0-%D0%BC%D0%B0%D0%B4%D0%B6%D0%B0%D1%80%D0%BE%D0%B2%D0%B0-%D0%BE%D1%82%D0%BF%D1%8A%D1%82%D1%83%D0%B2%D0%B0-%D0%BE%D1%82-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B7%D0%B0-%D1%81%D0%BE%D1%84%D0%B8%D1%8F-%D0%B2-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%BE%D0%B1%D0%BE%D1%80%D1%83%D0%B4%D0%B2%D0%B0%D0%BD%D0%B0-%D0%BB%D0%B8%D0%BD%D0%B5%D0%B9%D0%BA-news748782.html", "text": "Българката Теодора Маджарова, която се намира в тежко здравословно състояние, отпътува тази вечер от Истанбул за София в специално оборудвана за целта линейка. Това съобщиха от Министерство на външните работи (МВнР). Тя пристигна на летището в турския град с редовен полет от Сау Паулу, където бе посрещната от представители на генералното ни консулство в Истанбул. Състоянието й е стабилно, което позволява пътуването до София да се осъществи, поясниха от лекарския екип, който пътува с нея. В момента представители на генералното ни консулство в Одрин са на ГКПП Капитан Андреево - Капъкуле, където граничните власти на двете държави я очакват. За осигуряване на най-бързото транспортиране на Теодора Маджарова до София е създаден санитарен коридор. Сподели:", "date": "2018.05.08", "title": "Тежкоболната Теодора Маджарова отпътува от Истанбул за София в специално оборудвана линейка"}
{"url": "http://pik.bg/%D1%87%D0%B5%D0%BB%D0%B5%D0%BD-%D0%BE%D0%BF%D0%B8%D1%82-%D0%B2-%D1%87%D0%B5%D1%85%D0%B8%D1%8F-%D1%85%D0%BE%D1%80%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D1%89%D0%B5-%D0%BF%D0%BE%D0%BB%D0%B7%D0%B2%D0%B0%D1%82-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D0%B0%D1%81%D0%B8%D1%81%D1%82%D0%B5%D0%BD%D1%82-news748717.html", "text": "Чешките инвалиди ще могат да се възползват от услугите на специално обучени сексуални асистенти. Това съобщи Луция Шидова, директор на организацията „Удоволствие без риск“ на пресконференция в Прага. Услугата струва 1200 крони на час (около 45 евро). В момента в Чехия има 5 такива регистрирани асистенти. Според Шидова е извършен прецизен подбор и асистентите имат богат опит в сферата. Всеки сексуален асистент, който е преминал обучение, подписва етичен кодекс. Досега в Чехия е имало само интимни асистенти, които не са влизали във физическо съприкосновение с клиентите си. Хората с увреждания се учат с помощта на асистентите да обсъждат сексуалните си потребности и отношения, да използват аксесоари и да изграждат връзки. Асистентите също така помагат за изграждане на навици в интимния живот, информират хората за контрацептивни средства и консултират близките. Сподели:", "date": "2018.05.08", "title": "ЧЕЛЕН ОПИТ! В Чехия хора с увреждания ще ползват сексуален асистент"}
{"url": "http://pik.bg/%D0%B2%D0%B5%D1%80%D0%BE%D0%BD%D0%B8%D0%BA%D0%B0-%D1%81%D1%82%D0%B5%D1%84%D0%B0%D0%BD%D0%BE%D0%B2%D0%B0-%D0%B4%D0%B5%D1%84%D0%B8%D0%BB%D0%B8%D1%80%D0%B0-%D0%BD%D0%B0-%D0%B0%D0%B7%D0%B8%D0%B0%D1%82%D1%81%D0%BA%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BD%D0%B0-%D0%BC%D0%BE%D0%B4%D0%B0%D1%82%D0%B0-news748732.html", "text": "\"Мис Свят-България\" Вероника Стефанова отлетя за Казахстан, където ще се включи в най-голямата Седмица на модата в Азия. Чаровната блондинка ще има няколко дни за подготовка на терен, като голямото откриване на събитието ще се проведе на 23 май. За Стефанова това не е първото участие в дефиле от подобен ранг. Досега тя е взела участие в две Седмици на модата в Милано. \"Цялото преживяване беше разкошно, а благодарение на участието си, получих куп други предложения и комплименти от специалистите в Милано. Много съм щастлива\", коментира моделът пред \"Монитор\". Встрани от професионалните си ангажименти на подиума, наскоро Вероника дебютира и като актриса за уеб-сериал, чието работно заглавие е \"Онези\". Красавицата продължава да движи и благотворителната си инициатива - да помага на момичета с хранителни разстройства като анорексия и булимия, която я превърна в любимка на председателката на \"Мис Свят\" Джулия Морли. Съвсем скоро се очаква двете да задвижат и общ проект, който ще позиционира международен лечебен център за хора с такива заболявания у нас. Сподели:", "date": "2018.05.08", "title": "Вероника Стефанова дефилира на азиатската Седмица на модата"}
{"url": "http://pik.bg/%D0%BF%D1%80%D0%B5%D0%B7-2019-%D0%B3-%D1%81%D1%82%D0%B0%D1%80%D1%82%D0%B8%D1%80%D0%B0%D1%82-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B8%D1%82%D0%B5-%D0%B7%D0%B0-%D0%B8%D0%B7%D0%B1%D0%BE%D1%80-%D0%BD%D0%B0-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB-%D0%BD%D0%B0-%D0%BE%D0%B1%D1%85%D0%BE%D0%B4%D0%B0-%D0%BD%D0%B0-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news748718.html", "text": "В резултат от съвместната активна работа с областния управител на Кърджали и Агенция „Пътна инфраструктура“ през последните месеци е издадено разрешение за строеж на участък от околовръстния път на Кърджали. Това обяви в Кърджали днес министърът на регионалното развитие и благоустройството Николай Нанков. След посещение в Ардино, министърът участва в пресконференция заедно с председателя на Народното събрание Цвета Караянчева, областния управител на Кърджали Никола Чанев и председателя на УС на Агенция „Пътна инфраструктура“ инж. Дончо Атанасов. Регионалният министър информира, че разрешението касае част от пътя, за която е проведена процедура по ОВОС, има одобрен парцеларен план и са проведени процедурите по отчуждаване на засегнатите от трасето имоти. Строителното разрешение за нас беше много важно. Възползвахме се от законовата възможност да избегнем провеждането на нов ОВОС, част от който са тежки съгласувателни процедури. С него оставихме в сила действащия понастоящем ОВОС и спестихме 3-4 години от изпълнението на проекта, подчерта той. За останалата част от околовръстния път на областния град продължават проектирането и отчуждаването на терени. Затова министърът призова областната администрация и местната власт да съдействат за бързото приключване на отчуждителните процедури. Проектът ще бъде включен като приоритетен в бюджетната програма на Агенция „Пътна инфраструктура“ за 2019 г., каза още Николай Нанков. Той ще бъде възложен на два етапа на инженеринг – допроектиране и реално строителство, като процедурата може да започне през 2019 г. Вторият етап включва изграждането на две тежки мостови съоръжения, чрез които транзитният трафик ще бъде изведен от града. Министърът посочи, че целта е процедурата за инженеринг да започне в началото на 2019 г., като строителството може да започне в средата на годината, а строително-монтажните работи се очаква да приключат до три – три и половина година след това. Регионалният министър коментира още, че до есента ще бъде напълно рехабилитиран третокласният път Ардино - Кърджали. Още от миналата година предприехме действия според ангажимента ни пред местната общественост, допълни той.  Говорим за пълна рехабилитация, подчерта Николай Нанков и обърна внимание, че от средата на следващата година, с внедряването на тол системата, практиката с кърпежите ще спре. Министърът подчерта, че ежегодно в пътния сектор само за рехабилитация и поддръжка на пътища са необходими 800 млн. лв., поради което е необходимо да се създаде устойчивост в него във финансов аспект. Това ще стане чрез тол системата, с внедряването на която ще въведе и по-справедливия модел за плащане, а повишените приходи ще позволят и по-бързото изграждане на нови пътища. При посещението си в Кърджали регионалният министър обяви, че днес е издадено и разрешение за строеж за пътя Момчилград – Крумовград, който ще се рехабилитира със средства по Програма Интеррег V-A Гърция – България. За рехабилитацията на още 6 км от трасето ще бъде осигурено национално финансиране. На въпрос за започналите днес ремонтни дейности на АМ „Тракия“ в участъка от Пловдив до Чирпан Николай Нанков посочи, че срокът за завършването им е 20 юни, за да не се възпрепятства движението през активния туристически сезон. Търсим баланса между археологията, екологията и скоростното строителство. Няма да позволим разрушаване на археология за сметка на магистрала. Строителството в близост до археологическия комплекс е спряно и такова не е извършвано в рамките на разкопките, коментира министър Нанков по отношение на изграждането на АМ „Струма“ и разкритото при археологическите проучвания древно селище. Експертна комисия, свикана от министъра на културата Боил Банов, включва „светила“ в археологията и тя ще даде решението за консервацията и реставрацията на селището, каза още той. Министърът обясни, че има различни варианти за продължаване на проекта, сред които и възможността за пренасочване на ресурса, като например към АМ „Хемус“, скоростния път Ботевград – Видин и други. Сподели:", "date": "2018.05.08", "title": "През 2019 г. стартират процедурите за избор на изпълнител на обхода на Кърджали"}
{"url": "http://pik.bg/100-%D0%B1%D1%8A%D0%BB%D0%B3%D0%B0%D1%80%D0%B8-%D0%B8%D0%B3%D1%80%D0%B0%D1%8F%D1%82-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D0%BD%D0%B0%D1%80%D0%BA%D0%BE%D1%82%D1%80%D0%B0%D1%84%D0%B8%D0%BA-news748774.html", "text": "100 българи са част от ниските нива на световния наркотрафик. Това съобщиха за Нова телевизия източници от службите. Двама от тях бяха задържани в Перу с рекордното количество от 380 килограма кокаин. Ролята им, според разследващите, била само логистична. 80 кг кокаин в хладилен камион. Двама българи и двама перуанци в ареста. \"Нямаме официална информация. Истината е, че понякога самоте граждани българи, които са арестувани, не желаят да бъдат информирани българските власти\", заяви външният министър Екатерина Захариева. 41-годишният Асен Чехларов и 39-годишният Георги Николов имат криминални регистрации у нас. Излитат с крайна дестинация Перу от Летище София преди няколко дни. \"Да, безспорно в много от каналите участват българи, но предимно в сферата на логистиката\", каза Стефан Бакалов от отдел \"Борба с наркотрафика\" в Агенция \"Митници\". Регионът източник на кокаин е Южна Америка. \"Последните 10 години Колумбия и Перу спорят за първото място. 35-40% от кокаина се произвежда в Перу\", добави Стефан Бакалов. От Перу, Бразилия и Колумбия кокаинът се транспортира до Нигерия и Гана. Двете африкански страни са основните хъбове за трафик. Държавите в Западна Африка са най-голямото депо за разпределение. Оттам дрогата се препраща. Районите, където най-много се употребяа, са Европа, САЩ и Югоизточна Азия. Всяка година в САЩ консумират по 250 тона кокаин, а в ЕС - 200. По информация на Нова телевизия кокаинът, с който са задържани двамата българи в Перу, е трябвало да пътува за Африка. Сподели:", "date": "2018.05.08", "title": "100 българи играят в световния наркотрафик"}
{"url": "http://pik.bg/%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B2%D1%82%D0%BE%D1%80%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8%D1%8F-%D1%88%D0%B0%D1%80%D0%BB%D0%B0%D1%82%D0%B0%D0%BD%D0%B8%D0%BD-%D0%B1%D1%8A%D0%BB%D0%B3%D0%B0%D1%80%D0%BA%D0%B0%D1%82%D0%B0-%D1%80%D0%B0%D0%B4%D0%BE%D1%81%D1%82-%D0%BE%D1%87%D0%B0%D0%BA%D0%B2%D0%B0%D0%BB%D0%B0-%D1%87%D1%83%D0%B4%D0%BE-%D0%BE%D1%82-%D0%BC%D0%B5%D0%B4%D0%B8%D1%83%D0%BC%D0%B0-news748772.html", "text": "Онкоболната Теодора Маджарова, която се подложи на алтернативно лечение в Бразилия, не е единствената жена, измамена от бразилеца Жоао де Деус, предава Би Ти Ви. Радост Шабанова страда от тежка форма на паркинсон. След години опити за лечение, 57-годишната жена се отказва от конвенционалната медицина. Решава да се довери на бразилския чудотворец Жоао де Деус, по известен като Жоао Божи. „Надявах се на чудо. Просто чух за него, проучих, как стоят нещата със заминаването и неговите способности, и реших да опитам”, разказа Радост. „За всичко плащахме двойно, въпреки че синът ми беше само придружител и нямаше нужда от лечението, което тя го принуди да проведе”, обясни Радост Шабанова. Тя имала няколко срещи с медиума Жоао де Деус. Казва, че лечението не й е помогнало. На интернет страницата на Тошкина, тя се представя като първата българка – гид и медиум в духовния център на Жоао де Деус в Бразилия. От сайта става ясно още, че тя предлага услугата \"кристално легло\". Посочено е също, че сесиите се осъществяват на адрес в столичния кв. „Манастирски ливади”. Там обаче няма никого. Никой няма и на адреса на фирмата й.  Многократните опити за връзка с Татяна Тошкина, остават без резултат. От Министерството на туризма коментираха, че както Тошкина, така и фирмата й не са регистрирани в поддържаните от тях регистри и нямат право да извършват организирани пътувания. Въпреки това, тя е планирала посещения на групи в Бразилия до края на 2019 година. От здравното министерство започват проверка. Заминава за Бразилия заедно със сина си за три седмици в началото на февруари. С тях пътуват още няколко болни. Организатор на пътуването е Татяна Тошкина, която по думите на Радост първоначално поискала по 2500 долара на човек, но накрая сумата за лечението набъбнала до 15 000 лева. Сподели:", "date": "2018.05.08", "title": "ПРОГОВОРИ ВТОРА ЖЕРТВА НА БРАЗИЛСКИЯ ШАРЛАТАНИН! Българката Радост очаквала чудо от медиума Жоао, но ето какво получила (СНИМКИ)"}
{"url": "http://pik.bg/%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D0%BD%D0%B8-%D1%86%D0%B0%D0%BA%D0%B0-%D1%84%D0%B5%D0%B9%D1%81%D0%B1%D1%83%D0%BA-%D0%B2%D1%8A%D0%B2%D0%B5%D0%B6%D0%B4%D0%B0-%D0%BF%D0%BB%D0%B0%D1%82%D0%B5%D0%BD%D0%B0-%D0%B2%D0%B5%D1%80%D1%81%D0%B8%D1%8F-news748705.html", "text": "Фейсбук прави маркетингово проучване, според резултатите от което ще реши дали да пусне версия за платен абонамент без реклами. Трябва да е установи дали такъв ход ще привлече повече хора да се включат в социалната мрежа, съобщава агенция „Блумбърг”, цитирана от БГНЕС. Компанията е проучвала подобна опция и в миналото, но я е загърбила. Плановете не са твърди и може и да не бъдат развити, казват източници, пожелали анонимност. Вътрешните проучвания на през изминалите години сочат, че потребителите няма да възприемат опцията за абонамент, тъй като от Facebook са обявили, че услугата винаги ще бъде безплатна. От Фейсбук отказват официален коментар по темата. Компанията генерира почти всичките си 41 млрд. долара приходи за миналата година именно от продажбата на реклами. Фейсбук е изправена пред криза на общественото доверие след изтичането на данни за милиони потребители към политическата консултантска фирма „Кеймбридж Аналитика”, работила за президентската кампания на Доналд Тръмп през 2016 г. Базираната в Калифорния компания „Менло Парк” извършва широко преразглеждане на бизнеса, за да намери начини за затваряне на потенциалните дупки в сигурността на Фейсбук. Ръководителите също са изправени пред трудни въпроси от страна на служителите, като например дали Фейсбук въобще трябва да предлага политическа реклама. Главният оперативен директор Шерил Сандберг каза пред Блумбърг Нюз миналия месец, че социалната мрежа трябва да продължи да приема политически реклами за насърчаване на свободното изразяване. Сподели:", "date": "2018.05.08", "title": "ЗУКЪРБЪРГ НИ ЦАКА! Фейсбук въвежда платена версия"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5-%D0%BE%D1%82-%D0%B3%D1%80%D1%8A%D1%86%D0%BA%D0%B0-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D0%BF%D1%8A%D1%82%D1%8F-%D0%B4%D0%BE-%D0%B1%D1%8A%D0%B4%D0%B5%D1%89%D0%B8%D1%8F-%D0%B3%D0%BA%D0%BF%D0%BF-%D1%80%D1%83%D0%B4%D0%BE%D0%B7%D0%B5%D0%BC-news748693.html", "text": "Започва изграждане на пътя от гръцка страна до . Това съобщи след работна среща с гръцките партньори, състояла се на мястото на пункта. През тази седмица гръцката пътна агенция ще подпише договор с избрания изпълнител на . През май ще бъде обявена и обществената поръчка от българска страна за изграждането на ГКПП, уточни Славов. Той прогнозира, че с тези темпове на да бъдат На работната среща на границата са участвали представители на гръцката пътна агенция, на управляващия орган по европейската програма, с която се съфинансира пътят до Димарио, български партньори от Гранична полиция, областният управител на Смолян Недялко Славов, представители на местната власт. От гръцка страна вече се работи по , на трасето е разположена строителна техника, уточниха участници в срещата. Гръцките представители са заявили, че през тази седмица предстои подписването на самия договор с изпълнителя - втората по големина пътно строителна фирма в южната ни съседка. Срокът на договора за изпълнение е 24 месеца. бъдещия ГКПП Рудозем областният управител на Смолян Недялко Славов 9,5-километровото трасе от границата до Димарио изпълнение на проектите е напълно реалистично до края на 2019 г. завършени пътят и ГКПП - Рудозем - Ксанти. подготовката на пътя от границата до Димарио Сподели:", "date": "2018.05.08", "title": "Започва изграждане от гръцка страна на пътя до бъдещия ГКПП Рудозем"}
{"url": "http://pik.bg/%D0%B4%D0%B8%D0%B5%D1%82%D0%B8%D1%82%D0%B5-%D1%81%D0%B0-%D0%BD%D0%B5%D0%B5%D1%84%D0%B5%D0%BA%D1%82%D0%B8%D0%B2%D0%BD%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8%D0%BC-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8%D1%82%D0%B5-%D1%81%D0%B8-%D0%BD%D0%B0%D0%B2%D0%B8%D1%86%D0%B8-news748687.html", "text": "Всяка една диета е неефективна. Когато силно ограничим калорийния прием тялото ни се стресира, метаболизмът се забавя и тялото се адаптира. В момента, в който обаче възстановим обичайния си начин на хранене, то се презапасява. Това отбеляза пред България он еър експертът по здравословно хранене Яна Данаилова. Тя подчерта, че ако искаме да редуцираме теглото си трайно и здравословно трябва да променим изцяло хранителните си навици и да увеличим двигателната си активност. Във връзка с това колко полезни са салатите, нутриционистът коментира, че много зависи какви продукти слагаме в тях, като не е изключено една салата да бъде истинска калорийна бомба. \"Много често в заведенията се предлагат зеленчуци, гарнирани с пилешко или риба. Протеин със зеленолистно е прекрасна комбинация. Не е добре обаче да комбинираме различни видове протеини като месо и сирене например\", обясни Яна. Нутриционистът съветва още зеленчуците да не се съхраняват в найлонови плокове и сподели, че лично тя използва за целта стъклени буркани. Сподели:", "date": "2018.05.08", "title": "Диетите са неефективни! Трябва да променим хранителните си навици"}
{"url": "http://pik.bg/%D0%BA%D0%B0%D1%82%D0%BE-%D0%BC%D1%83%D1%85%D0%B8-%D0%BD%D0%B0-%D0%BC%D0%B5%D0%B4-%D0%B4%D0%B5%D0%B1%D0%B5%D0%BB%D0%B0%D1%86%D0%B8-%D1%81-%D1%82%D1%83%D0%BC%D0%B1%D0%B0%D1%86%D0%B8-%D0%BD%D0%B0%D0%BA%D0%B0%D1%86%D0%B0%D1%85%D0%B0-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-news748690.html", "text": "Откакто стана ясно, че Венета Райкова се развежда, десетки ухажори се опитват да привлекат вниманието й. Част от тях й правят комплименти, други я засипват с мили жестове, букети и прочие. Немалка част от тях обаче се опитват да й привлекат интереса с горещи снимки на \"атлетичните\" си фигури. Съдейки по реакциите на водещата, тя не само не е впечатлена, а е направо отвратена, пише ежедневник. Райкова признава, че много мъже й пращат голи снимки, с които се опитват да я впечатлят. \"Един съвет за тези, които разчитат като основен коз на голото си тяло - първо можеше да потренирате\", написа Венета. Сподели:", "date": "2018.05.08", "title": "КАТО МУХИ НА МЕД! Дебелаци с тумбаци накацаха Венета Райкова"}
{"url": "http://pik.bg/%D1%86%D1%8F%D0%BB-%D0%B1%D0%BB%D0%BE%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%BE%D0%BF%D0%B8%D1%89%D1%8F-%D0%BE%D1%82-%D1%81%D0%B0%D0%BD%D0%B8%D1%80%D0%B0%D0%BD%D0%B5%D1%82%D0%BE-news748595.html", "text": "В чудо са се видели хората, които живеят в блока на бул. „Никола Вапцаров” 133-139 в \"Кючук  Париж\". \"Бойко да е жив и здрав, че даде пари за санирането, макар че те са наши, на данъкоплатците. Но вече съжаляваме, че се хванахме на това хоро. Скоро ще стане една година, откакто започна ремонтът, а краят на тази мъка не се вижда”, излива недоволството си Ангел Пенчев. От лятото на миналата година блокът, който се намира на стотина метра от Коматевско шосе, представлява строителна площадка. Покрай тротоара, върху тревната площ между булеварда и четирите входа са струпани огромни камари строителни материали. От другата страна на блока, в тясното пространство между гаражите, се е образувало гигантско сметище, което почти стига до прозорците на апартаментите на първия етаж. Дограмата е сменена, фасадата е боядисана отвън, но скелето не е свалено, защото работата не е довършена докрай, пише \"Марица\". Блокът се санира по Националната програма за енергийна ефективност от фирма „Терра - Гарант” от Шумен, спечелила обществена поръчка на стойност 1 266 015 лева. Парите са на сто процента държавни. Собствениците на апартаментите от четирите входа са учредили сдружение на 29 април 2015 г.  Договорът с „Терра - Гарант” е подписан на 6 юни 2017 г. в община Пловдив, която ръководи и контролира изпълнението на  програмата. Според договора фирмата има 15 дни за проектиране и 100 дни за изпълнение, каквито срокове самата тя е посочила в офертата. Обитателите в блока разказват, че строителите са дошли да работят през юли. През ноември 2017 г. или най-късно до Коледа трябваше да приключат изцяло със санирането. „Не случихме на фирма. Освен че забавиха ремонта, не сме сигурни за качеството. Качихме се на покрива и какво да видим - слагат тенекия, тънка като за капачки за буркани. Нямат работници и са наели от малцинството. Някои, като слагаха топлоизолацията и дюбелите не им влизат в стената, направо ги отрязваха. Вижте каква е фасадата - крива”, описват недоволните от ремонта. Сутринта вчера на закъсалия обект нямаше технически ръководител. „Замина по работа, но иначе винаги е тук. Нали разбирате, беше зима, валеше дъжд, после дойде март със сняг. Затова санирането се забави. Не е вярно, че качеството е лошо. Хората са претенциозни. Хем им се сложи нова PVC дограма, хем пак се мръщят. Една госпожа вика: „Махайте тази дъска под прозореца и ми слагайте мозайка”. Как да я сложим, като не е включена в договора? Остана малко работа. Още няколко дни и свършваме”, брани честта на работодателя Руслан Исаев. Той е един от петимата работници, които се мъчат да докарат блока до приемателната комисия. Сподели:", "date": "2018.05.08", "title": "Цял блок в Пловдив пропищя от санирането "}
{"url": "http://pik.bg/%D0%BD%D0%B0%D0%BA%D1%8A%D0%B4%D0%B5-%D0%BE%D1%82%D0%B8%D0%B2%D0%B0-%D1%82%D0%BE%D0%B7%D0%B8-%D1%81%D0%B2%D1%8F%D1%82-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%BC%D1%8A%D0%B6%D0%B5-%D0%B3%D0%B8-%D0%B5-%D1%81%D1%82%D1%80%D0%B0%D1%85-%D0%BE%D1%82-%D1%81%D0%B5%D0%BA%D1%81%D0%B0-news748686.html", "text": "Отказът от полов живот специалистите обясняват като обратна реакция на свръх сексуализирането на съвременната култура. Тя породи страх от интимност при голям брой младежи. \"Според днешните канони всички жени трябва да имат божествено сексапилни тела, а мъжете да са в постоянна ерекция\", коментира Сузана Абси ,една от авторките на изследването. Около 15 процента от поданиците на Нейно Величество на 26-годишна възраст са останали девствени , поради страх от секса, установи проучване, публикувано от в. \"Метро\". Според изследване, проведено от лондонския \"Юнивърсити колидж\" , родените в навечерието на новото хилядолетие изчакват по-дълго, преди да се впуснат в сексуални преживявания. Изследователите проследили 16 000 души , родени в периода 1898-1990 година откакто те били 14-годишни. Когато интервюирали участниците през 2016 година, когато те били на 26, екипът установил, че 15 процента от тях били все още девствени. Твърде възможно е процентът да е и още по-висок, тъй като известен брой от участниците отказали да отговарят на въпроси, свързани с половия им живот. От получените данни става видно, че във Великобритания значително се е увеличил броят на девствените млади хора. При предишни проучвания британците, запазили своето целомъдрие до 26-годишна възраст, бяха едва 5 процента. Тези стереотипи плашат младите британци да не би да се представят под нивото на очакванията и да бъдат усмивани в социалните мрежи. Сподели:", "date": "2018.05.08", "title": "НАКЪДЕ ОТИВА ТОЗИ СВЯТ! Все повече мъже ги е страх от секса"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%B2%D0%BA%D1%81-%D0%BE%D1%81%D1%8A%D0%B4%D0%B8-%D0%BD%D0%B0-6-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B1%D1%80%D0%B5%D0%BD%D0%B4%D0%BE-%D1%82%D1%8A%D1%80%D1%81%D1%8F%D1%82-%D0%B3%D0%BE-%D0%B4%D0%B0-%D0%B2%D0%BB%D0%B5%D0%B7%D0%B5-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-news748768.html", "text": "Соченият за кокаиновият крал Евелин Банев – Брендо получи окончателна присъда от 6 години затвор, но вече десет дни никой не знае къде е той, за да бъде приведен зад решетките и присъдата да бъде изпълена. Брендо е осъден от върховния касационен съд за участие в престъпна група за пране на пари, а решението на магистратите е излязло на 26 април. Заради промените в закона, с които се забрани влезли в сила осъдителни решения да бъдат публикувани, преди осъденият да е  вкаран в затвора, решението все още не е публикувано на сайта на ВКС, пише в-к Монитор, позовавайки се на източници в съдебната система. Самият Банев е на свобода срещу „подписка“ и има наложена преди няколко години забрана да напуска страната. Това е третата му ефективна присъда в рамките на 1 г. Преди това той бе осъден от Румъния на 10 г. и половина затвор за трафик на 51 кг кокаин и в Италия - на 20 г. по т.нар. афера “Кокаинови крале”. У нас делото му продължи 12 г. Разследването започна през 2006 г. 4 години по-късно то влезе в съда. Освен Банев, подсъдими са бившата му съпруга Моника Добринова, сестра и Десислава Дишлиева, вдовица на разстреляния през май 2005 г. Константин Дишлиев, и братът на Банев - Симо Карайчев. Сподели:", "date": "2018.05.08", "title": "ОКОНЧАТЕЛНО! ВКС осъди на 6 години затвор Брендо, търсят го да влезе зад решетките"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B5quinox-%D0%B2%D0%B7%D1%80%D0%B8%D0%B2%D0%B8-%D0%BB%D0%B8%D1%81%D0%B0%D0%B1%D0%BE%D0%BD-%D1%81-bones-%D0%B2%D0%B8%D0%B4%D0%B5%D0%BE-news748789.html", "text": "Квинтетът - Жана Бергендорф, Владо Михайлов от Сленг и Георги Симеонов и американците Джони Мануел и Трей Кембъл, представящ България на Евровизия, буквално взриви многохилядната публика в Лисабон на първия полуфинал на музикалния конкурс тази вечер. Номер 10, редът под който България се представи на сцена, определено беше печеливш за страната. Петимата изпълнители от специално създадената за конкурса група – Екоинукс /Еquinox/ бяха безкомпромисни във вокален и сценичен план. Песента, с която страната ни се се бори за короната, се казва Bones, а космическото ѝ присъствия прати в нова вселена не само публиката в Лисабон, но и милионите зрители пред малкия екран. От представените тази вечер страни на финал ще отидат едва 9, приключението ще завърши за 10 от участниците.  ще отпаднат. вечер е първият полуфинал на конкурса Евровизия 2018. За да подкрепят българския участник, сънародниците ни зад граница трябва да гледат телевизията в страната, в която живеят и да следват посочените инструкции и телефонни номера, за да гласуват. Гласът им ще бъде отчетен едва след като всички изпълнения приключат. Очаквайте отварянето на линиите и гласувайте. Преди нашите изпълнители, беспорен талант, артистичност и невероятни вокални умения показаха още 9 участници от Азербайджан, Исландия, Албания, Белгия, Чехия, Литва, Израел, Беларус и Естония. Сподели:", "date": "2018.05.08", "title": "Българската \"Еquinox\" взриви Лисабон с \"Bones\" (ВИДЕО)"}
{"url": "http://pik.bg/evn-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%8A%D1%81-%D1%81%D1%8A%D0%B2%D0%B5%D1%82%D0%B8-%D0%BA%D1%8A%D0%BC-%D0%BA%D0%BB%D0%B8%D0%B5%D0%BD%D1%82%D0%B8%D1%82%D0%B5---%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8-%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D0%BE%D0%BD%D0%BD%D0%B8-%D0%B8%D0%BC%D0%BE%D1%82%D0%B8-news748684.html", "text": "В редица селища, вилни зони и курорти се ползват сезонни жилища - апартаменти, вили, летни къщи и др. В тях електроенергия се ползва за кратък период от време през годината. В някои случаи консумацията от предходен месец остава незаплатена. Това води до изключване на електрозахранването им и създава неудобства за потребителите на тези обекти при ползването през пролетта и лятото. В тази връзка EVN България съветва своите клиенти преди активния ваканционен сезон да проверят дали са налични задължения за консумирана електроенергия в имотите си и да следят срока си за плащане. За да се избегне дискомфорт, всеки клиент може да получава безплатно съобщение чрез SMS или имейл за готова фактура или пропуснат срок за плащане. Услугата е достъпна след лесна регистрация на Плащане от страната и чужбина може да се извърши чрез системата “ЕVN Онлайн плюс“ на Сподели:", "date": "2018.05.08", "title": "EVN България със съвети към клиентите - собственици на ваканционни имоти"}
{"url": "http://pik.bg/%D0%BD%D0%BE%D0%B2%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%B3%D0%BE%D1%82%D0%BE%D0%B2-%D0%B4%D0%B0-%D0%B8%D1%81%D0%BA%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D1%83%D1%81%D0%BB%D0%BE%D0%B2%D0%B8%D0%B5%D1%82%D0%BE-%D1%81%D1%82%D0%B0%D0%B2%D0%B0-%D0%B2%D1%8A%D0%BF%D1%80-news748577.html", "text": "Българският интерес не е за закупуването на осем самолета, а за политики за младите българи, лекарите, учителите. Това заяви зам.-председателят на Народното събрание и лидер на \"Воля\" Веселин Марешки на въпрос защо партията му иска България да излезе от НАТО. \"Как ще ни предпазят тези осем самолета? Какво достойнство имаме в момента? След 14-годишно членство в НАТО, армията ни е в тотална разруха\", категоричен е той и добави: \"Тръмп казва, че НАТО в този си вид не е полезна\". \"ДПС да си гледат обръчите от фирми, те са малко изтънели, да не се занимават с истинските патриоти\", призова зам.-председателят на парламента. Той коментира и поскъпването на горивата. \"В момента международната цена на горивата поскъпна. Преди години барелът беше минал 100 долара, сега е над 70 долара. Маржовете между нас и картелът си остават между 20 и 30 стотинки\", обясни Марешки. \"В България трудно някой вече би си позволил да вдига цените на горивата спекулативно. Ние искаме държавни бензиностанции, за да не се налага аз да се занимавам с горива\", разкри още пред Би Ти Ви лидерът на \"Воля\". \"Давам около четири и нещо на кабинета \"Борисов 3\". За нас ще е чудно, след като ГЕРБ са против, БСП са против, ние сме против, кой ще даде парите за тези самолети. Ще искаме оставката на военния министър, ако гласуват 5-те милиарда за нови самолети\", заключи Марешки. Сподели:", "date": "2018.05.08", "title": "НОВА ИНТРИГА! Марешки готов да иска главата на Каракачанов! Ето какво е условието, става въпрос за милиарди"}
{"url": "http://pik.bg/%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8%D0%B7%D0%B1%D1%80%D0%B0%D0%BB-%D1%81%D0%B2%D0%B0%D1%82%D0%B1%D0%B5%D0%BD%D0%B0%D1%82%D0%B0-%D1%80%D0%BE%D0%BA%D0%BB%D1%8F-%D0%B7%D0%B0-100-%D1%85%D0%B8%D0%BB-%D0%BB%D0%B8%D1%80%D0%B8-%D0%BD%D0%B0-%D0%BC%D0%B5%D0%B3%D0%B0%D0%BD-news748610.html", "text": "Принц Хари е видян да напуска дизайнерската къща \"Ralph & Russo\" в Челси миналия месец, преди да стане ясно, че годеницата му Меган Маркъл ще носи ръчно направена рокля за сватбата. На снимките, които се появиха едва сега, се вижда излизащия от сградата Хари, който е обграден от трима души охрана. По-рано стана ясно, че роклята за 100 000 лири, с която Меган ще бъде облечена на церемонията в параклиса Сейнт Джордж, ще бъде платена от кралското семейство, пише \"Слава\". Сподели:", "date": "2018.05.08", "title": "Принц Хари избрал сватбената рокля за 100 хил. лири на Меган"}
{"url": "http://pik.bg/47-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D1%83%D0%B1%D0%B8%D0%BB-%D1%82%D1%8A%D1%89%D0%B0-%D1%81%D0%B8-%D0%B8-%D0%BD%D0%B0%D0%BF%D1%80%D0%B0%D0%B2%D0%B8%D0%BB-%D0%BE%D0%BF%D0%B8%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D1%81%D0%B8-%D1%81%D1%8A%D0%BF%D1%80%D1%83%D0%B3%D0%B0-%D0%BE%D1%82%D0%B8%D0%B2%D0%B0-%D0%BD%D0%B0--news748695.html", "text": "Окръжна прокуратура – Стара Загора внесе в съда обвинителен акт спрямо  Красимир И., на 47 г., за това, че на 20.05.2017 г., в гр.Стара Загора,   умъртвил 68-годишната М. Ж. и направил опит  да умъртви  бременна жена - съпругата си - 30-годишната Г. И., като  деянието е било довършено, но не са настъпили предвидените в закона и искани от дееца  обществено-опасни последици за това престъпление  -  престъпление по чл. 116, ал.1, т.4 предложение първо и последно във вр. с чл.115 във вр с чл.18, ал.1 от Наказателния кодекс. На 20.05.17 г. в гр. Стара Загора, М. Ж. и Г. И. очаквали в жилището им да дойде обвиняемият Красимир И., който трябвало да вземе багажа си и да се изнесе заради предходни семейни конфликти. Към 10 часа, сутринта,  пострадалата М. Ж. излязла и отишла до  магазина. Тогава по телефона  обвиняемият Красимир И. се обадил на съпругата си, която била бременна, и я уведомил ,че е спал в хотел и ще дойде да  вземе багажа си. Обвиняемият и М. Ж. се засекли пред входната врата на апартамента, а Г. И. казала да влезнат, за да му даде багажа, като в това време  тя се заключила в хола. Там било и по-голямото дете на обвиняемия и пострадалата Г.И. - 11 – годишно момче. През остъклената врата на хола Г. И. видяла как майка й влиза с обвиняемия, който  още в коридора  я нападнал, като започнал да я удря. М. Ж. се развикала вика за помощ с думите: “Убиват ме!“ и започнала да се придвижва бавно по коридора към хола, за да се скрие в нейната стая. Обвиняемият Красимир И. я следвал, като й нанасял  удари с нож . В уплахата си Г. И. първоначално не забелязала , че обвиняемият държи нож в ръката, с която удря тъща си, но незабавно се обадила за помощ на тел.112, като заявила,че бият и убиват майка й. Обвиняемият  Красимир И. счупил стъклото на холната врата и пъхнал ръката си,  за да я отвори. Съпругата му видяла  ножа и разбрала, че майка й била  наранена с него. Обадила се за втори път на тел.112 и извикала на детето си да отиде в спалнята. Самата тя стояла до вратата за терасата. Детето било до врата на спалнята и  видяло случващото се. Обвиняемият Красимир И. се насочил към съпругата си  и без да каже нищо я пробол с ножа  в горната част на корема. След това й нанесъл втори удар в същата област.  Малко след това Г. И. видяла как съпруга й сам се мушнал с ножа в областта на корема, обърнал се и напуснал апартамента. Обвиняемият избягал, без да оказва помощ на пострадалите.  На място пристигнали екипи на полицията и Спешна помощ. Според извършените по делото съдебно-медицински експертизи е установено, че 68-годишната М.Ж. е починала от наранявания в гръдния кош, при които е последвала остра кръвозагуба, а на Г.И. й били причинени  две прободно-порезни наранявания в корема, довели до разстройство на здравето, поради което тя е била настанена в болнично заведение. Впоследствие обвиняемият Красимир И. е бил задържан в с. Пчеларово, обл. Кърджали, като до там се придвижил с такси и потърсил медицинска помощ. Той е с взета от съда мярка за неотклонение „задържане под стража“. За това престъпление се предвижда наказание „лишаване от свобода” от 15 до 20 години, доживотен затвор или доживотен затвор без замяна. Сподели:", "date": "2018.05.08", "title": "47-годишен мъж, убил тъща си и направил  опит за убийство на бременната си съпруга, отива на съд"}
{"url": "http://pik.bg/%D0%B2%D1%8A%D0%BB%D0%BA%D1%8A%D1%82-%D0%BA%D0%BE%D0%B7%D0%B8%D0%BD%D0%B0%D1%82%D0%B0-%D1%81%D0%B8-%D0%BD%D0%B5-%D0%BC%D0%B5%D0%BD%D0%B8-%D0%B1%D0%BB%D0%B0%D1%82%D0%B5%D1%87%D0%BA%D0%B8-%D0%BA%D1%80%D1%8A%D1%88%D0%BA%D0%B0-%D0%BD%D0%B0-%D0%B6%D0%B5%D0%BD%D0%B0-%D1%81%D0%B8-%D0%B8-%D0%BD%D0%B0-%D0%B4%D0%B8%D0%BB%D1%8F%D0%BD%D0%B0-%D1%81%D1%8A%D1%81-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0-%D0%B2-%D0%BD%D0%B0%D1%82%D1%84%D0%B8%D0%B7-news748696.html", "text": "За актьора Асен Блатечки в пълна сила важи максимата, че вълкът козината си мени, но нрава не. Звездата от \"Стъклен дом\" кръшка и на жена си, и на любовницата си. Позастаряващият идол на тийнейджърките върти страсна любов с млада студентка от НАТФИЗ. Двамата се запознали докато чакат на опашка в барчето на театралната академия. От дума на дума Блатечки й взел номера на телефона и още същата вечер й звъннал, за да се видят на четири очи, твърди столичен таблоид. Името на младото момиче не е известно. Тя често пътува с Асен в страната, когато той има халтури. Твърди се, че девойката даже репетира с Блатечки за една от бъдещите му постановки. Официалната му половинка Катерина Горанова отдавна е свикнала с похожденията му извън брачното ложе и макар че все още е прясна раната от изневярата му с Диляна Попова, която дори му роди син през септември 2014 г., Блатечки продължава да прелюбодейства. Още преди моделката да роди малкия Борил, Асен се върна при жена си. \"Катя е жената на живота ми. Никога не съм спирал да я обичам. Увлечен от страст я нараних - нещо, което навярно никога няма да си простя\", кълнеше се публично актьорът. Година и половина Диляна не искаше и да чуе за Асен и дори беше ограничила срещите на малкия Борил с татко му. Сподели:", "date": "2018.05.08", "title": "ВЪЛКЪТ КОЗИНАТА СИ НЕ МЕНИ! Блатечки кръшка на жена си и на Диляна със студентка в НАТФИЗ"}
{"url": "http://pik.bg/%D1%82%D1%80%D0%B8%D1%82%D0%B5-%D0%BC%D0%B5%D1%87%D0%B5%D1%82%D0%B0-%D1%81%D0%BF%D0%B0%D1%81%D0%B5%D0%BD%D0%B8-%D0%BA%D1%80%D0%B0%D0%B9-%D0%B4%D0%BE%D1%81%D0%BF%D0%B0%D1%82-%D0%B7%D0%B0%D0%BC%D0%B8%D0%BD%D0%B0%D0%B2%D0%B0%D1%82-%D0%B7%D0%B0-%D0%B3%D1%8A%D1%80%D1%86%D0%B8%D1%8F-news748683.html", "text": "Министерство на околната среда и водите даде разрешение трите мечета, които бяха открити изоставени от майка си в района на яз. „Доспат“ да заминат за реадаптация в гръцкия център „Арктурус“. Мечетата, които са на възраст около 3 месеца, бяха открити на 21 април край село Барутин, община Доспат. Те бяха настанени в Парка за танцуващи мечки „Белица“ след спасителна акция, проведена от РИОСВ – Смолян и фондация „Четири лапи“. Организирано беше издирване на майката, бяха поставени фотокапани, екипи на РИСОВ – Смолян обхождаха регулярно района, но майката на мечетата не беше открита. С цел осигуряване на условия за реадаптация на мечетата и последващото им връщане в природата, бяха осъществени контакти с гръцкото министерство на екологията и гръцкия центъра „Арктурус“, който има опит в реадаптацията на кафяви мечки. Днес беше потвърдено настаняването на мечетата в този център, като транспортирането ще се осъществи от фондация „Четири лапи“, които до момента полагат грижи за животните. Очаква се след провеждане на адаптацията на мечетата, те да са готови за самостоятелен живот и да стане възможно връщането им в природата. Акцията по спасяване и реадаптация на мечетата ще е първата по рода с у нас.  Тя се осъществява от МОСВ, фондация „Четири лапи“ и център „Арктурус“. Като цяло успеваемостта на повторната адаптация е трудно предвидима и строго специфична. От съществено значение е тя да започне възможно най-скоро. Предвид бързите и адекватни действия на компетентните органи, експертите се надяват тя да постигне успех. Сподели:", "date": "2018.05.08", "title": "Трите мечета, спасени край Доспат, заминават за Гърция"}
{"url": "http://pik.bg/%D0%B8-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F-%D1%89%D0%B5-%D0%BF%D0%B0%D0%B7%D0%B8-%D1%87%D0%B5%D1%80%D0%B5%D1%88%D0%B8%D1%82%D0%B5-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D1%81%D0%BA%D0%BE-news748713.html", "text": "Жандармерията ще се заеме с охраната на голяма част от черешовите масиви в Кюстендилско по време на сезона на сладките плодове. Освен това превозването на череши, повече от 10-12 кг, няма да може да се извършва без документи, посочи пред журналисти кметът на Община Кюстендил Петър Паунов, след състояла се първа работна среща между представители на полицията и общината. Работният ден в черешовите масиви ще бъде от 7.00 до 20.00 часа, а работният ден на пунктовете за изкупуване на череши ще бъде от 9.00 до 22.00 часа. В тъмната част от денонощието няма да е позволено присъствието на хора в масивите. Берачите също ще се движат само по установени маршрути със собствениците на масивите. Продукция, която е повече от 10-12 кг, без доказан произход, ще бъде разтоварвана на място, след което ще бъде конфискувана, каза още Паунов. Организирана е и охраната, като и този път ще се разчита на сили на жандармерията, отново ще се ползват и уреди за нощно виждане при охраната на черешовата продукция, съобщава БТА. Сподели:", "date": "2018.05.08", "title": "И ТАЗИ ГОДИНА! Жандармерия ще пази черешите в Кюстендилско"}
{"url": "http://pik.bg/%D1%81%D0%BF%D0%B0%D1%81%D0%B5%D0%BD%D0%B8%D0%B5-%D0%BF%D1%80%D0%B5%D0%B1%D0%BE%D1%80%D0%B5%D1%82%D0%B5-%D0%BF%D1%80%D0%BE%D0%BB%D0%B5%D1%82%D0%BD%D0%B8%D1%82%D0%B5-%D0%B0%D0%BB%D0%B5%D1%80%D0%B3%D0%B8%D0%B8-%D1%81-%D0%BA%D0%B8%D0%BC%D0%B8%D0%BE%D0%BD-news748609.html", "text": "С настъпването на пролетта започват често познатите симптоми – непрестанно кихане, сълзене и зачервяване на очите, неспираща досадна хрема, отпадналост. Ако тези състояния се наблюдават и при вас, най-вероятно страдате от сенна хрема и сезонен ринит. Интересен факт за населението на България е, че всеки трети човек страда от пролетна алергия. Хубавото е, че можете да я облекчите с помощта на природни средства. Кимионът е най-ефикасното сред тях. Той помага при общите симптоми на алергиите като сълзене на очите, честото кихане и др. Не се препоръчва единствено за бременни, а всички останали могат смело да го добавят към храната си за по-добър вкус и крепко здраве. Копривата също е популярен лек срещу алергиите. Трябва да запарите 1 с.л. от нея в 500 мл вода, а след като изстине – прецеждате. След това тази смес се изпива на три дози, като е хубаво да приемете отварата половин час преди хранене. Друга билка, която е ефикасна при алергии, е камшикът, или юнашка кръв. Използва се външно – промивате мястото с отвара от билката. Билката е изключително ефикасна и при зачервени очи от дълга работа пред компютър, както и при подути от алергична реакция клепачи. Сподели:", "date": "2018.05.08", "title": "СПАСЕНИЕ! Преборете пролетните алергии с кимион"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-2018-%D1%81%D1%82%D0%B8%D1%81%D0%BA%D0%B0%D0%BC%D0%B5-%D0%BF%D0%B0%D0%BB%D1%86%D0%B8-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news748776.html", "text": "Тази вечер е първият полуфинал на конкурса Евровизия 2018. Българските представители - група \"Екуинокс\", ще излязат на сцената под номер 10. Очакванията са големи, а напрежението расте. Най-чаканият момент - изпълнението на живо, на сцената пред хиляди в зала \"Алтис арина\" и милиони пред екраните вече дойде. В добра форма и добро настроение група \"Екуинокс\" са готови за своите три минути. Най-отговорните, най-важните, най-емоционалните. Трите минути, от които зависи: ще се развее ли българското знаме и на финала. Владо Михайлов, вокалист от група \"Equinox\", заяви пред БНТ: Проектът ни е много, много ценен, много смислен и аз лично се гордея, че такъв проект излиза от България през 2018 г. Искам да се справя с тази сцена, искам да се представим добре, да направим нещо завладяващо и запомнящо се. Друг глас от петимата изпълнители на \"Equinox\", Жана Бергендорф, заяви на свой ред: \"Аз вярвам, че можем и че ще го направим перфектно, защото всички тук сме перфекционисти. Всички искаме да покажем, че България всъщност заслужава да бъде на тази сцена и заслужаваме най-накрая да вземем първо място\". На сцената с нея и Владо ще излязат Джони Мануел, Трей Кембъл и Георги Симеонов. За изпълнителите от 10 държави приключението, наречено Евровизия, ще продължи. За други девет състезанието приключва, но емоциите остават. За да подкрепят българския участник, сънародниците ни зад граница трябва да гледат телевизията в страната, в която живеят и да следват посочените инструкции и телефонни номера, за да гласуват. Сподели:", "date": "2018.05.08", "title": "ЗАПОЧНА \"ЕВРОВИЗИЯ 2018\"! Стискаме палци за България! "}
{"url": "http://pik.bg/%D0%BB%D0%B8%D0%B1%D0%B8%D0%B9%D1%81%D0%BA%D0%B0%D1%82%D0%B0-%D0%B1%D1%80%D0%B5%D0%B3%D0%BE%D0%B2%D0%B0-%D0%BE%D1%85%D1%80%D0%B0%D0%BD%D0%B0-%D1%81%D0%BF%D1%80%D1%8F-%D0%BD%D0%B0%D0%B4-500-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D1%81%D1%80%D0%B5%D0%B4%D0%B8%D0%B7%D0%B5%D0%BC%D0%BD%D0%BE-%D0%BC%D0%BE%D1%80%D0%B5-news748614.html", "text": "Либийската брегова охрана спря над 500 мигранти в четири надуваеми лодки, опитващи се да стигнат от бреговете на Либия до Европа през Средиземно море, предаде ДПА, цитирана от БТА. Три лодки с над 400 мигранти са били прехванати в района на Гарабули, източно от Триполи. Една лодка с около 100 мигранти е била прехваната край бреговете на западния град Сабрата. Сподели:", "date": "2018.05.08", "title": "Либийската брегова охрана спря над 500 мигранти в Средиземно море"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D1%80%D0%B0%D1%82-%D0%B3%D0%B0%D0%BB%D0%B5%D0%B2-%D0%BD%D0%B0-%D1%82%D0%B0%D0%B9%D0%BD%D0%B0-%D1%81%D1%80%D0%B5%D1%89%D0%B0-%D1%81-%D1%89%D0%B5%D1%80%D0%BA%D0%B0-%D1%81%D0%B8-%D0%B2-%D1%81%D0%B0%D1%89-news747928.html", "text": "Пламен Галев е успял да използва новата си самоличност, с която, както „Ретро” писа, се сдоби само преди 6 месеца. Това стана, след като с авера му Ангел Христов се изнесоха от Обединените арабски емирства по посока Колумбия. Там двамата успяха да се сдобият с чисто нови самоличности не без помощта на местните картели, с които имали вземане-даване още от началото на века. Според свои приближени от ъндърграунда в Дупница двамата дори започнали бизнес в Куба. Преди седмица пък Галев успял да направи още една сериозна крачка в новия си живот – да посети САЩ и да се разходи там, без да бъде засечен от службите и Интерпол, които го издирват от 5 години под дърво и камък, защото е с влязла в сила присъда у нас. Той се видял с дъщеря си Светлана, която била приета да учи в местен университет. Самата тя е пътувала тайно до САЩ. Според съгражданите си в Дупница Светлана е пътувала зад Океана, за да потърси местен университет, където да продължи образованието си. Галева вече има тапия от престижно лондонско училище, но иска диплома и от американски университет. Красивата наследница на бившия командос има интерес към икономическите науки. За разлика от децата на други мафиоти, които се увличат по дизайн, тя предпочитала нещо, което да ѝ даде сериозна професия. Дупничани разкриват, че тя отива зад Океана, тъй като това е волята на баща ѝ. Той много държал децата му да получат солидно образование и затова още като малки пратил Светлана, брат ѝ и майка им в Лондон. Друга причина, заради която Светлана иска да се установи в САЩ, е за да е по-близо до татко си, шушукат в ъндърграунд средите. Смята се, че Галев се укрива именно в Средна Америка, където избяга, за да не лежи в затвора заради присъдата си за рекет. Той и Ангел Христов нямат роднинска връзка помежду си, въпреки че станаха популярни като Братя Галеви. Те изчезнаха от страната през 2012-а, за да отърват затвора. Галев получи 5 години лишаване от свобода, а Христов – 4, заради ръководене на престъпна група за рекет и изнудване. Двамата обаче избягаха от България и бяха обявени за издирване от Интерпол. Оттогава се носят различни версии за местонахождението им, но нито една не е официално потвърдена, пише столичен всекидневник. Шефът на издирването в националната полиция Ивайло Димитров обяви преди месец, че МВР има информация за Галеви. \"Братя Галеви са извън пределите на страната, разполагаме с информация къде се намират, може би\", подчерта полицейският началник, като допълни, че данните се проверяват. Сподели:", "date": "2018.05.08", "title": "САМО В ПИК И \"РЕТРО\"! Брат Галев на тайна среща с щерка си в САЩ"}
{"url": "http://pik.bg/%D1%84%D0%BE%D1%80%D0%B1%D1%81-%D0%BE%D0%B1%D1%8F%D0%B2%D0%B8-%D1%81%D0%BF%D0%B8%D1%81%D1%8A%D0%BA%D0%B0-%D1%81-%D0%BD%D0%B0%D0%B9-%D0%B2%D0%BB%D0%B8%D1%8F%D1%82%D0%B5%D0%BB%D0%BD%D0%B8%D1%82%D0%B5-%D1%85%D0%BE%D1%80%D0%B0-%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B0%D1%82%D0%B0-news748769.html", "text": "Американското списание \"Форбс\" публикува на сайта си класация на най-влиятелните хора на планетата. Начело е китайският президент Си Цзинпин, втори е руският държавен глава Владимир Путин, трети - президентът на САЩ Доналд Тръмп. В първата десетка следват федералният канцлер на Германия Ангела Меркел, собственикът на \"Амазон\" Джеф Безос, папа Франциск, основателят на \"Майкрософт\" Бил Гейтс. На осмо място е саудитският престолонаследник Мохамед бин Салман Ал Сауд, девети е индийският президент Нарендра Моди, десети - Лари Пейдж от Гугъл. Президентът на Франция Еманюел Макрон е 12-и, британската министър-председателка Тереза Мей - 14-а. Иранският духовен водач аятолах Али Хаменей е 17-и, генералният секретар на ООН Антониу Гутериш е на 31-о място, председателят на Европейската комисия Жан-Клод Юнкер е 33-и. На 36-о място е севернокорейският лидер Ким Чен-ун, а турският президент Реджеп Ердоган е 48-и. На 73-а позиция е главатарят на групировката \"Ислямска държава\" Абу Бакр ал Багдади. Сподели:", "date": "2018.05.08", "title": "\"Форбс\" обяви списъка с най-влиятелните хора на планетата"}
{"url": "http://pik.bg/%D0%BF%D1%80%D0%BE%D0%BC%D1%8F%D0%BD%D0%B0-%D0%BA%D1%80%D1%83%D0%BC-%D1%81%D0%B0%D0%B2%D0%BE%D0%B2-%D0%BA%D1%8A%D1%81%D0%B0-%D1%81-%D0%B6%D0%B5%D0%BD%D0%B0-%D1%81%D0%B8-news748715.html", "text": "Крум Савов и съпругата му Мая се разделят. Добрата новина е, че не завинаги, а само за седмица. Семейство Савови са поредната звездна двойка, която ще вземе участие в социалния експеримент \"Смени жената\". В два епизода на семейното риалити по bTV, които ще се излъчат на 9 май и 16 май от 21 ч., семейство Савови ще размени живота и бита си с друго популярно телевизионно семейство - това на Мая и Васил Кючукови, познати като герои на социалния проект на bTV \"Бригада Нов дом\". Размяната на двете съпруги ще бъде емблематична за втория сезон на \"Смени жената\" и ще покаже в изчистен вид сблъсъка на две жени от различни социални нива и коренно различни всекидневни практики. Благодарение на участието си в предаването, двете Маи ще получат възможността да видят живота си от различен ъгъл и да постигнат позитивна промяна. Мая и Крум Савови са едно от популярните семейства у нас. Крум е емблематичен спортен журналист, а половинката му дипломиран фармацевт. Двамата са заедно от 14 години, а най-голямото им щастие са близнаците им Крум-младши и Катрин. Семейството няма финансови притеснения и живее на широко, но в дома на Савови цари спартанска дисциплина, свързана както с учението и спорта, така и с възпитанието как се изкарват пари. Мая и Васил Кючукови са многодетно семейство и също са известни от телевизионния екран, но заради тежката си съдба. Живеят на ръба на бедността и поради този факт преди година техният дом бива преобразен от Мария Силвестър и \"Бригада Нов дом\". Сподели:", "date": "2018.05.08", "title": "ПРОМЯНА! Крум Савов къса с жена си"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%88%D0%B5%D1%81%D1%82-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B8-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-news748755.html", "text": "Противоречива е информацията за акцията по спасяването на алпиниста Боян Петров, който е в неизвестност в Хималаите от 5 дни. Министърът на външните работи Екатерина Захариева съобщи за нов спасителен екип от шестима професионални планински спасители, които са тръгнали към лагер 1, за да търсят Петров, но не са стигнали до мястото. Тя заяви, че ще настоява в издирвателната операция да се включи и летателна техника: \"Последната информация е, че със съдействие на китайските власти и на тибетските също, шест професионални спасители са тръгнали да го издирват. За съжаление, времето се е влошило и в момента се намират между 5 800 и 6 000 метра, изчаквайки по-добър прозорец на време, за да могат да продължат издирването. Ако се подобри времето настояваме и изискваме и за летателната техника, стига, разбира се, условията да позволяват\". Сподели:", "date": "2018.05.08", "title": "Екатерина Захариева: Шест професионални спасители издирват Боян Петров"}
{"url": "http://pik.bg/%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D0%B7%D0%B0-%D1%84%D0%B8%D0%BD%D0%B0%D0%BB%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D1%80%D0%BE%D1%81%D0%B8-%D0%B8%D0%B7%D0%B1%D1%80%D0%B0-news748773.html", "text": "Старши треньорът на Левски - Делио Роси, определи група от 18 футболисти за финала за Купата на България между \"сините\" и Славия. В нея не попадна нападателят Ривалдиньо, чийто баща Ривалдо акостира в България. Сред избраниците на Роси е десният бек Цветкович, който пропусна последните срещи на тима заради контузия, пише \"Спортал\". Срещата е утре от 19.30 часа на националния стадион \"Васил Левски\". Група на Левски: Митрев, Кръстев, Ейолфсон, Яблонски, Белаид, Цветкович, Горанов, Паулиньо, Нашименто, Гомес, Тиам, Прохазка, Кабрал, Панайотов, Обертан, Вутов, Костов, Буш Сподели:", "date": "2018.05.08", "title": "Групата на \"сините\" за финала за Купата! Роси избра..."}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D1%80%D0%B5%D1%86%D0%B5%D0%BF%D1%82%D0%B0-%D1%80%D0%B0%D0%BA%D0%B8%D1%8F-40-%D0%B3%D1%80%D0%B0%D0%B4%D1%83%D1%81%D0%B0-%D0%BB%D0%B5%D0%BA%D1%83%D0%B2%D0%B0-%D0%B4%D0%B8%D0%B0%D0%B1%D0%B5%D1%82-%D0%B7%D0%B0%D0%B2%D0%B8%D0%BD%D0%B0%D0%B3%D0%B8-news748608.html", "text": "Народната медицина успешно лекува случаите, засегнати от тихата епидемия на диабета. В това се е убедила Лиляна Панталеева от разградското село Костанденец. Самата тя дълги години страда от това заболяване, докато един ден не се захваща да се лекува със средствата, които ни предоставя майката природа. В резултат на това кръвната ѝ захар от 9,55 единици пада за постоянно на 4,2 и повече не мърда от тези показатели. За целта в половин литър домашна ракия – около 40 градуса, се слагат 15-20 ореха, натрошени заедно с черупките. Добавят се и 20 листа от индрише, ситно нарязани заедно с дръжките. Всичко това се слага в шише с широк отвор – най-подходящо е за целта да се използва бутилка от боза. Сместа се разклаща и се слага в хладилник за 10-15 дена, като шишето се увива добре с вестник. От получената настойка се пият по 20-25 г сутрин на гладно, докато приготвеното количество свърши. Леля Лиляна твърди, че повече никога не е вдигала захарта и се чувства прекрасно. Тя недоумява защо хората не се доверяват на изпитаните рецепти от народната медицина, а предпочитат да взимат от скъпите химически препарати. Тревожно е покачването на заболелите от захарен диабет у нас. В България те са достигнали близо 8.8%, което е половин милион българи. През 2015 г. в световен мащаб заболелите от захарен диабет са 415 млн. Очаква се през 2030 г. техният брой да достигне близо 500 милиона. България не е изключение от общата тенденция. Докато през 1992 г. сме имали около 3% заболеваемост, което е около 250 хиляди души, вече гоним 8,8%, което е половин милион българи. Над 46,5% болни в световен мащаб пък са недиагностицирани. Други тревожни състояния са преддиабетът и затлъстяването. В световен мащаб през 2017 г. 305 милиона души страдат от тях, а през 2025г. се очаква техният брой да стане 419 милиона. В България няма точна статистика на преддиабета, но това е състояние, с което трябва да се борим сериозно, смятат лекарите. В тази графа попадат т.нар. рискови групи на пациенти, сред които на първо място са хората със затлъстяване и наднормено тегло. В България има 60% хора с наднормено тегло и около 20% със затлъстяване, сочи статистиката. Пациентите, застрашени от болестта, обикновено първо се оплакват от обща отпадналост, уморяемост, съхнене на устата. Невинаги клиничната картина е така ярка като жажда, често уриниране, повишен апетит, уточняват лекарите. Те предупреждават, че това са едни от най-важните симптоми и са червената лампичка, че човек трябва да провери кръвната си захар. Превенцията се състои най-вече в промяна на хранителните навици, която съвсем не е крайна. Нужна е по-голяма консумация на свежи храни, а не отказване от месото. Не бива да се спира окончателно кафето, а най-ценното оръжие срещу болестта е сънят. Хубаво е да спим поне по 6 часа в денонощието, съветват специалистите. Сподели:", "date": "2018.05.08", "title": "УНИКАЛНА РЕЦЕПТА! Ракия 40 градуса лекува диабет завинаги"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B8-%D0%BC%D0%B0%D0%BA%D1%80%D0%BE%D0%BD-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-news748757.html", "text": "Американският президент Доналд Тръмп и френският му колега Еманюел Макрон са обсъдили въпроси, свързани с мира и стабилността в Близкия изток в телефонен разговор днес, предаде Ройтерс, позовавайки се на френското президентство. Очаква се днес Тръмп да обяви изтегляне на САЩ от иранското ядрено споразумение, отбелязват европейски официални представители, цитирани от БТА. Висш служител в Белия дом обяви по-рано днес, че Тръмп е планирал да обсъди решението си за иранската сделка в телефонен разговор с Макрон. Сподели:", "date": "2018.05.08", "title": "Тръмп и Макрон обсъдиха по телефона Близкия Изток"}
{"url": "http://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D0%BE-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D0%B7-%D0%B8-%D0%BD%D0%BE%D0%B2%D0%B8%D1%82%D0%B5-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F-%D0%BD%D0%B0-%D0%BA%D0%B5%D0%B2%D1%80-news748756.html", "text": "Обрасла ли е сделката за ЧЕЗ с повече въпросителни към днешна дата? Министърът на енергетиката Теменужка Петкова заяви, че сделката е между два частни субекта и държавата отдавна е поискала да се освободи от активите, сега тя няма как да контролира този процес. Зад първоначалната еуфория, че стои правителството зад тази сделка, тези твърдения се разсеяха, посочи тя пред БНТ. Трудно ми е да кажа, че държавата някъде е сбъркала. Службите наблюдават този процес, но по отношение на това как държавата може да се намеси, този контрол държавата го осъществява чрез КЕВР, допълни Петкова на въпрос има ли грешки от страна на официалната власт. С последните промени в закона за енергетиката бяха дадени нови правомощия на КЕВР. Комисията ще прави проверка и ще може да се произнася в такива сделки. Трудно мие да кажа в конкретния случай по отношение на действията, които КЕВР трябва да предприеме. Трябва да бъдат разработени критерии, на базата на които КЕВР ще прави проверки на сделките и ще изисква информация от институции, за да може КЕВР да упражнява своите правомощия, обясни министърът на енергетиката. Подобна сделка трябва да бъде сключена в интерес на българските граждани и енергийната сигурност на страната, смята тя. По думите й няма как интересите на гражданите да бъдат застрашени. Мисля, че няма потенциален риск за енергийната сигурност на страната, отсече тя. По темата с Мини Марица Изток Петкова обясни, че хората, които работят там, полагат един много тежък труд. С миньорите и синдикатите имаме добър диалог, обиколихме навсякъде, през последните 3-3,5 години успяхме да решим доста от проблемите на българските мини. Бяхме стигнали преди време дотам, че за заплатите на миньорите се отпускаше кредит. Сега ситуацията не е такава, мините са на положителен резултат и хората получават заплатите си, посочи министърът. Сподели:", "date": "2018.05.08", "title": "Теменужка Петкова с коментар по сделката за ЧЕЗ и новите правомощия на КЕВР"}
{"url": "http://pik.bg/%D0%BA%D0%B0%D1%80%D1%8A%D0%BA-%D0%BC%D0%B0%D1%81%D0%BA%D0%B8%D1%80%D0%B0%D0%BD-%D1%81-%D0%BC%D0%BE%D1%82%D0%BE%D1%80-%D0%B7%D0%B0%D0%B4%D0%B8%D0%B3%D0%BD%D0%B0-%D0%BF%D0%BE%D1%80%D1%82%D0%BC%D0%BE%D0%BD%D0%B5-%D1%81-2-%D0%BB%D0%B5%D0%B2%D0%B0-news748667.html", "text": "Неизвестен нападател с мотопед е задигнал портмонето на 27-годишна жена. Наглият грабеж е станал в село Крепост, община Димитровград, съобщават от полицията. На 7 май около 9:30 часа жената се разхождала по улица в селото, държейки портмонето си. Непознат за нея мъж на видима възраст между 35 и 50 г., който карал сив мотопед, минал зад гърба й и издърпал от ръката й портфейла. Грабителят е голям кърък, защото в портмонето имало само два лева и лични документи. От полицията продължават издирването на нападателя. Сподели:", "date": "2018.05.08", "title": "КАРЪК! Маскиран с мотор задигна портмоне с 2 лева"}
{"url": "http://pik.bg/%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%81%D0%B5-%D0%B8%D0%B7%D0%BD%D0%B5%D1%81%D0%B5-%D0%BD%D0%B0-%D1%81%D0%B5%D0%BB%D0%BE-%D1%81%D0%BD%D0%B8%D0%BC%D0%BA%D0%B0-news748659.html", "text": "Фолк певицата Преслава не излиза от овощните градини на любимия си Павел. От няколко седмици изпълнителката е в Мездренска област, където половинката й развива бизнес с черешови градини. Вместо в София, звездата се е преместила на село и дори се снима как се разхожда из земеделските площи. Преслава и Павел очакват първото си дете в началото на есента и предпочитат да прекарват повече време на свеж въздух, вместо в мръсната столица. Преслава все по-често отказва ангажименти и участия, като почти не се появява в София, твърдят нейни приятели и познати. На изпълнителката й е по-добре на село, пише ежедневник. Сподели:", "date": "2018.05.08", "title": "Преслава се изнесе на село (СНИМКА)"}
{"url": "http://pik.bg/%D1%82%D0%B0%D0%BB%D0%B8%D1%81%D0%BC%D0%B0%D0%BD%D1%8A%D1%82-%D0%BD%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D0%BC%D0%B0%D0%B6%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D1%81-%D0%BA%D0%B0%D0%BB-%D1%81%D0%BD%D0%B8%D0%BC%D0%BA%D0%B0-news748711.html", "text": "Гадже намаза наш национал с черна кал на брега на Мъртво море. Георги Костадинов и красивата му приятелка Радост съчетаха полезното с приятното и опитаха лечебни процедури в Израел. Черната кал от Мъртво море е смесена с минерални соли и помага при дискова херния, плексити, шипове, косопад, подагра. За щастие Георги и Радост нямат подобни проблеми, но двамата се надяват след процедурите да са в още по-добра форма за летния сезон. \"Мъртво море, много е добре!\", зарадва се след голямото мазане гаджето на национала, който се превърна в голмайстор на България в изминалите световни квалификации. Костадинов играе с успех в израелския \"Макаби\" (Хайфа), а Радост е неотлъчно до него в последните месеци. Тя нашумя още преди да забие бившия халф на Левски. Тодорова бе талисман на националния ни отбор по футбол, а също така представя България на конкурса \"Мис Вселена\" в Лас Вегас, напомня ежедневник. Сподели:", "date": "2018.05.08", "title": "Талисманът на \"лъвовете\" маже национал с кал (СНИМКА)"}
{"url": "http://pik.bg/%D0%BC%D0%B2%D0%BD%D1%80-%D0%BF%D1%80%D0%B0%D0%B2%D0%B8%D0%BC-%D1%83%D1%81%D0%B8%D0%BB%D0%B8%D1%8F-%D0%B7%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-news748750.html", "text": "Министерството на външните работи (МВнР) МВнР на България и дипломатическите ни мисии в Пекин и Делхи продължават да са в постоянна връзка с 4 министерства в Китай, Тибетската алпинистка асоциация и непалските власти с искане за интензивно издирване на българския алпинист Боян Петров. Получено е уверение от компетентните институции, че правят всичко възможно по случая и желаят да окажат максимално съдействие. Това съобщиха от пресцентъра на . Тази сутрин е бил изпратен екип от шестима професионални планински спасители по трасето към върха. Към момента екипът се намира на около 6000 м. надморска височина и изчаква подобряване на времето, за да продължи издирването. Както е известно, българският алпинист Боян Петров е бил забелязан за последно на височина над 7000 метра. Тибетската алпинистка асоциация е информирала посолството ни в Пекин, че летателната техника, с която разполага, не позволява летене и спасителни операции на височина над 5000 м. Чрез почетния консул на България в Катманду Бхола Тхапа от непалската страна са съобщили, че имат готовност за предоставяне на хеликоптер, който да лети на височина над 5000 м. Поискано е разрешение от китайските власти за включването му в издирването на Боян Петров. Сподели:", "date": "2018.05.08", "title": "МВнР: Правим усилия за издирването на Боян Петров"}
{"url": "http://pik.bg/%D0%B4%D0%B6%D0%BE%D0%BD-%D0%BA%D0%B5%D1%80%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%80%D0%B0%D0%B7%D0%B3%D1%80%D1%8A%D1%89%D0%B0-%D1%81%D0%B5-%D0%BD%D0%BE%D0%B2%D0%B0-%D0%BE%D1%80%D1%8A%D0%B6%D0%B5%D0%B9%D0%BD%D0%B0-%D0%BD%D0%B0%D0%B4%D0%BF%D1%80%D0%B5%D0%B2%D0%B0%D1%80%D0%B0-news748745.html", "text": "Бившият държавен секретар на САЩ Джон Кери, който беше главният преговарящ в правителството на предишния американски президент Барак Обама за сключване на ядрената сделка с Иран, предупреди днес, че се разгръща \"нова оръжейна надпревара\", заплашваща други договори за съкращаване на въоръженията, предаде Асошиейтед прес. Кери каза, че \"опасно, днес ние се оказваме заобиколени от определени хора, които говорят за нова оръжейна надпревара\", и че парите, които тя ще струва, \"би трябвало да отидат за здравеопазване, строеж на училища и инфраструктура и изграждане на бъдеще вместо за създаване на оръжия\". Според Кери тези действия заплашват договора за ядрените оръжия със среден обсег и договора за съкращаване на стратегическите оръжия. Той направи изказването на конференция в Милано, преди американският президент Доналд Тръмп да обяви дали ще изтегли САЩ от ядреното споразумение между Иран и световните сили. Тръмп отвърна, като заяви, че Кери \"не може да се примири с факта, че е имал своя шанс и го е пропилял\", що се отнася до Иран. \"Стой далеч от преговорите Джон, ти вредиш на страната си!\", написа Тръмп в Туитър, реагирайки на съобщенията, че Кери дискретно насърчава ядрената сделка с Иран. Сподели:", "date": "2018.05.08", "title": "Джон Кери предупреди: Разгръща се нова оръжейна надпревара"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D0%BB%D0%B8%D1%86%D0%B0%D0%B9-%D0%BF%D0%B0%D0%B7%D0%B8-%D0%BE%D1%82-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D1%81%D1%8A%D0%B4%D0%B8%D0%B9%D0%BA%D0%B0-%D1%85%D0%B0%D0%B7%D1%8A%D1%80%D0%B1%D0%B0%D1%81%D0%B0%D0%BD%D0%BE%D0%B2%D0%B0-%D0%BA%D0%BE%D1%8F%D1%82%D0%BE-%D0%B1%D1%80%D0%B0-news748740.html", "text": "Скандалната съдийка Силвия Хазърбасанова, която брани хулителя на Левски Емил Джасим, присъждайки в негова полза на делото му срещу ПИК, избяга от камерата на медията ни и се обгради с полиция, за да се пази от журналистическите въпроси (ВИЖТЕ В ОЩЕ ПО ТЕМАТА). Служителката на Темида от Софийски районен съд отказа да коментира дали и тя като Джасим смята, че Апостола на свободата Васил Левски е „лай*о” и не се възползва от правото си на отговор пред камерата ни, а бързо се скри, пазена от униформен охранител на съда. Припомняме, че съдия Хазърбасанова кредитира с присъдата си хулителя на Левски Джасим, който заведе дело срещу медията ни, защото се чувствал обиден, че го укоряваме за скандалните му и оскърбителни за всеки българин думи срещу национални герои като Апостола, Симеон Велики и Отец Паисий. Повод бе негова лекция пред ученици, заснета и с видео, на която се виждат позорните му обиди срещу националните светини. Вместо да застане на страната на българщината и морала обаче, съдийката отсъди в негова полза, без да се съобрази, че казусът е не просто юридически, а засяга националното самосъзнание на всички българи. Агенция ПИК още миналата седмица се възмути по този повод, което става причина от СРС да излязат с декларация, че се оказвал натиск върху съдийката и така изправи свободата на словото срещу независимостта на съда! По този повод днес с камерата ни дадохме възможност на Хазърбасанова да изложи своите мотиви пред ПИК TV и щом смята, че е отсъдила добре, да защити пред обществото присъдата си. Дадохме й възможност да говори обективно, но вместо да се възползва от него, тя се скри. Още от сутринта екип на ПИК TV чакаше съдията на работното й място, за да изложи мотивите си, както и недоволството си, загатнато във въпросната декларация. Незнайно защо обаче служителката на Темида се уплаши от тази възможност и се огради с полиция. На място до екипа ни бяха изпратени двамата униформени и въоръжени съдебни охранители, които ни предупредиха, че нямаме право да снимаме в залата, заради което я изчакахме в коридора, охранявали от зоркия им поглед. Екипът ни направи няколко опита да й зададе въпроси и да й даде възможност да се изкаже и да мотивира решението си, но Хазърбасанова избяга. Сподели:", "date": "2018.05.08", "title": "ИЗВЪНРЕДНО В ПИК TV! Полицай пази от журналисти скандалната съдийка Хазърбасанова, която брани хулителя на Левски – вижте как бяга от камерата ни"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B5%D0%BD-%D0%B1%D0%B8%D0%B7%D0%BD%D0%B5%D1%81-%D1%89%D0%B5-%D0%B1%D1%8A%D0%B4%D0%B5-%D1%83%D0%BD%D0%B8%D1%89%D0%BE%D0%B6%D0%B5%D0%BD-%D1%81-%D0%BD%D0%BE%D0%B2%D0%B8%D1%82%D0%B5-%D0%B8%D0%B7%D0%B8%D1%81%D0%BA%D0%B2%D0%B0%D0%BD%D0%B8%D1%8F-news748599.html", "text": "„Българският транспортен бизнес ще бъде унищожен, това ще бъде удар за икономиката”, смята изпълнителният директор на Съюза на международните превозвачи. Причината на недоволството в бранша е новият пакет за мобилност, който Европейската комисия внесе в Европарламента и предстои да бъде гласуван от евродепутатите. Според тях новите промени са вкарани в контекст за защита на правата на шофьорите, но всъщност целта е да бъдат елиминирани от пазара българските, полските, унгарските и румънските камиони. Част от изискванията в пакета за мобилност са шофьорите да се прибират до родното си място на всеки 3 седмици, след третия ден в страна от ЕС на тираджията да му се плаща по нормите за командировки на държавата, в която е влязъл, да не се спи в кабините на камионите. И още едно изискване – промени в правилата за шосейния каботаж като на практика той ще бъде премахнат. Председателят на Съюза на превозвачите в България Йордан Арабаджиев е категоричен, че всичко това ще повлияе пагубно на оборота – курсовете ще намалеят значително, ще има нови разходи за прибирането на шофьорите , ще се стигне и до масови фалити на фирми. „Българският транспортен бизнес ще бъде унищожен, това ще бъде удар за икономиката”, смята изпълнителният директор на Съюза на международните превозвачи. Причината на недоволството в бранша е новият пакет за мобилност, който Европейската комисия внесе в Европарламента и предстои да бъде гласуван от евродепутатите. Според тях новите промени са вкарани в контекст за защита на правата на шофьорите, но всъщност целта е да бъдат елиминирани от пазара българските, полските, унгарските и румънските камиони. Част от изискванията в пакета за мобилност са шофьорите да се прибират до родното си място на всеки 3 седмици, след третия ден в страна от ЕС на тираджията да му се плаща по нормите за командировки на държавата, в която е влязъл, да не се спи в кабините на камионите. И още едно изискване – промени в правилата за шосейния каботаж като на практика той ще бъде премахнат. Председателят на Съюза на превозвачите в България Йордан Арабаджиев е категоричен, че всичко това ще повлияе пагубно на оборота – курсовете ще намалеят значително, ще има нови разходи за прибирането на шофьорите , ще се стигне и до масови фалити на фирми. Българските шофьори в Европа са над 40 000, а тези у нас са близо 70 000. „Българският транспорт генерира двуцифрен дял от БВП”, коментира още Арабаджиев пред Би Ти Ви. „Ударът ще е много тежък, той ще бъде убийствен. В този бранш работят много хора. Те искат да ни увеличат разходите, да ни направят неконкурентно способни”, смята Арабаджиев. Сподели:", "date": "2018.05.08", "title": "Експерт: Българският транспортен бизнес ще бъде унищожен с новите изисквания"}
{"url": "http://pik.bg/%D1%83%D0%B6%D0%B0%D1%81-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D0%BB%D0%B8-%D1%81%D0%B0%D0%BD%D0%B4%D1%80%D0%B0-%D0%B1%D1%8A%D0%BB%D0%BE%D0%BA-%D0%BD%D0%B0-16-%D0%B3%D0%BE%D0%B4%D0%B8%D0%BD%D0%B8-news748656.html", "text": "В момента Сандра Бълок промотира своя най-нов филм \"Ocean's 8\", в който участва заедно с Кейт Бланшет, Ан Хатауей и Риана. За това 53-годишната звезда дава обширно интервю в новия брой на списание InStyle, чиято корица краси. Носителката на \"Оскар\" коментира различни теми от живота си, като споделя, че тя самата също е била жертва на сексуално насилие, когато е била 16-годишна. \"Мога да ви кажа, че няма човек, когото познавам, който да не е преживял някаква форма на тормоз. На мен ми се случи, когато бях на 16. Бях парализирана от ужас\", призна Бълок. Красивата брюнетка за първи път коментира своя приятел от три години - фотографа и бивш модел Брайън Рандал, наричайки го \"много мил\". Тя разкрива, че Брайън е по-любимият родител на децата ѝ и че тя е на второ място за тях. \"Разбирам ги - той е по-забавен и ги глези повече от мен\", допълва актрисата, цитирана от \"Тялото.бг\". Сподели:", "date": "2018.05.08", "title": "УЖАС! Изнасилили Сандра Бълок на 16 години"}
{"url": "http://pik.bg/%D0%B4%D1%83%D0%BC%D0%B0%D1%82%D0%B0-%D1%83%D1%82%D0%B2%D1%8A%D1%80%D0%B4%D0%B8-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D0%BD%D0%B0-%D0%BF%D0%BE%D1%81%D1%82%D0%B0-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D1%80%D1%83%D1%81%D0%B8%D1%8F-news748739.html", "text": "РИА Новости Държавната дума на Руската федерация утвърди Дмитрий Медведев на поста министър-председател на страната, предава Фокус, като се позовава на . В подкрепа на кандидатурата му гласуваха 374 депутата (83,1%) при необходими 226 гласа „за“, докато „против“ се изказаха 56 от членовете на органа. Медведев бе подкрепен от фракциите на Либерално-демократическа партия на Русия (ЛДПР), „Единна Русия“, а депутатите от „Справедлива Русия“ и Комунистическата партия на Руската федерация (КПРФ) се изказа против кандидатурата му. В Държавната дума се появи и президентът Владимир Путин, който отбеляза, че Медведев „оглавяваше правителството в трудни години“. „Въпреки тези трудности, правителството успя да реши не само необичайно спешни задачи, но същевременно да запази перспективата за развитие, да увеличава непрекъснато тези възможности, насочени към средносрочните и дългосрочните перспективи\", заяви Путин, призовавайки депутатите да одобрят избора на Медведев за ръководител на кабинета в Москва. В деня, в който се състоя церемонията по встъпване в длъжност на президента Владимир Путин (7 май), правителството излезе в оставка и лидерът на Кремъл предложи за премиерския пост Дмитрий Медведев. От фракцията на „Единна Русия“ още тогава заявиха, че подкрепят кандидатурата на Медведев, който е и председател на партията. В Държавната дума партията има мнозинство от 343 депутата, или близо 76% от общия брой мандати. Заседанието във вторник бе първото за органа след триседмична пауза – от 16 до 29 април депутатите бяха в отпуск, а след това в продължение на седмица работеха с избирателите в отделните региони, припомня агенцията. Сподели:", "date": "2018.05.08", "title": "Думата утвърди Медведев на поста премиер на Русия"}
{"url": "http://pik.bg/%D1%81%D0%B4%D0%B2%D1%80-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B8%D0%B7%D0%B1%D1%8F%D0%B3%D0%B2%D0%B0%D0%B9%D1%82%D0%B5-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%BD%D0%B0-9-%D0%BC%D0%B0%D0%B9-news748754.html", "text": "СДВР предприема мерки за охрана на обществения ред и организация на движението по повод на многобройните мероприятия, които ще проведат в София на 9 май. От столичната полиция призовават жителите и гостите на столицата да избягват шофирането в централната градска част и да използват алтернативни маршрути, съобщиха от пресцентъра на МВР. Очакваните сериозни затруднения в трафика са във връзка с организирани мероприятия под егидата на Европейски парламент, Министерството на Българското председателство на Съвета ЕС 2018 и футболната среща- финал за Купата на България. На изградени КПП-та за всички мероприятия полицейските служители ще извършат щателна проверка на посетителите. От 18.30 до 19.50 часа в Народен театър \"Иван Вазов\" ще се проведе церемония по връчване на годишните награди за \"Успели деца\" за 2017 г., организирана от Министерството на Българското председателство на Съвета на Европейски Съюз 2018. В тази връзка от 12:00 до 23:00 часа на 9.05.2018 г. се забранява престоят и паркирането на пътни превозни средства на пл. \"Кн. Александър I\", с изключение на автомобилите на участниците в мероприятието и извън местата в режим на платено паркиране \"служебен абонамент\". От 21.30 до 22. 30 часа на бул. \"Княз Дондуков\" и пл. \"Независимост\" ще се проведе мероприятие по повод отбелязване Деня на Европа, включващо прожектиране на триизмерен светлинен и звуков спектакъл върху фасадата на Министерски съвет, организирано от Европейски парламент. Забрани за влизането на пътни превозни средства, въведени от Столична община по този повод от 20:00 до 23:30 часа на 09.05.2018 г., както следва: по бул. \"Кн. Александър Дондуков\" между бул. \"Кн. Мария Луиза\" и ул. \"Г. С. Раковски\"; по бул. \"Цар Освободител\" между пл. \"Независимост\" и ул. \"Г. С. Раковски\". От 19.30 на Национален стадион \"Васил Левски\" ще се проведе футболна среща между отборите на ПФК \"Славия\" и ПФК \"Левски\" за финала от Турнира \"Купа България\". Привържениците на Славия ще бъдат пропускани през вход 25 на сектор \"А\" и през вход 24 на сектор \"Г\". Симпатизантите на Левски ще могат да минават през вход 1 и 2 на сектор \"А\" и през входовете на секторите \"Б\" и \"В\". Пристигащите организирано от страната фенове на Левски ще бъдат насочвани да паркират на ул. \"Митрополит Кирил Видински\". Предприети са стриктни мерки за недопускане на посетители, които имат наложена съдебна забрана за посещение на спортни мероприятия. Малолетни ще се допускат на територията на стадиона само с пълнолетен придружител и предварително попълнена декларация, която може да бъде изтеглена от интернет или взета от касите на стадиона. Униформените ще следят за недопускане на зрители във видимо нетрезво състояние, както и за носене на забранени предмети и вещи /огнестрелно оръжие, пиротехнически изделия, ножове, палки, боксове, бутилки, в това число и парфюми и чадъри/. За да бъде избегнато струпване приканваме зрителите да се възползват от по- ранното отваряне на входовете на стадиона. Вратите за посетители ще бъдат отворени в 17.00 часа. Забранява се престоят и паркирането на пътни превозни средства, с изключение на автомобилите на участниците в мероприятието, както следва: От 08:00 часа вчера до приключване на футболната среща на 09.05.2018 г. по алеите около Национален стадион \"Васил Левски\", при сектор Б, В и Г. От 14:00 до 22:00 часа на 09.05.2018 г.: на моста пред Национален стадион \"Васил Левски\"; на ул. \"Ген. Гурко\" между бул. \"Васил Левски\" и бул. \"Евлоги и Христо Георгиеви\". От 18:30 часа на 09.05.2018 г. до приключване на футболната среща, само при необходимост се забранява влизането на пътни превозни средства в двете посоки, с изключение на автобусите на масовия градски транспорт по: ул. \"Ген. Гурко\" между бул. \"Васил Левски\" и бул. \"Евлоги и Христо Георгиеви\"; бул. \"Евлоги и Христо Георгиеви\" между пл. \"Орлов мост\" и бул. \"Черни връх\"; бул. \"Драган Цанков\" между бул. \"Евлоги и Христо Георгиеви\" и бул. \"Пейо К. Яворов\". Сподели:", "date": "2018.05.08", "title": "СДВР с призив към шофьорите: Избягвайте движението в центъра на София на 9 май"}
{"url": "http://pik.bg/%D1%88%D0%B2%D0%B0%D1%80%D1%86%D0%B5%D0%BD%D0%B5%D0%B3%D0%B5%D1%80-%D1%81%D0%BB%D0%B5%D0%B4-%D1%81%D1%8A%D1%80%D0%B4%D0%B5%D1%87%D0%BD%D0%B0%D1%82%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B5%D0%BD-%D1%81%D1%8A%D0%BC-%D1%87%D0%B5-%D1%81%D1%8A%D0%BC-%D0%B4%D0%BE%D0%B1%D1%80%D0%B5-news748746.html", "text": "\"Вече не съм затворник у дома\", заяви екшън звездата Арнолд Шварценегер. Той отпразнува първото си излизане на открито след операция на сърцето. 70-годишният Шварценегер претърпя интервенцията на 29 март, когато му бе подменена клапа, поставена му през 1997 заради вроден сърдечен дефект, уточнява \"Хотнюз\". \"Чувствам се толкова добре, че се върнах. Благодарен съм на всички за изцелителните ви мисли!\", отправи послание към феновете си актьорът. Сподели:", "date": "2018.05.08", "title": "Шварценегер след сърдечната операция: Благодарен съм, че съм добре!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%85%D0%BE%D0%B4%D0%B8%D0%BB%D0%B0-%D0%BD%D0%B0-%D1%84%D1%80%D0%B8%D0%B7%D1%8C%D0%BE%D1%80-%D0%B8-%D0%BF%D1%83%D1%88%D0%B8%D0%BB%D0%B0-%D1%86%D0%B8%D0%B3%D0%B0%D1%80%D0%B8-%D0%BF%D1%80%D0%B5%D0%B4%D0%B8-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-news748607.html", "text": "По повод своя 53-ти рожден ден Мая Манолова признава, че е нов човек след борбата с рака. Именно тежката диагноза я накарала да смени мястото си в политиката, но не да намали темпото на работа, за което близките ѝ най-често я критикували. Омбудсманът дълго време отказваше да говори открито за заболяването, защото тогава течали изборите за адвокат на народа, а Мая не искала да спечели със съжаление. Във важния за кариерата си момент тя научила, че ракът я изяжда отвътре. „В цялото тичане на един Еньовден, бързайки за Кюстендил, където трябваше нещо да правя, минах през Пета градска да ми направят прегледа, който не бях правила една година. Лекарите ми се радваха, както обикновено, като на човек, пълен с енергия, който не боледува и нищо не му се случва. Замръзнаха им усмивките по време на прегледа. Не стигнах до Кюстендил този ден. Казаха – давай направо да оперираме“, споделя Манолова. Все пак поискала второ мнение от лекарите в ИСУЛ, които също потвърдили диагнозата. А преди да легне под скалпела на следващия ден, отскочила да почерпи депутатите с череши. „Откриха ми рак в сряда, в петък легнах на операционната маса. Имах време да си купя нова пижама и да си направя косата... Изпуших една цигара и влязох да ме оперират“, спомня си бившата червена депутатка. Още в деня след интервенцията тя излязла с торбичките и дренажите и отишла на „Позитано“. „Трябваше да се застане срещу ръководството, за да бъде защитен един колега, когото смятам за приятел. В такива ситуации един е на сватба, друг на кръщене, трети има някакво неразположение. Да кажа, че съм болна, аз, която винаги съм пълна с енергия, да кажа, че съм оперирана – никой нямаше да ми повярва. Щяха да помислят, че съм се скрила“, откровеничи омбудсманът. Дори и заради рака не си взела отпуск, но направила някои компромиси – спряла с парламента и отказала цигарите. Твърди, че оздравяла благодарение на дъщеря си Ралица и мъжа си Ангел Найденов, които за миг не дали вид, че ги е страх. Родителите на Мая разбрали, че е била онкопациент едва когато била напълно възстановена. Сподели:", "date": "2018.05.08", "title": "САМО В ПИК И \"РЕТРО\"! Мая Манолова ходила на фризьор и пушила цигари преди операцията"}
{"url": "http://pik.bg/%D0%B8%D0%B7%D0%BF%D1%80%D0%B0%D0%B2%D0%B8%D1%85%D0%B0-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8%D1%82%D0%B5-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%B7%D0%B0%D0%B4%D0%B8%D0%B3%D0%BD%D0%B0%D0%BB%D0%B8-%D0%BD%D0%B0%D0%B4-600-%D0%B1%D0%BE%D0%BD%D0%B0-%D0%BE%D1%82-%D0%B1%D0%B0%D0%B1%D0%B0-%D0%B2-%D0%BF%D1%8A%D1%80%D0%B2%D0%BE%D0%BC%D0%B0%D0%B9-news748669.html", "text": "Авторите на най-голямата до момента телефонна измама за над половин милион лева застанаха пред Пловдивския районен съд. Подсъдими по делото са Албенко Методиев и Борислав Димитров. Двамата имат множество присъди за измами, кражби и грабежи и ги заплашват 15 години затвор. През септември 2015 г. Албенко успява да отмъкне от дома на възрастна жена в Първомай близо 600 хил. лв. Помогнал си с ъглошлайф при разбиването на металната фирмена каса на внука. Потърпевшата пуснала Албенко в дома си след като при телефонен разговор било казано, че внукът е катастрофирал и за да бъде спасен трябват 30 хил. лв. В съдебната зала Албенко се оплака, че заради лошата си слава на телефонен измамник – рекордьор не може да си намери нормална работа и да запише децата си на детска градина. В момента работел в погребална агенция без трудов договор. Съучастникът на Албенко също отрича вината си. Поради влошено здравословно състояние потърпевшата 82-годишна жена не се появи в съдебната зала, предаде Би Ти Ви. Сподели:", "date": "2018.05.08", "title": "Изправиха пред съда телефонните измамници, задигнали над 600 бона от баба в Първомай"}
{"url": "http://pik.bg/%D0%BE%D1%82-%D0%B8%D0%B7%D0%B4%D0%B0%D1%82%D0%B5%D0%BB%D1%8F-%D0%BD%D1%8F%D0%BC%D0%B0-%D0%B4%D0%B0-%D1%83%D0%BF%D0%BB%D0%B0%D1%88%D0%B8%D1%82%D0%B5-%D0%BF%D0%B8%D0%BA-news748747.html", "text": "али Баташкото клане е \"превишаване на правомощията на турския башибозук\". Няма да я оставя на мира. Съюзът на съдиите, дотиран от Сорос и \"Америка за България\", пуснал протестно писмо до Висшия съдебен съвет заради атаката на ПИК срещу съдийката-безродница Хазърбасанова. Същата, която подпря лекето Емил Джасим, хулителя на Левски . ВСС се занимавал днес два часа с медийни публикации и умувал дали да приеме декларация. Нефелна история. Само реклама ни правят. Съдийката Хазърбасанова няма да бъде забравена, да си знае. Докато не каже в прав текст дали смята Левски за лайно, а цар Симеон Велики за самозванец. И д Колкото и протестни декларации да приемат. Колкото и соросоиди, лозанпановци или христоивановци да ми скачат. Колкото и сайтове на подсъдимите Иво Прокопиев и Огнян Донев да ме дамгосват. Фанатизмът не ми е чужд. \"Рагтайм\" е един от любимите ми романи и филми. На тема \"национални светини и техните ругатели\" компромиси няма да правя. И да - време е съдиите да бъдат извадени на светло. Те богопомазани ли са? Не трябва ли да отговарят за постъпките си? Трябва, разбира се. Затова следващата крачка е митинг пред сградата на Софийския районен съд. Това е съдът, който кредитира сквернословието на Джасим. Който се чувства българин, да заповяда. На когото му писна от отродителите на Сорос, да заповяда. Който се плаши, че някакво подобно на Емил Джасим леке може да нахълта в час по история при детето му и да обяснява, че Левски е лайно, да заповяда. Очаквайте протеста ни скоро. Датата и часа ще обявим допълнително. Сподели:", "date": "2018.05.08", "title": "От издателя: няма да уплашите ПИК!"}
{"url": "http://pik.bg/%D0%BA%D1%80%D0%B0%D0%B4%D1%86%D0%B8-%D1%81%D0%B5-%D0%B2%D1%8A%D0%B7%D0%BF%D0%BE%D0%BB%D0%B7%D0%B2%D0%B0%D1%85%D0%B0-%D0%BE%D1%82-%D0%BF%D0%BE%D1%87%D0%B8%D0%B2%D0%BD%D0%B8%D1%82%D0%B5-%D0%B4%D0%BD%D0%B8-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D0%BE%D0%BB%D0%B5%D0%BA%D0%BD%D0%B0-%D1%81-15-%D0%B1%D0%BE%D0%BD%D0%B0-%D0%B8-%D0%B7%D0%BB%D0%B0%D1%82%D0%BE-news748660.html", "text": "Друг пловдивчанин, на 47 години, разказал пред служители на Четвърто РУ, че в периода 3-7 май от апартамента му били отнети над 15 000 лева и неустановено количество златни накити. При огледа било установено, че посегателството е извършено с помощта на подбран ключ. По първоначални данни, вчера от пристройка в частен имот в Чешнегирово били задигнати около 250 лева, а от къща в Кричим – 300 лева и сребърни бижута. В първия случай крадците влезли през отключена входна врата, а във втория през незатворен прозорец. Четири сигнала за домови кражби постъпили през почивните дни в полицията. 51-годишен жител на областния град се оплакал в Първо РУ, че за времето от 4 до 6 май, през тераса на жилището му били откраднати 2000 лева, лаптоп и златни и сребърни накити с общо тегло 120 грама, информират от пресцентъра на ОДМВР. В рамките на образувани досъдебни производства са предприети активни действия за издирване на извършителите на престъпленията. Сподели:", "date": "2018.05.08", "title": "Крадци се възползваха от почивните дни, пловдивчанин олекна с 15 бона и злато"}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%BE%D1%81%D1%82-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%B8%D0%BD%D0%B0-%D1%84%D0%BE%D1%82%D0%B5%D0%B2%D0%B0-%D0%B8%D0%B7%D0%BE%D1%81%D1%82%D0%B0%D0%B2%D1%8F-%D1%82%D0%B0%D1%81%D0%B5%D0%B2-news748737.html", "text": "Новина за неочаквана бременност ще разстърси една от героините в сериала на Нова телевизия \"Откраднат живот: Критична точка\". Новината ще постави на дневен ред връзката ѝ и бъдещото ѝ решение. Междувременно д-р Огнянова и д-р Марио Ковачев ще попаднат в куриозна ситуация, в която ще разкрият отношенията си на д-р Тасев и Ина Фотева, сваляйки картите за своята история. Разкритието на връзката обаче ще се окаже преломен момент за Марио, който дори ще вземе решение да отпътува надалеч. Ина на свой ред ще пожелае да подреди живота си и да се раздели с Борис. Собственикът на болницата Иво Фотев ще размести фигурите на шахматната дъска и директорският стол на доктор Захариев ще изстине бързо, което ще доведе до нова порция скандали с половинката му Галя. Разговор на Калин с духовен гуру, който е брат на пациент, ще го въвлече във видения, както за съдбата на пациент, така и за собственото му бъдеще. Въпреки скептицизма на д-р Генадиев, братът на пациента ще остави философски размисли за невидимата страна на света. Какво ще види гуруто в бъдещето на Калин, ще стане ясно в епизодите тази седмица от вторник до петък от 20 часа. Сподели:", "date": "2018.05.08", "title": "НЕОЧАКВАНА БРЕМЕННОСТ в \"Откраднат живот\"! Ина Фотева изоставя Тасев"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B8%D0%B6%D1%82%D0%B5-%D0%BF%D0%BE%D1%81%D0%BB%D0%B5%D0%B4%D0%BD%D0%BE%D1%82%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B0%D0%BB%D0%BF%D0%B8%D0%BD%D0%B8%D1%81%D1%82%D1%8A%D1%82-%D0%BD%D0%B8-%D0%B1%D0%B8%D0%BB-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD-%D0%B7%D0%B0%D1%89%D0%BE%D1%82%D0%BE-%D0%B2%D0%B8%D0%B4-news748591.html", "text": "Имам такова чувство, че всичко ми е наредено, че всичко ми е наред, че не страдам от нищо. Тестовете ми са добри. Прекалено идеално ми е даже. Дори ми е притеснително. Това казва в последното си интервю алпинистът Боян Петров. Коментарът той прави на Летище София, преди отпътуването за Тибет. \"Отвсякъде може да има изненади. Може да се спънеш дори в базовия лагер. Не искам фантазията ми да работи в тази насока, защото това е параноя\" каза още алпинистът ни. Малко по-късно Боян петров публикува и видео от Катманду, столицата на Непал. \"Здравейте, пристигнах в Катманду, където шумът, прахолякът и многото хора са абсолютна константа. След два дни пазар си напазарувах липсващи продукти и неща за експедициите. Утре сутрин рано поемаме към първия етап, при който ще се спрем на границата, където ще пренощуваме. На другия ден влизаме в Тибет. Оттам вече започва сериозната експедиция. Лесното беше дотук\", споделя във видео от Катманду Боян Петров. Припомняме, че Боян Петров изчезна по време на експедиция при изкачването на връх Шиша Пангма в Хималаите на територията на Китай. Посолството ни в Пекин е получило информация за изчезването на Петров на 3 май. Във „Фейсбук” организаторите на експедицията обявиха, че Боян е започнал изкачването на 29 април и от тогава той не се е прибрал в базовия лагер. Палатката и спалният му чувал са открити от други алпинисти преди ден на 7350 м. надморска височина. Заради влошаването на времето спасителната акция беше прекратена. Очаква се днес издирването на българина да бъде подновено. Сподели:", "date": "2018.05.08", "title": "ЕКСКЛУЗИВНО! Вижте последното интервю на Боян Петров! Алпинистът ни бил притеснен, защото... (ВИДЕО)"}
{"url": "http://pik.bg/%D0%B7%D0%BE%D1%80%D0%BD%D0%B8%D1%86%D0%B0-%D0%BB%D0%B8%D0%BD%D0%B4%D0%B0%D1%80%D0%B5%D0%B2%D0%B0-%D1%81%D0%B8-%D0%B3%D0%B8-%D0%B2%D0%B5%D0%B5-%D0%B2-%D0%B4%D1%83%D0%B1%D0%B0%D0%B9-%D1%81%D0%BD%D0%B8%D0%BC%D0%BA%D0%B8-news748600.html", "text": "Изчезналата в последно време моделка Зорница Линдарева даде признаци на живот от Дубай, пише всекидневник. Някогашната любовница на Тачо, съпруг на Жени Калканджиева, се разголи в екзотичната страна и демонстрира пищни форми. Най-близките приятели на Зизи, както я наричат, се бяха зачудили защо напоследък не е активна в социалните мрежи. Поне от два месеца Линдарева не съобщаваше къде е и какво се случва в личния й живот, което не е присъщо за нея. Дали пък това не е свързано с нова любов, тепърва ще се разбира. Сподели:", "date": "2018.05.08", "title": "Зорница Линдарева си ги вее в Дубай (СНИМКИ)"}
{"url": "http://pik.bg/%D0%B5%D1%82%D0%BE-%D1%8F-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA%D0%BB%D0%B8%D0%B9%D0%BA%D0%B0%D1%82%D0%B0-%D0%BB%D0%B8%D0%BB%D0%B8-%D0%B3%D1%80%D1%8A%D0%BC%D0%BD%D0%B0%D1%82%D0%B0-%D0%BE%D1%82-%D0%B1%D0%B8%D0%B2%D1%88%D0%B8%D1%8F-%D1%81%D0%B8-%D0%BB%D1%8E%D0%B1%D0%B8%D0%BC-%D0%B2-%D1%81%D0%B2%D0%B5%D1%82%D0%B8-%D0%B2%D0%BB%D0%B0%D1%81-news748758.html", "text": "Два дни преди да се появи в хранителния магазин „Ревю” на ул. Русалка в Свети Влас, 54-годишният Кирил Атанасов не е бил на работа. В това време той е подготвял отмъщението за бившата си съпруга Лили – на 46 години, с която са се разделили преди повече от 1 година и тя не поддържала връзка с него, пише \"Флагман\". Кирил има пораснали деца от предходен брак, търсехме го по телефона, но те нямаха представа къде е. В това време се е снабдил с пистолета, с който е решил да сложи край на мъките си, убивайки преди това Лили. Това съобщи източник от работното му място. Както ПИК съобщи, семейство Кирил и Лили Атанасови са от Пазарджик. Появили се в Несебър преди 15 години. Имали прекрасна връзка, от която се родило момче, което сега било на 8 години. Тъй като Кирил бил много кадърен като механик, работодателят му веднага устроил семейството с апартамент в Несебър. До раздялата на двамата се стигнало, след като Кирил хванал в изневяра своята половинка. Масло в огъня налели и най-близките му приятели, които го навивали срещу красивата жена, твърдейки, че е време да я остави, защото поддържала връзка не само с един мъж. След развода бившата съпруга заживяла при приятеля си, заедно с детето, а апартамента оставила на Кирил. Оттогава обаче той бил лабилен психически, понеже не могъл да преодолее загубата й. Днес около 15:30 часа Кирил Атанасов нахлул въоръжен в хранителния магазин в центъра на Свети Влас, където екссъпругата работела като касиерка. Насочил пистолета към главата й и я гръмнал от около метър разстояние в ухото. За щастие пистолетът се оказал газов и не е нанесъл поражения, които да създадат опасност за живота й, макар че шурнала обилно кръв. Веднага след това обаче той насочил дулото към челото си и нанесъл на себе си доста по-сериозно поражение. Падайки на пода, Кирил извадил и нож, който насочил към собственика на магазина. Човекът се втурнал към мястото на драмата, след като чул изстрелите. До идването на линейка и полиция собственикът не могъл да укроти нападателя с ножа. От УМБАЛ-Бургас съобщиха, че състоянието на Кирил е тежко, ала не уточниха дали от огнестрелната рана в главата или от прободни рани, които е нанесъл с ножа по тялото си в усилието му да свърши със себе си. Сподели:", "date": "2018.05.08", "title": "Ето я пазарджиклийката Лили, гръмната от бившия си любим в Свети Влас"}
{"url": "http://pik.bg/%D0%B4%D0%B5%D0%B2%D0%B5%D1%82-%D1%87%D0%B0%D1%81%D0%B0-%D0%BA%D0%BE%D1%88%D0%BC%D0%B0%D1%80-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%B8-%D0%B6%D0%B5%D0%BD%D0%B0-%D0%BC%D1%83-%D0%BF%D0%B0%D0%B4%D0%BD%D0%B0%D1%85%D0%B0-%D0%B2-%D0%BA%D0%B0%D0%BF%D0%B0%D0%BD%D0%B0-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%BE%D0%BB%D0%B5%D0%BA%D0%BD%D0%B0%D1%85%D0%B0-%D1%81-%D0%B1%D0%BB%D0%B8%D0%B7%D0%BE-1-news748671.html", "text": "Пенсионер изгоря със солидна сума. Заради измама дядото се разделил с 18 700 лева и около 38 грама златни накити. 71-годишният мъж от Шумен бил въведен в заблуда по телефона, съобщиха от ОДМВР-Шумен. Парите и ценностите били искани за фалшиво съдействие на полицията за задържане на телефонни измамници. В схемата първо паднала съпругата му. На стационарен телефон около 10 часа вчера се обадил непознат мъж. Представил се за майор Димов от полицията в Шумен и съобщил, че телефонът се подслушва, тъй като попаднал като потенциално опасен в списъка на телефонни измамници. Обяснил, че е възможно да получи обаждане и да се опитват да я заблудят. Казал й, че трябва да бъде внимателна. Разговорът приключил. Веднага след това се обадил непознат мъж и се представил за лекар. Казал на жената, че дъщеря й е пострадала в катастрофа. Тя разбрала, че се опитват да я измамят, тъй като нямала дъщеря. Отново се обадил „майор Димов“. Обяснил, че са засекли обаждането. Попитал я с каква сума разполага и й дал указания да остави парите до трафопост, който бил близо до дома й. С идеята, че помага на полицията жената взела всички пари от дома си и оставила на указаното място 1700 лева. Малко след това й звъннали и казали, че измамникът бил заловен, но двама от групата успели да се измъкнат. В това време в тях се прибрал съпругът й. Измамниците успели да вкарат и него в схемата. Те настоявали, че трябва да се довърши започнатото „добро дело“ и го убедили да изтегли спестяванията си. Мъжът казал, че разполага със 17 000 лева, но трябвало да ги изтегли от банка. Дадени му били указания как да продължи да действа. За да го „контролират“, мнимите полицаи му поискали номер на мобилен телефон. Държали го през цялото време на линия. Мъжът със собствения си автомобил отишъл до Варна и изтеглил пари. Следвал указанията по телефона, че трябва да се върне в Шумен и да чака инструкции как да продължи да „съдейства на полицията“. След като се прибрал в града, му казали, че се налага да бият отбой за операцията, но му казали да изчака нови указания. Те дошли след минути- трябвало да тръгне към град Бяла, Русенско. Получили информация, че измамниците са там. Шуменецът трябвало да се съгласи да иде сам, за да може да остави пари, искани за лечение на дъщеря му. С идеята, че отново помага на полицията мъжът тръгнал, но малко преди Бяла получил инструкции да остави парите и златото до табела на населено място и да се изтегли бързо, за да могат измамниците да бъдат задържани на място като вземат парите. Обещано било на мъжа, че цялата сума ще му бъде върната веднага след като бъде хваната престъпната група. Благодарили му за съдействието за залавяне на единия измамник в Шумен и му казали да чака обаждане по телефона кога и как ще му възстановят парите и златото. Малко по-късно установил, че е измамен и подал сигнал в полицията. На място разбрал, че никога не са му се обаждали полицаи и не са му искали съдействие за каквото и да е. Установил, че всички проведени разговори били с телефонни измамници, които се представяли за лекари и за полицаи. Кошмарът за него и жена му продължил девет часа Образувано е досъдебно производство по случая. Сподели:", "date": "2018.05.08", "title": "ДЕВЕТ ЧАСА КОШМАР! Пенсионер и жена му паднаха в капана на ало-измамници, олекнаха с близо 19 бона и злато"}
{"url": "http://pik.bg/%D0%B7%D0%B0-%D0%BF%D0%BE%D0%B2%D0%B5%D1%87%D0%B5-%D1%81%D0%BA%D1%8A%D1%81%D0%B0%D0%BD%D0%B8-%D0%B1%D0%B8%D0%BB%D0%B5%D1%82%D1%87%D0%B5%D1%82%D0%B0-%D0%BD%D0%B0-%D0%B2%D1%85%D0%BE%D0%B4%D0%B0-%D0%B4%D1%8A%D1%80%D0%B2%D0%B5%D0%BD%D0%B8-%D1%81%D0%B5%D0%B4%D0%B0%D0%BB%D0%BA%D0%B8-%D0%B7%D0%B0%D0%B3%D1%80%D0%BE%D0%B7%D1%8F%D0%B2%D0%B0%D1%82-%D0%B0%D0%BD%D1%82%D0%B8%D1%87%D0%BD%D0%B8%D1%8F-%D1%82%D0%B5%D0%B0%D1%82%D1%8A%D1%80-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2--news748653.html", "text": "Нови дървени седалки слагат на Античния театър, където се открива пореден летен сезон. Ремонтът се извършва в горната част на театъра, където още навремето бяха монтирани допълнителни места, за да може повече зрители да посещават масовите концерти и спектакли. Седалките са изгнили, а една от тях беше се счупила преди представлението, в резултат на което един от зрителите се потроши и беше откаран спешно в болница, припомня \"Марица\". От Община Пловдив уверяват, че дървените седалки, които нямат нищо общо с древния театър от 1 век, са поставени със съгласието на Националния институт за недвижимо културно наследство. Сподели:", "date": "2018.05.08", "title": "За повече скъсани билетчета на входа: Дървени седалки загрозяват Античния театър в Пловдив (СНИМКИ)"}
{"url": "http://pik.bg/%D1%81%D0%BB%D0%B5%D0%B4-%D1%84%D0%B8%D0%BD%D0%B0%D0%BB%D0%B0-%D0%BB%D0%B5%D0%B2%D1%81%D0%BA%D0%B8-%D1%81%D1%8F%D0%B4%D0%B0-%D0%BD%D0%B0-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D1%81-%D0%B2%D1%83%D1%82%D0%BE%D0%B2-news748709.html", "text": "Ръководството на Левски ще седне на разговори с Антонио Вутов след финала за Купата. В момента играчът е преотстъпен на \"Герена\" от Удинезе. \"Антонио има договор с италианците за още един сезон. Преговорите за бъдещето му са оставени за след финала за купата. Темата е деликатна, защото освен гледната точка на играча и Левски трябва да се види и желанието на Удинезе\", коментираха от агенцията, която се грижи за Вутов. Левски пък ще се раздели с Аймен Белаид след края на сезона, разкрива \"Тема Спорт\". Той подписа със сините по време на зимния трансферен прозорец договор за година и половина, но в него фигурира опция, според която двете страни могат да се разделят, без клубът да плаща неустойка. Сподели:", "date": "2018.05.08", "title": "СЛЕД ФИНАЛА! Левски сяда на разговори с Вутов"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA%D1%8A%D1%82-%D0%BD%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%BF%D1%83%D1%81%D0%BA%D0%B0-%D0%BA%D1%80%D0%B0%D0%BB%D1%81%D0%BA%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news748623.html", "text": "Племенникът на Меган Маркъл пуска нов щам марихуана, който по думите му е \"отглеждан кралски\". 25-годишният Тайлър Доули, земеделски производител на канабис в Орегон, се опитва да патентова продукцията си под името \"Royally Grown\". Той е готов да натрупа състояние от Маркъл Спаркъл, както още нарича новата марихуана, създадена в чест на кралската сватба. Според Доули тревата, 28 грама от която струват £206, е \"уникална и индивидуална\" като Меган. Тя е толкова силна, че \"ще издуха нечия корона\". Производителят планира да пусне Маркъл Спаркъл на 2 юни по време на най-големия в света фестивал на марихуаната в Сонома, Калифорния, който привлича десетки хиляди посетители. \"Това е тайна смес и е невероятна. Мощна е и мирише на боровинки. Тревата е уникална и елегантна като леля ми. Тя и принц Хари са добре дошли на безплатна проба по всяко време. Знам, че Хари винаги се е радвал на добрите партита. Бих искал да мисля, че той и леля ми ще одобрят това\", сподели развълнуваният племенник на бъдещата съпруга на Хари. Сподели:", "date": "2018.05.08", "title": "УНИКУМ! Племенникът на Меган Маркъл пуска кралска марихуана"}
{"url": "http://pik.bg/%D0%BE%D1%82%D1%80%D1%8F%D0%B7%D0%B0%D1%85%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%BE-%D0%BA%D1%80%D0%B0%D1%81%D0%B8%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82-%D0%BE%D0%B1%D1%89%D0%B8%D0%BD%D0%B0%D1%82%D0%B0-%D1%81%D0%B5-%D0%B6%D0%B0%D0%BB%D0%B2%D0%B0%D1%82-%D0%BA%D1%80%D0%B8%D1%82%D0%B5%D1%80%D0%B8%D0%B8%D1%82%D0%B5-%D1%81%D0%B0-%D1%81%D1%82%D1%80%D0%B0%D0%BD%D0%BD%D0%B8-news748615.html", "text": "Пловдив няма да получи тази година  финансова помощ по програма „Красива България”, а причината е доста странна - ниското ниво на безработица в общината. Двата проекта, с които администрацията е кандидатствала, не са одобрени. Причината е, че програма „Красива България” подпомага с предимство общини, където безработицата е висока. Този критерий дава допълнително 30 точки при оценяването на проектите, които Пловдив няма с какво да компенсира, обясни главният секретар на общината Ангелина Топчиева. Според данните на Бюрото по труда средното ниво на безработицата за страната е 6,8 процента, като в някои общини, особено в Северна България, тя надхвърля 30 на сто. В Пловдив към 30 април безработицата е била 2,9 процента от населението в трудоспособна възраст, обяснява \"Марица\". С решение на местния парламент по „Красива България” трябваше да бъдат направени ремонти на сградата на Община Пловдив, която е паметник на културата, и на детска ясла „Вълшебно детство” на обща стойност 220 000 лева. Сега за двата обекта ще се търсят средства от градския бюджет, каза още Топчиева.  В зданието на Общината покривът тече, а мазилката откъм двора е олющена, заради което месеци наред мястото е опасано с лента. Сподели:", "date": "2018.05.08", "title": "Отрязаха Пловдив по \"Красива България\"! От общината се жалват: Критериите са странни"}
{"url": "http://pik.bg/%D0%BF%D0%B0%D0%B7%D0%B5%D1%82%D0%B5-%D1%81%D0%B5-%D0%B5%D0%B4%D0%B8%D0%BD-%D1%87%D0%BE%D0%B2%D0%B5%D0%BA-%D0%BC%D0%BD%D0%BE%D0%B3%D0%BE-%D0%BB%D0%B8%D1%86%D0%B0-%D0%BC%D0%BD%D0%BE%D0%B3%D0%BE-%D0%BC%D0%B0%D0%B3%D0%B0%D0%B7%D0%B8%D0%BD%D0%B8---%D0%B5%D0%B4%D0%BD%D0%B0-%D0%B8%D0%B7%D0%BC%D0%B0%D0%BC%D0%B0-news748586.html", "text": "Сериен измамник пазарува със 100-еврова банкнота-менте в различни магазини в София. Обикновено влиза, за да купи нещо малко, но обяснява, че няма български пари и продавачките му връщат рестото в левове. Измамникът обикаля основно салони за красота и магазини в София. \"При нас измамата стана на 14-и февруари, в края на работния ден. Аз не бях в салона по това време. Канех се да излизам, когато рецепционистката и се обади да ми каже, че имало клиент, който искал да плати един крем в евро. Плаща 100 евро, а колегите ми му връщат рестото в левове”, разказа пред Нова телевизия Стела, собственик на салон за красота, чиито колеги са измамени. При проверка в банката, се потвърждават съмненията за измама на собственичката. \"Измамата стана преди 14 февруари. Господинът влезе и каза, че иска да закупи козметика за коса за своята съпруга. Той помоли да плати в евро. Върнахме му остатъка от сумата в левове. В чейнджбюрото разбрахме, че банкнотата е фалшива”, разказа Йълдъз, собственик на салон за красота. По нищо не може да се познае, че банкнотите са менте, тъй като имат всички отличителни знаци. \"Бяха много добре фалшифицирани“, обясни друга потърпевша, като допълни, че не поражда съмнения. Сподели:", "date": "2018.05.08", "title": "ПАЗЕТЕ СЕ! Един човек, много лица, много магазини - една измама"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%88%D0%B0%D0%BD%D1%81%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B3%D0%B0%D1%81%D0%BD%D0%B0%D1%82-%D1%83%D0%BD%D0%B3%D0%B0%D1%80%D0%B5%D1%86%D1%8A%D1%82-%D0%BA%D0%BB%D0%B0%D0%B9%D0%BD-%D0%B8%D0%B7%D1%80%D0%B0%D0%B7%D0%B8-%D1%81%D1%8A%D1%87%D1%83%D0%B2%D1%81%D1%82%D0%B2%D0%B8%D0%B5-news748688.html", "text": "Нямаме нова информация за издирването на Боян Петров. Това написа преди минути във Фейсбук унгарският алпинист от експедицията Давид Клайн, който пръв съобщи, че не е ясно къде е българският му колега. Страницата, която следи експедицията на Давид, съобщава, че той и другите от групата са се върнали в базовия лагер, който е на 5600 метра надморска височина. \"Страхувам се, че няма новини за Боян Петров. Времето в горните части на Хималаите е много бурно, на 7000 метра вятърът достига 80 км/ч, което прави невъзможно издирването му\", коментира Давид. По думите му българинът няма радио предавател, нито сателитен телефон, което прави много трудно установяването на точната му позиция. В момента експедицията обсъжда ситуацията и възможностите издирването да продължи през следващите дни. \"Всичките ние, които участваме в експедицията, дълбоко съчувстваме на семейството на Боян, на неговите близки и милионите българи, загрижени за алпиниста\", коментира още унгарецът. Според него китайските власти са искали изцяло да спрат издирването на българина. Боян Петров е в неизвестност от 3 май в подножието на връх Шиша Пангма (8013 м). При добро време тримата шерпи, които се включиха в издирването, ще продължат утре към Лагер 2, който е на 7 хил. м. надморска височина. Спасителната операция започна рано тази сутрин българско време, като първата цел на шерпите беше Лагер 1 (на 6 700 м) - най-близкият до базовия лагер. Надеждите на екипа на Боян Петров в София са, че той се е подслонил в Лагер 1 или 2, където има храна и пособия. Сподели:", "date": "2018.05.08", "title": "ИЗВЪНРЕДНО И ПЪРВО В ПИК! Шансовете на Боян Петров гаснат! Унгарецът Клайн изрази съчувствие на семейството и българите - китайците искали да прекратят издирването"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D0%BD%D0%B0%D0%B4%D1%83%D0%B2%D0%B0-%D1%81%D0%B2%D0%B8%D1%80%D0%BA%D0%B0%D1%82%D0%B0-%D0%BD%D0%B0-%D1%84%D0%B8%D0%BD%D0%B0%D0%BB%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-news748692.html", "text": "Никола Попов бе определен за главен съдия на финала за Купата на България между и . Двата тима ще спорят за трофея в сряда от 19:30 часа на стадион \"Васил \". Помощници на Попов ще бъдат Иво Колев и Петър Джугански. Четвърти съдия е Георги Кабаков. Сподели:", "date": "2018.05.08", "title": "Ето кой ще надува свирката на финала за Купата"}
{"url": "http://pik.bg/%D0%B5%D0%B2%D1%80%D0%BE%D0%BF%D0%BB%D1%8A%D1%82-%D0%B6%D0%B0%D0%BD%D0%B0-%D0%B1%D0%B5%D1%80%D0%B3%D0%B5%D0%BD%D0%B4%D0%BE%D1%80%D1%84-%D1%88%D0%B0%D1%88%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B2-%D0%BB%D0%B8%D1%81%D0%B0%D0%B1%D0%BE%D0%BD-%D1%81-%D1%80%D0%B0%D0%B7%D0%B3%D0%BE%D0%BB%D0%B5%D0%BD-%D1%82%D0%BE%D0%B0%D0%BB%D0%B5%D1%82-news748583.html", "text": "Дълги рокли, красиви костюми и дълбоки деколтета, капси, каишки и всякакви екстравагантни аксесоари белязаха откриването на тазгодишния песенен конкурс \"Евровизия“ в португалската столица Лисабон. Родната делегация блестеше с дамското си присъствие – Жана Бергендорф, която беше избрала провокативен тоалет в черно, с деколте до кръста, което разкриваше женствените ѝ форми. Всички от формацията Equinox също бяха заложили на цвят ноир, който е и модното им решение за сценичните костюми. \"Тук е невероятно. Всички ни посрещат с много позитивна енергия!\" споделиха българските представители. Тази година червеният килим, по който преминаха делегациите на 43-те държави участнички в \"Евровизия“, беше сменен със син - цветът на реката Тежу край брега на която се състоя откриването. Също така и на океана, който стана основна тема в шестдесет и третото издание на телевизионната надпревара, пише в. Монитор. Една от първите делегации стъпили на синия килим пред Музея на изкуството, архитектурата и технологиите беше тази на Азербайджан. С изпълнение на представителката на страната Айсел, ще стартира първият полуфинал на 8 май. На сцената на арена \"Алтис\" ще се състезават 19 участници, сред които и българските представители Equinox. Вторият полуфинал на конкурса, чиито девиз тази година е \"Всички на борда!\", ще е на 10 май, а победителят ще бъде излъчен на 12 май. \"Евровизия“ е най-гледаният песенен конкурс на Стария континент като традиционно публиката пред екраните варира между 100 и 600 милиона зрители. България е в топ пет на фаворитите за победа на конкурса, написа преди дни електронното издание esctoday.com, специализирано във всекидневни новини за Евровизия. Най-големи конкуренти, според експертите, са ни Израел, Франция, Австралия, Норвегия, Естония, Чехия, Швеция, Испания и Италия. Сподели:", "date": "2018.05.08", "title": "ЕВРОПЛЪТ! Жана Бергендорф шашна всички в Лисабон с разголен тоалет"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B1%D0%B5%D1%81%D0%BD%D0%B8-%D0%BF%D0%B0%D0%BA-%D0%BD%D0%B5-%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BE%D1%82%D0%BA%D1%8A%D0%B4%D0%B5-%D0%B8%D0%B4%D0%B2%D0%B0%D1%82-%D0%BF%D0%B0%D1%80%D0%B8%D1%82%D0%B5-%D0%BF%D0%BE-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D0%B7-news748704.html", "text": "На комисията за ЧЕЗ не беше оказано нужното съдействие за констатиране на информацията относно финансирането на сделката по продажбата. Toва каза председателят на Временната комисия за ЧЕЗ и зам.-председател на ПГ на БСП Жельо Бойчев след заседание на комисията . „Относно евентуалната продажба на активите на ЧЕЗ това, което комисията направи, беше да установи кой по същество е купувач, кои са финансовите средства като източник, с които ще бъде придобито дружеството, и как са изпълнявали своите законови отговорности институциите в България. Със съжаление констатирам, че на комисията не беше оказано нужното съдействие за констатиране на информацията относно финансирането на сделката. Считам това за погазване на конституционните принципи на управление на страната. Българското Народно събрание по волята на българските граждани избира българското правителство и е мястото, където се отчитат всички специални служби. И по никакъв начин не приемам, че на него може да му бъде отказвана информация с мотив за професионална тайна. Така комисията не може да изпълни своята основна цел, за която беше създадена по решение на Народното събрание – да дадем нужните отговори на българските граждани. Защото в момента те имат пълно основание за всякакви съмнения и спекулации поради липсата на информация, която не ни беше предоставена в дадения случай от финансиращи институции, към които ние изпратихме писма – включително и към Българската народна банка“, каза още той и уточни, че чешката страна има пълната информация по тази сделка. „Все още има много притеснения относно работата на българските институции по целия процес по продажбата на ЧЕЗ – как и по какъв начин се е следил той и как и по какъв начин може да се контролира. В дадения случай не говорим за търговска сделка за придобиване на поредната верига супермаркети, която влиза в България, а говорим за естествен монопол – дейност, която касае снабдяването с електрическа енергия. А това пряко се отнася към сигурността на българските граждани и има влияние върху националната сигурност на страната. Имаме редица въпроси, на които нямаме отговор – например как фирма с такъв мащаб и такъв обем на активи може д придобие такъв тип стратегическо предприятие“, коментира Бойчев и уточни, че по време на заседанието беше направено формално процедурно предложение докладът да бъде отложен, за да се създаде работна група с по един представител на всяка политическа група. По думите му работната група ще бъде създадена утре, а за четвъртък ще се насрочи заседание на комисията. Сподели:", "date": "2018.05.08", "title": "ГОРЕЩА ТЕМА! Социалистите бесни: Пак не стана ясно откъде идват парите по сделката за ЧЕЗ"}
{"url": "http://pik.bg/%D0%B3%D0%B0%D0%BC%D0%B5%D0%BD-%D0%BF%D0%BE%D1%82%D1%80%D0%BE%D1%88%D0%B8-%D0%BF%D0%B0%D1%82%D1%80%D1%83%D0%BB%D0%BA%D0%B0-%D1%81-%D1%82%D1%80%D0%BE%D1%82%D0%BE%D0%B0%D1%80%D0%BD%D0%B0-%D0%BF%D0%BB%D0%BE%D1%87%D0%BA%D0%B0-news748633.html", "text": "31-годишен мъж от Белоградчик е задържан в полицейския арест за хулиганство. Това съобщиха от ОДМВР-Видин. На 6 май в 17.30 часа жителка на градчето сигнализирала в полицията за силна музика и нарушаване на обществения ред в квартала. Към мястото незабавно бил насочен полицейски автопатрул. На ул.”З-ти март” униформените били посрещнати от 31-годишния с викове. Мъжът грабнал тротоарна плочка и я хвърлил по посока на служебния лек автомобил. Причинени били щети по патрулката. Повредени са лявата врата на гредата на багажния отсек и на левия заден калник. Мъжът е задържан, а по случая е образувано бързо производство. Сподели:", "date": "2018.05.08", "title": "Гамен потроши патрулка с тротоарна плочка"}
{"url": "http://pik.bg/%D0%B6%D0%B0%D0%BD%D0%B0-%D0%B1%D0%B5%D1%80%D0%B3%D0%B5%D0%BD%D0%B4%D0%BE%D1%80%D1%84-%D0%B8-equinox-%D0%BB%D0%B8%D1%86%D0%B5-%D0%B2-%D0%BB%D0%B8%D1%86%D0%B5-%D1%81-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%87%D0%B0%D1%81%D0%BE%D0%B2%D0%B5-%D0%BF%D1%80%D0%B5%D0%B4%D0%B8-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D1%81%D0%B8-%D0%BD%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D0%BD%D0%B0-news748761.html", "text": "Жана Бергендорф и група \"Equinox\" се появиха на живо във фейсбук страницата на Евровизия преди минути, за да отговарят на въпросите на почитатели. Стотици фенове от цял свят им пишат и ги поздравяват в социалната мрежа. Над 1700 коментара има под видеото. Групата развява българския флаг. Тази вечер Жана Бергендорф и група \"Equinox\" излизат на сцената на арена \"Алтис\" в Лисабон, където в продължение на три вечери ще се проведе \"Евровизия\". Както е известно бандата, в която освен победителката от \"Х Фактор\" членуват още Владимир Михайлов, Георги Симеонов-JJ, Джони Манюел и Трей Кембъл, ще атакуват песенния конкурс с песента си \"Bones\" Ето и основните неща, които трябва да знаете относно гласуването тази вечер: Шоуто започва в 22:00 българско време, 21:00 централноевропейско, 20:00 Португалия и Великобритания, 19:00 в Исландия. Гласуването започва веднага след края на последната песен - тя ще бъде в изпълнение на Кипър. Гласуването ще се извършва чрез изписаните номера на екраните от страна на местната телевизия, излъчваща конкурса. Номерата са различни за всяка държава. Например, номерата за гласуване, изписани от БНТ за България, важат само за територията на нашата страна. Можете да гласувате и чрез Евровизионното приложение, което можете да изтеглите за Android и IOS. Гласуването е отворено за период от 15 минути. Ако гласувате преди или след него, Вашият глас няма да бъде зачетен, но ще бъдете таксувани. Можете да гласувате до 20 пъти, освен ако в съответната държава няма обявено друго ограничение. В първия полуфинал могат да гласуват само 19-те участващи държави в полуфинала плюс Испания, Португалия и Великобритания. Гласуването е възможно само от мобилен номер на местен оператор. Сподели:", "date": "2018.05.08", "title": "Жана Бергендорф и \"Equinox\" лице в лице с феновете часове преди участието си на Евровизия (НА ЖИВО)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B8%D0%B7%D0%B1%D1%80%D0%B0%D1%85%D0%B0-%D0%BC%D0%B0%D1%80%D0%B8%D0%BD%D0%B8%D0%BA%D0%B0-%D1%87%D0%B5%D1%80%D0%BD%D0%B5%D0%B2%D0%B0-%D0%B7%D0%B0-%D0%B7%D0%B0%D0%BC-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B2%D0%B0%D1%81-news748699.html", "text": "Мариника Чернева беше избрана единодушно за зам.-председател на Върховния административен съд на днешното заседание на Съдийската колегия на ВСС. Съдия Чернева беше предложена за поста от новия председател на ВАС Георги Чолаков и кандидатурата й бе подкрепена Пленума на съдиите на ВАС, който се проведе на 1 февруари т.г. Новият зам.-председател на ВАС ще оглави Първа колегия на съда, в която влизат първо, трето, четвърто и осмо отделения. Мариника Чернева е съдия с над 28 години стаж, от които близо 14 години – във ВАС, над 5 години - в Софийки градски съд и над 7 години – в Софийски районен съд. На днешното заседание на Съдийската колегия на ВСС беше прието с 13 гласа „за“ и само един „против“ искането на председателя на ВАС Георги Чолаков да се оттегли искането на правителството по т. 6 от Решение № 632/20.10.2017 г. на МС за осигуряване на експерти по Програмата на Европейския съюз за подкрепа на структурни реформи за подготовка на функционален анализ на Върховния административен съд и на системата на административните съдилища. Пленумът на ВАС и общите събрания на 28-те административни съдилища също единодушно се обявиха срещу решението на МС за възлагане на външни експерти да изготвят функционален анализ на системата на административното правораздаване у нас. Сподели:", "date": "2018.05.08", "title": "ОТ ПОСЛЕДНИТЕ МИНУТИ! Избраха Мариника Чернева за зам.-председател на ВАС"}
{"url": "http://pik.bg/%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%BD%D0%B0-%D0%BF%D0%B5%D1%82%D0%B8%D1%8F-%D1%81%D0%B5%D0%B7%D0%BE%D0%BD-%D0%BD%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%81%D0%B0-%D0%BD%D0%B0-%D1%84%D0%B8%D0%BD%D0%B0%D0%BB%D0%B0-news748661.html", "text": "Снимките на петия сезон на \"Откраднат живот\" са на финал, издаде актьорът Васил Бинев, който тази пролет изгря на екран с ролята си на Иво Фотев. \"Още две серии остава да снимаме до края на сезона. Финалът ще бъде много интригуващ\", призна Бинев в \"На кафе\". \"Много ми е приятно, че учавствам в сериала. С огромно вълнение отивам на снимки. Преди 5-6 години се откъснах от театъра и се съсредотохич върху дублажа. Когато ми предложиха, бях снимал малки роли в сериали преди това, но такава дългосрочна работа не бях работил. Аз лично съм различен от Иво Фотев. Той е властен, а аз съм добър, не обичам конфликтите, не обичам да работя в среда, в която има конфликти. На снимачната площадка се чувствам като у дома си\", добави Бинев. Сподели:", "date": "2018.05.08", "title": "Снимките на петия сезон на \"Откраднат живот\" са на финала"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BD%D0%B0-%D0%BF%D1%8A%D1%82%D1%8F-%D1%82%D0%B8%D1%80-%D1%81-%D1%8F%D0%B9%D1%86%D0%B0-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BA%D1%8A%D1%89%D0%B0-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B7%D0%B0%D0%B3%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news748708.html", "text": "ТИР помете две къщи в село Златна Панега. Шофьорът е загинал при инцидента. Катастрофата е станала към 13 ч. Камионът е с пловдивска регистрация и е превозвал яйца, предаде Би Ти Ви. Една от къщите, в която се е блъснал, е полуразрушена. Тя е била използвана за цех за производство на матраци. В момента на сблъсъка в нея не е имало хора, тъй като работниците са били навън, в обедна почивка. По чудо от тях няма пострадали и жертви. В другата къща живее семейство с дете, което е било в двора и се е разпищяло. Заради писъците му всички са излезли извън къщата и в момента са сблъсъка не са били вътре. Все още не е ясно дали шофьорът на тира е бил сам или е имало някой с него. Багери разчистват отломките, за да търсят друго тяло. По първоначални данни, по неизяснени засега причини, водачът на камиона е изпуснал управлението и е катастрофирал край пътя. Снимки: bTV Пътят е засипан с яйца. От пожарната ще се свържат с ХЕИ, за да съдействат за почистване с препарати, за да не се разпространи зараза. Районът е отцепен заради катастрофата. Организиран е обход през Златна Панега и Брестница, съобщиха от МВР. И двете къщи се намират на завой и подобен инцидент в района не се случва за първи път, разказват местните хора. Миналата година катастрофа с тир също е взела жертва. Сподели:", "date": "2018.05.08", "title": "Зверски инцидент на пътя! ТИР с яйца се вряза в къща, шофьорът загина (СНИМКИ)"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%8F-%D0%BF%D1%80%D0%BE%D0%B1%D0%BB%D0%B5%D0%BC-%D1%89%D0%B5-%D0%B1%D1%8A%D0%B4%D0%B5-%D0%BA%D1%80%D0%B0%D1%8F%D1%82-%D0%BD%D0%B0-news748644.html", "text": "Решението на косовския проблем – по какъвто и да е начин, ще означава и край на политическата ми кариера. Това заяви държавният глава на Сърбия Александър Вучич в интервю за 15-ата годишнина от издаването на белградския вестник „Курир“, отбелязва скопското електронно издание \"Нова Македония“. \"Когато става въпрос за Косово, се надявам на решение. Знам, че каквото и да бъде то, това ще е краят за мен в политиката“, подчерта Вучич, предава \"Фокус\". Помолен за по-подробен коментар, сръбският президент обвърза обяснянието с манталитета на своите сънародници. \"Сърбите са такива. Никога няма да ми простят своето по-добро бъдеще и мира. В Сърбия се отбелязват само пораженията и войните“, подчерта Вучич. Сподели:", "date": "2018.05.08", "title": "Президентът на Сърбия с шокиращо признание: Решението на косовския проблем ще бъде краят на политическата ми кариера"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BD%D0%B0-%D1%81%D0%B3%D0%BB%D0%B5%D0%B4%D0%B0-%D1%81-%D0%BD%D0%B8%D0%BD%D0%BE%D0%B2%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B4%D0%B2%D0%B0%D0%BC%D0%B0%D1%82%D0%B0-news748631.html", "text": "Срещата, на която вицепремиерът и министър на отбраната покани лидра на БСП Корнелия Нинова на 1 май, за да изпият по една бира, се провежда днес в парламента. Нинова прие поканата за разговор с него, но заяви, че не пие бира и че иска тя да е публична. Затова двамата са избрали за разговора си сградата на Народното събрание. Срещата започна малко след 14 ч и продължи около час и половина. На въпрос кога ще има коалиционен съвет, за да се изчистят недоразуменията между партньорите, Каракачанов подчерта, че няма недоразумения в коалицията. Не съм канил ДПС на шербет, но можем да се срещнем, примерно по закона за вероизповеданията, коментира още вицепремиерът на въпрос дали ще се срещне и с партията на Карадайъ. Запитан какво е говорил с лидерката на Столетницата Каракачанов поясни: Запознах и информирах Корнелия Нинова, в качеството си на министър на отбраната, за проектите в армията. Когато г-жа Нинова откликна на моята покана за бирата, се договорихме днес да има такава среща, заяви още вицепремиерът, припомняйки, че на 1 май той отправи такава покана към нея. Някой погрешно информира, няма преговори, няма такива работи, ние си изпълняваме докрай ангажиментите към коалицията, дори някой да предложи някакви идеи и формули, аз няма да участвам в това, отсече министърът на отбраната. Бяхме на кафе и вода, говорихме за вероизповедания и армия, категоричен бе Каракачанов. Това, което те предлагат, са нови срокове за изпълнение на проектите на българската армия. Каракачанов търси подкрепа да се прегласуват сроковете. Но явно има някакво противоречие с финансовия министър, защото такива пари не са предвидени. Отговорът ни беше - Когато го внесете официално и това стане факт, ние ще се съберем и партийно и парламентарната група, ще се запознаем със съдържанието, ще направим втора среща, коментира след срещата Нинова. Вторият въпрос беше вероизповеданията. Каракачанов смята, че законопроектът е недостатъчен и предлага разширен вариант, посочи лидерът на левицата. Днес ни връчиха допълнителния законопроект, ще се запознаем с тези текстове, най-важното е двата законопроекта да вървят заедно и между двете четения да се приеме най-доброто, отсече Корнелия Нинова. Не сме били на пазар, не сме дошли да си кажем: Дай ми нещо, ние ще ти дадем друго. Поканиха ме на среща и ето, аз ви казвам какво са поискали, допълни тя. Хубав разговор беше, заключи тя. Нинова обаче е категорична, че продължават да искат оставката на правителството. В четвъртък ще има среща и между БСП и Патриотичния фронт.  ГЕРБ обаче не ги канили да се видят. Голяма коалиция между ГЕРБ и БСП е невъзможна, отсече лидерката на БСП. По темата за отбраната на страната не би следвало да сме управляващи и опозиция, каза пред журналисти вицепремиерът, министър на отбраната и председател на ВМРО Красимир Каракачанов след срещата си с лидера на БСП Корнелия Нинова в парламента. Каракачанов поясни, че на срещата с лидера на БСП е информирал опозицията какви са амбициите на правителството по отношение на разходите по отбрана. „Вие знаете, че по темата за разходите за отбрана имахме разминаване. На КСНС пред президента преди две седмици БСП заявиха, че те се въздържат от това да подкрепят увеличаването на разходите за отбрана до 2 % от БВП. Правителството на 3 януари 2018 г. прие този национален план. Моята цел е ясна, когато става въпрос за модернизацията на Българската армия, моята амбиция е да има консенсус в обществото, включително в партиите в парламента, без значение дали са управляващи или опозиция“, заяви Каракачанов. По думите му крайно време е, ако искаме да имаме модерна армия, тези разходи да се направят. Каракачанов заяви, че е запознал БСП с два законопроекта, които са внесли в Министерски съвет и с трети, който предстои да бъде внесен и с неговите виждания по отношение на разходите за модернизация на армията. „Другата тема, която също касае мои ангажименти в правителството, е темата със сигурността. Октомври месец направих една работна група. Натоварих Искрен Веселинов да движи нещата. С юристи правихме една среща в Министерски съвет в края на миналата година със службите за сигурност в Закона за вероизповеданията да направим нужните промени, за да стопираме всички възможности чрез религиите в България да се реализира чуждо влияние, било то политическо, или религиозно“, коментира Каракачанов и допълни, че е предоставил на БСП този законопроект, за да се запознаят с него. Сподели:", "date": "2018.05.08", "title": "ИЗВЪНРЕДНО В ПИК TV! Каракачанов на сгледа с Нинова в парламента! Ето какво обсъдиха двамата на кафе и вода вместо на бира (ОБНОВЕНА)"}
{"url": "http://pik.bg/%D1%86%D0%B2%D0%B5%D1%82%D0%B8%D1%82%D0%B0%D1%82%D0%B0-%D0%BE%D1%82-%D0%B0%D0%BD%D1%81%D0%B0%D0%BC%D0%B1%D1%8A%D0%BB%D0%B0-%D0%BF%D0%B0%D0%BA-%D1%81%D0%B0-%D0%BF%D1%8A%D1%80%D0%B2%D0%B8-%D0%B4%D1%80%D1%83%D0%B6%D0%BA%D0%B8-%D1%81%D0%BD%D0%B8%D0%BC%D0%BA%D0%B0-news748643.html", "text": "Бившите съотборнички от националния ансамбъл по художествена гимнастика Цветелина Стоянова и Цветелина Найденова са забравили скандалите помежду си. Найденова публикува е \"Инстаграм\" снимка в компанията на своята адашка, като двете си разменят сърчица в коментарите под фотосите. Докато се състезаваха заедно Цвететата бяха най-добри приятелки. През юни 2016 г. обаче Стоянова падна от шестия етаж на апартамента на баба си, след което спря да комуникира с всички момичета от ансамбъла. Тя дори обвини гимнастичките, че са й обърнали гръб, докато се бори за живота си. През декември миналата година Найденова и Стоянова се появиха за първи път заедно в столичен магазин, а очевидно вече са загърбили всякакви различия помежду си, пише \"Телеграф\".. Преди няколко месеца Стоянова заяви, че отново ще се занимава с художествена гимнастика като треньор на подрастващите. Сподели:", "date": "2018.05.08", "title": "Цветитата от ансамбъла пак са първи дружки (СНИМКА)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BC%D0%BB%D0%B0%D0%B4-%D0%BC%D1%8A%D0%B6-%D1%81%D0%B5-%D1%85%D0%B2%D1%8A%D1%80%D0%BB%D0%B8-%D0%BE%D1%82-%D0%B1%D0%BB%D0%BE%D0%BA-%D0%B8-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-news748710.html", "text": "Млад човек от Пазарджик се е хвърлил от жилищен блок в квартал „Младост“ и е загинал на място, пише \"Марица Пазарджик\". По информация от наши сигурни източници, става дума за около 35-годишен мъж. Инцидентът е станал навръх Гергьовден. Пристигналият на място медицински екип само е констатирал смъртта на човека. За момента няма данни мъжът да е убит или подтикнат от някого съм самоубийство. До момента няма никаква официална информация за случилото се. От полицията потвърдиха, че има такъв инцидент и се поверяват обстоятелствата около него. Повече подробности обаче отказват, тъй като темата за самоубийствата е много деликатна. Сподели:", "date": "2018.05.08", "title": "ТРАГЕДИЯ В ПАЗАРДЖИК! Млад мъж се хвърли от блок и загина на място"}
{"url": "http://pik.bg/%D1%81%D1%82%D0%BE%D0%B8%D1%87%D0%BA%D0%BE%D0%B2-%D0%BA%D1%83%D0%BF%D0%B8-%D0%BA%D0%BE%D1%81%D0%B0%D1%87%D0%BA%D0%B0-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-news748691.html", "text": "Леля Пенка поддържа райграса в Ясно поле с модерната машинария Христо Стоичков обгрижва майка си, въпреки че живее на другия край на света. Наскоро носителят на \"Златната топка\" купил на леля Пенка косачка, след като възрастната жена вече нямала сили да върти косата в градината си в Ясно поле. След смъртта на бащата на Камата, бай Стоичко, леля Пенка остана да живее в родното му село. Малкият ѝ син Цанко се устрои в Пловдив, но 70-годишната жена, родила на света един от най-великите му футболисти, остана да бори самотата в къщата, за да не е в тежест на детето си под Тепетата. И тази пролет в градината си леля Пенка е подготвила разсада и ще бодне домати, чушки и друг зарзават, за да подсигури зимнината. Жилавата жена не се предава и обработва сама земята в градината си. Досами нея има и няколко квадрата, засадени с райграс. Зад косачката майката на Стоичков е като фурия, издават запознати. Не отказвала, ако някой от възрастните хора в Ясно поле я молел да подреже буреняците и из техните дворове. Поръчки за косене Пенка Стоичкова поемала от понеделник до петък. Уикендите били истински празник за нея, тъй като тогава се посвещавала на футбола и любимия си отбор - \"Ботев\" (Пловдив). Ясно поле е само на 25 км от града и дали с маршрутка, дали с друг превоз, майката на Ицо най-редовно посещавала домакинските срещи на \"канарчетата\". А селските мачове на \"Марица\", футболния тим от селото, Пенка не пропускала. Сподели:", "date": "2018.05.08", "title": "Стоичков купи косачка на майка си"}
{"url": "http://pik.bg/%D0%BC%D0%B5%D1%87%D0%BA%D0%B0-%D1%83%D0%BC%D1%8A%D1%80%D1%82%D0%B2%D0%B8-%D0%BA%D1%80%D0%B0%D0%B2%D0%B0-%D0%B2-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE-%D1%81%D0%B5%D0%BB%D0%BE-news748712.html", "text": "Експерти от Групата за бързо реагиране при РИОСВ – Смолян провериха на 7 май сигнал за мъртвa крава. При огледа на високопланинско пасище в района на местността „Малко Крушево“, землището на село Загражден е установено, че кравата е убита от кафява мечка. Това съобщиха от РИОСВ-Смолян. От началото на годината до момента за територията на инспекцията щетите от кафява мечка са шест. За този район нападенията са три. През този период на годината нападенията на мечки на селскостопански животни е поради липса на хранителна база и загуба на тегло на екземплярите през зимата. Това се потвърждава с данни и от предишни години. РИОСВ – Смолян призовава стопаните на селскостопанско имущество да засилят превантивните мерки по опазване на животни и пчелини. Пашата трябва да се извършва с пастир и кучета, нощуването на животните да е в масивни стопански сгради, да има ограждане с електрически огради, шумови и светлинни отблъскващи средства и др. За всички доказани щети от кафява мечка се изготвят предложения за обезщетение на собствениците. Сподели:", "date": "2018.05.08", "title": "Мечка умъртви крава в смолянско село"}
{"url": "http://pik.bg/%D1%87%D0%B8%D1%81%D1%82-%D0%B2%D1%8A%D0%B7%D0%B4%D1%83%D1%85-%D0%B2-%D0%BF%D0%BB%D0%B0%D0%BD%D0%B8%D0%BD%D0%B0%D1%82%D0%B0-%D1%81%D0%BC%D0%BE%D0%BB%D1%8F%D0%BD-%D1%81%D0%BC%D0%B5%D0%BD%D1%8F-%D0%BF%D0%B5%D1%87%D0%BA%D0%B8%D1%82%D0%B5-%D0%BD%D0%B0-%D0%B4%D1%8A%D1%80%D0%B2%D0%B0-%D1%81-%D0%BF%D0%B5%D0%BB%D0%B5%D1%82%D0%B8-news748596.html", "text": "Стартира пилотна процедура в община Смолян по Оперативна програма „Околна среда“ (ОПОС), с която 2600 домакинства, отопляващи се на дърва и въглища безплатно, ще могат да сменят горивната си база, обявиха от управата на областния град. Плановете са подмяната на печките на твърдо гориво с екологично да бъде завършен през тази есен, за да може първите желаещи да се възползват от проекта още преди предстоящия зимен сезон. \"Индикативният бюджет за община Смолян е над 8 млн. лв., като на този етап анализите показват, че на домакинство ще се предоставя оборудване за около 3000 лв. Това означава, че от програмата могат да се възползват повече от 2600 домакинства\", посочи пред \"Марица\" зам.-кметът на община Смолян Марин Захариев. Заедно с експерти от общината той участва в работна среща по Оперативна програма „Околна среда“ за мерките, касаещи качеството на атмосферния въздух. \"Взето бе решение от Оперативната програма да стартира пилотна процедура, от която ще могат да се възползват директно гражданите на засегнатите градове, включително Смолян. Като основен проблем за запрашаването в града през зимния сезон е идентифицирано отоплението на дърва и въглища. В тази връзка в рамките на проект за директно предоставяне на средства, община Смолян ще разпише варианти за смяна на горивната база на домакинствата в града. Казано по друг начин домакинства, които се отопляват на въглища и дърва ще могат да получат котли на пелети, газови котли, климатици и други безплатно\", посочи Захариев. Сподели:", "date": "2018.05.08", "title": "Чист въздух в планината: Смолян сменя печките на дърва с пелети"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%BD%D0%B5-%D0%B4%D0%B0%D0%B2%D0%B0%D0%B9%D1%82%D0%B5-%D0%BE%D0%B1%D0%B5%D1%89%D0%B0%D0%BD%D0%B8%D1%8F-%D0%B8-%D0%B8%D0%B7%D0%B1%D1%8F%D0%B3%D0%B2%D0%B0%D0%B9%D1%82%D0%B5-%D1%88%D1%83%D0%BC%D0%BD%D0%B8%D1%82%D0%B5-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-news748578.html", "text": "Не подписвайте никакви документи и не поемайте никакви ангажименти“, съветва Ивелина Пенчева. 19-ият слънчев ден е посветен на небесните ни покровители. Това е време за покаяние и изправяне на грешките. В този ден всяко лошо дело засяга целия род, пише астрологът Ивелина Пенчева. \"Денят е свързан с предците ни. Хубаво е да им се отдаде почитание и да се помолим за душите им. Почитайте своите предци, погрижете се за остарелите си роднини. Желателно е да посветите този ден на близките си и да прекарате деня в семеен кръг. Старайте са да изпълнявате молбите им и бъдете внимателни към нуждите им. Подходящо е за укрепване на отношенията, за възстановяване на семейни традиции“, добавя астрологът. \"Постарайте са да простите обидите, особено на своите близки. Добре е да се започне лечение. Бъдете бдителни и следете за думите, които изричате. Денят не подхожда за веселие. Може да си позволите да бъдете сантиментални, хубаво е да си поплачете. Трябва да бъдете спокойни и релаксирани. Благоприятно е за индивидуална работа, работа по къщата. \"Не давайте обещания и клетви! Не правете планове, не започвайте нови дела, нови реформи! Не отказвайте помощ на никого, особено ако са ви помолили! Не лъжете! Не оскърбявайте и не обиждайте никого! Не проявявайте злоба нито в мислите, нито в думите си! Не бъдете цинични! Лошо е да се откажете от молбите си. Да се избягват шумните компании, отклонявайте покани за увеселителни мероприятия!“, предупреждава астрологът. \"Не се готви в този ден. Храната трябва да е приготвена предварително. Желателен е пост. За да сте в синхрон с вибрациите на деня, използвайте зелените нюанси в облеклото. Избягвайте жълти, оранжеви и черни дрехи“, съветва Ивелина Пенчева. \"Да видите в съня си починали предци е знак за помощ и защита. Сънищата се сбъдват след много време. Да сънувате дървета и цветя – щастие, любов и неочаквани придобивки“, добавя астрологът. Сподели:", "date": "2018.05.08", "title": "Астролог: Не давайте обещания и избягвайте шумните компании"}
{"url": "http://pik.bg/%D0%B3%D0%BE%D1%80%D0%B5%D1%89-%D0%B1%D0%B0%D1%80%D0%BE%D0%BC%D0%B5%D1%82%D1%8A%D1%80-%D0%BD%D0%BE%D0%B2%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BD%D0%B0-%D0%B3%D0%B0%D0%BB%D1%8A%D0%BF-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE-%D1%81%D0%BC%D0%B5-%D0%BF%D1%80%D0%BE%D0%B5%D0%B2%D1%80%D0%BE%D0%BF%D0%B5%D0%B9%D1%86%D0%B8-%D0%BD%D0%BE-%D0%BE%D1%89%D0%B5-%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D1%81--news748697.html", "text": "Българите са подчертано проевропейски настроени и доверието в Европейския съюз се възстанови в обичайните си нива, след като през 2016 г. изглеждаше застрашено. Благосклонно настроените към тоталитарни идеологии у нас са решително малцинство, но дяловете им все пак не са за подценяване и могат да са основание и за тревога. Особено този на толерантно настроените към елементи от комунизма. Днес, 8 май (за Русия – обикновено 9 май), в повечето европейски страни се отбелязва и годишнина от края а Втората световна война, която бе свързана с национален, но и с идеологически сблъсък. В последната година и половина доверието в обобщения образ на Европейския съюз възстанови позиции, след като през 2016 г. беше достигнало по-ниски стойности. Така в първите месеци на 2018 г. около и над 60% от българите споделят доверие в ЕС, докато недоверието се движи около около 30%. Конкретните числа сега са 58% доверието, а 31% недоверието. Така българите остават подчертано проевропейски настроени. Други наши изследвания в годините ясно показват, че българите са едно от най-проевропейски настроените общества в ЕС. През 2016 г. подействаха няколко причини за загуба на доверие, свързани с продължаващите ефекти на т.нар бежанска вълна, както и някои свързани кризи в устоите на ЕС. Такава например беше референдумът, с който Великобритания реши да напусне ЕС. Влияние вероятно оказва и по-общото противоборство между Запада и Русия. Въпреки всичко обаче и през 2016 г. ЕС остана със силно положителен рейтинг, макар и не в познатата степен. А през 2017 г. доверието в ЕС укрепна – вероятно и във връзка с победата у нас на политически сили, считани за ориентирани в по-голяма степен към Запада. През 2017 г. пък в няколко ключови за Европа избори надделяха опциите „за“ Европа и това подобри картината на общественото мнение. Допълнително влияние оказва и европейското председателство, което допълнително насочва вниманието ни към европейските дела. „Галъп интернешънъл“ зададе два провокативни въпроса, за да провери степента, до която тоталитарните идеологии и практики са възприемани. Въпросите са най-общи и целят единствено да покажат генералните нагласи. Мнозинство от 72% изцяло отхвърля идеологии и практики, като нацизъм, фашизъм и подобни. 12% обаче се съгласяват с опцията, че някои неща са приемливи, а 3% ги намират за изцяло приемливи. Най-възрастните у нас, респ. последователи на БСП, изглеждат и най-дистанцирани от подобни идеологии и практики. Привържениците на националистически формации също декларират нетърпимост, но при тях се усеща и малко по-висок дял на съгласни, че има и приемливи елементи. По-различно стоят нещата, когато се пита за комунизъм, сталинизъм, болшевизъм и подобни. Една трета от българите смятат, че някои неща от тези идеологии и практики са приемливи, а други не. Все пак повече са тези, които изцяло ги отхвърлят – 44%. 6% пък изцяло ги приемат. Мнозинство от над половината от привържениците на БСП, респ. по-възрастните хора у нас, приемат частично левите тоталитарни идеологии и практики. Като цяло следва да се отбележи, че комунистическите елементи са в по-голяма степен възприемани в сравнение с нацистките. Сподели:", "date": "2018.05.08", "title": "ГОРЕЩ БАРОМЕТЪР! Ново проучване на \"Галъп\": Категорично сме проевропейци, но още има българи с уклон към комунизма"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%B8%D1%82%D0%B0%D0%B9-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%B2%D0%B4%D0%B8%D0%B3%D0%BD%D0%B5-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B7%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-news748642.html", "text": "Китай е отказала да изпрати хеликоптер в издирването на алпиниста Боян Петров. Това заяви пред Нова телевизия режисьорът Поли Генчева, която е в Хималаите заедно с оператора Красимир Андов, за да снимат филм за алпиниста. Припомняме, че Боян Петров е в неизвестност от няколко дни при опита му да изкачи връх Шиша Пангма. В момента трима шерпи издирват алпиниста. Поли Генчева обясни, че от Китай не са дали разрешение в издирването да се включи хеликоптер заради изискване летателния апарат да не се издига повече от 5000 метра височина. По думите й обаче е имало случаи, в които хеликоптери се издигали до 7500 метра, където е и лагерът на Боян Петров. \"Боян не е изчезвал за толкова дълго време. Случвало се е да има проблем с телефона, но в момента това вече е проблем.\" Това заяви по-рано днес пред Нова жената на алпиниста Боян Петров Радослава Ненова. Радосвета вярва, че всичко ще бъде наред. За последно Петров и жена му са се чули на 28 април. След това алпинистът е тръгнал нагоре в планината. Оттогава никой не го е чувал. По думите на Радослава той се е чувствал добре и не е имал проблеми. Трябвало да се обади на 3 май. Радосвета заяви и че Боян винаги носи със себе си сателитния телефон. Тя няма представа защо този път алпинистът е тръгнал без него. \"Може да го е забравил. Мога само да гадая. Планът е спасителите да тръгнат нагоре да го търсят\", допълни тя. Сподели:", "date": "2018.05.08", "title": "ОТ ПОСЛЕДНИТЕ МИНУТИ! Китай отказа да вдигне хеликоптер за издирването на Боян Петров"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%B5%D1%84%D0%B8%D1%80-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2%D0%B8%D1%8F-%D0%BC%D0%B0%D0%BD%D0%B4%D0%B0%D1%82-%D0%BD%D0%B0-%D0%BF%D1%83%D1%82%D0%B8%D0%BD-news748569.html", "text": "Напрежение в ефир заради новия мандат, който започва Владимир Путин начело на Русия. \"Путин връща Русия в Средновековието\". Това каза пред Би Ти Ви Иван Сотиров, бивш зам.-председател на СДС, по повод започването на четвъртия мандат на Владимир Путин като президент на Русия. Путин реализира една от най-лошите тенденции в руската политика – на изолационизъм и търсене на външни врагове в опит да се оправдаят неуспехите във вътрешната политика. Тази линия винаги е тласкала Русия към пропаст, заяви Сотиров. По думите на председателя на форума Форум \"България-Русия\" Светлана Шаренкова през първия си мандат Путин е спрял разпада на Русия, във втория е започнал да възстановява икономиката, в третия е върнал страната си като важен играч на международната сцена. При четвъртия му мандат акцентът ще бъде върху социалната политика. Това, че има демонстрации в Русия, означава че там има демокрация. Навални в никакъв случай не е алтернативна на Путин. Трябва да се има предвид, че преди месец хората избраха Путин със 75% при висока избирателна активност, посочи Шаренкова. За каква алтернатива можем да говорим, когато всички опоненти на Путин или бяха физически премахнати, или арестувани. Путин възпроизвежда всички лоши практики от времето на сталинизма, но по един по-перфиден начин. Той провежда геноцид спрямо собствения си народ. В Русия се ширят алкохолизъм и самоубийства, подчерта Сотиров. Русофилията вече е демоде. 21 век е векът на диалога и разбирателството, каза Светлана Шаренкова. Сподели:", "date": "2018.05.08", "title": "Напрежение в ефир заради новия мандат на Путин"}
{"url": "http://pik.bg/%D0%B7%D0%B0-%D0%B0%D1%80%D0%BC%D0%B0%D0%B3%D0%B0%D0%BD%D0%B8-%D0%BD%D0%B0-%D1%87%D1%83%D0%B6%D0%B4%D0%B5%D0%BD%D1%86%D0%B8%D1%82%D0%B5-%D0%B2%D1%8A%D0%BD%D1%88%D0%BD%D0%BE-%D0%BA%D1%83%D0%BF%D1%83%D0%B2%D0%B0-%D1%80%D0%B5%D0%BF%D0%BB%D0%B8%D0%BA%D0%B8-%D0%BD%D0%B0-%D0%B1%D0%B3-%D1%81%D1%8A%D0%BA%D1%80%D0%BE%D0%B2%D0%B8%D1%89%D0%B0-news748592.html", "text": "Външно министерство ще закупи реплики на български съкровища. От ведомството са обявили обществена поръчка за 48 000 лв. за протоколни подаръци. Една част от тях са именно реплики на родни съкровища, като за тях са заделени и повечето от парите-около 34 000 лв. Така сред артикулите, с които трябва да блесне страната ни в очите на важните гости у нас и домакините в други държави, са чаша от Чипровското, пегас от Разградското, фиала и плакет на ритон от Панагюрското, фиала от Рогозенското, както и елен от Севлиевското съкровище и брошка сребърна роза и сребърна дамска гривна от златната школа от 15-и - 18-и век. Максималната цена за чашата от Чипровското съкровище е 450 лв., като трябва да е изработена от месинг, но посребрена и позлатена, в кутия от бук или дъб. Пегасът пък трябва да струва до 300 лв. До същата пределна цена трябва да е и фиалата от Рогозенсото съкровище. В същото време тази от Панагюрското пък е с цена до 500 лв., колкото се заделят и за репликата на дамската гривна. Брошката пък трябва да е ръчно кована, като определеният таван на цената за нея е 200 лв. Плакетът от ритон ще излезе на МВнР доста по-евтино спрямо повечето дарове - едва 120 лв. Сред другите протоколни подаръци са 20 броя юбилейни монети по повод българското председателство на Съвета на ЕС. Сумата за изсичането им е около 6000 лв., така че всяка от тях ще излезе по 300 лв. Наред с луксозните подаръци са предвидени и 50 броя бутилки бутиково вино - бяло и червено. Пределната цена за бройка е 30 лв. Всяка от бутилките трябва да се придружена със сертификат за качество. Външно е решило да поръча и 20 дамски копринени шала, за всеки от които ще плати максимум 200 лв. Сред по-интелектуалните дарове са два албума с карти и един географски атлас. Първият е с цветни карти на българските земи в средновековната арабописмена картографска традиция. Именно затова седемте атласа, за по 120 лв. всеки, са с увод на арабски и персийски. Вторият албум, от който ще бъдат изработени общо 8 броя, е за родните земи в европейската картографска традиция. Сподели:", "date": "2018.05.08", "title": "За армагани на чужденците: Външно купува реплики на БГ съкровища"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D0%B0%D0%BA-%D0%BC%D0%BE%D0%B6%D0%B5%D1%82%D0%B5-%D0%B4%D0%B0-%D0%B3%D0%BB%D0%B0%D1%81%D1%83%D0%B2%D0%B0%D1%82%D0%B5-%D0%B7%D0%B0-%D0%B6%D0%B0%D0%BD%D0%B0-%D0%B8-equinox-%D0%BD%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D1%82%D0%B0%D0%B7%D0%B8-%D0%B2%D0%B5%D1%87%D0%B5%D1%80-news748694.html", "text": "Тази вечер Жана Бергендорф и група \"Equinox\" излизат на сцената на арена \"Алтис\" в Лисабон, където в продължение на три вечери ще се проведе \"Евровизия\". Както е известно бандата, в която освен победителката от \"Х Фактор\" членуват още Владимир Михайлов, Георги Симеонов-JJ, Джони Манюел и Трей Кембъл, ще атакуват песенния конкурс с песента си \"Bones\" Ето и основните неща, които трябва да знаете относно гласуването тази вечер: Шоуто започва в 22:00 българско време, 21:00 централноевропейско, 20:00 Португалия и Великобритания, 19:00 в Исландия. Гласуването започва веднага след края на последната песен - тя ще бъде в изпълнение на Кипър. Гласуването ще се извършва чрез изписаните номера на екраните от страна на местната телевизия, излъчваща конкурса. Номерата са различни за всяка държава. Например, номерата за гласуване, изписани от БНТ за България, важат само за територията на нашата страна. Можете да гласувате и чрез Евровизионното приложение, което можете да изтеглите за Android и IOS. Гласуването е отворено за период от 15 минути. Ако гласувате преди или след него, Вашият глас няма да бъде зачетен, но ще бъдете таксувани. Можете да гласувате до 20 пъти, освен ако в съответната държава няма обявено друго ограничение. В първия полуфинал могат да гласуват само 19-те участващи държави в полуфинала плюс Испания, Португалия и Великобритания. Гласуването е възможно само от мобилен номер на местен оператор. Сподели:", "date": "2018.05.08", "title": "ВАЖНО! Ето как можете да гласувате за Жана и \"Equinox\" на \"Евровизия\" тази вечер"}
{"url": "http://pik.bg/%D0%BD%D0%B0%D0%B3%D0%BB%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4-%D0%BE%D1%82-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-news748584.html", "text": "Нагъл крадец се промъкна в жилищен блок и открадна велосипед. Случката е от столичния квартал \"Овча купел\" 1. Охранителни камери са заснели престъпника, който е пренесъл колелото на ръце чак от 11-ия етаж, показва Нова телевизия. \"Този човек никога не съм го виждал преди в квартала\", коментира собственикът на откраднатата вещ Румен Русинов. Всъщност, колелото е на баща му, но възрастният човек няма достъп до социални мрежи и с издирването се е заел Румен. \"Много хора са си изпатили от такава схема. А полицията не предприема нищо\", допълни той. Сподели:", "date": "2018.05.08", "title": "Нагла кражба на велосипед от жилищен блок"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%BB%D0%B5%D1%82%D0%B8%D1%89%D0%B5-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B7%D0%BD%D0%B0%D0%B5-%D0%B7%D0%B0%D1%89%D0%BE-news748619.html", "text": "Спешна евакуация на Терминал 1 на летище Пърт в Австралия. Засега не е ясна причината за тези действия. „Благодарим ви за търпението, което проявихте, докато се грижихме за вашата безопасност”, написаха от летището в Туитър, цитирани от Нова тв. Самите пътници бяха силно объркани от случилото се. „Всичко на летището беше много хаотично. Служителите не знаеха къде да отвеждат и разпределят хората. Но се радвам, че не се случи нищо сериозно”, написа потребителка в Туитър. Сподели:", "date": "2018.05.08", "title": "Паника в Австралия! Евакуираха летище, никой не знае защо"}
{"url": "http://pik.bg/%D1%80%D0%B0%D0%B1%D0%BE%D1%82%D0%B0-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D0%B0-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D0%B7%D0%B0-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8%D1%82%D0%B5-news748589.html", "text": "Лятото започва, а с това и желанието за сезонна работа. Но какви са условията за наемане на работа на непълнолетните? \"Важното за получаване на разрешение за работа от непълнолетен е, че искането е от страна на работодателят.Трябва работодателят да комплектова документите и да ги внесе в Инспекцията по труда, което може да става и по електронен път\", заяви по БНТ Дина Христова от \"Главна инспекция по труда. Христова отхвърли твърденията, че изискванията за наемане на непълнолетни имат \"по-голяма административна тежест\". \"Това, което се изисква за работа на непълнолетни лица, не е по-различно от това, което се изисква за всяко работно място, независимо дали то ще бъде заето е от пълнолетен или непълнолетен\", разясни още тя. Имало обаче разлика: \"Единствената разлика е, че при непълнолетните лица този комплект от документи - длъжностна характеристика и оценка на риска на работното място, се изискват предварително, за да може да се прецени дали конкретната работата би оказала вредно влияние върху психиката и физиката на детето\", обясни Христова. Сподели:", "date": "2018.05.08", "title": "Работа през лятото: Какви са условията за непълнолетните?"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8---%D1%80%D0%B0%D0%B7%D0%B5%D0%B4%D0%B8%D0%BD%D0%B5%D0%BD%D0%B8-%D0%BB%D0%B8-%D1%81%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D1%81%D0%BB%D0%B5%D0%B4--news748627.html", "text": "Тепърва ще разговаряме с Волен Сидеров и ще видим на какво основание отменя заседанието на парламентарната група на \"Обединени патриоти\". Това заяви ексклузивно пред ПИК вицепремиерът и лидер на НФСБ Валери Симеонов. . В тази връзка Сидеров императивно обяви, че отменя заседанието на парламентарната група на Обединени патриоти. \"На това заседание се обсъждат въпроси, свързани с парламентарната дейност, с програмата за седмицата. За мен не е редно да се отменя среща на групата или изобщо да не се провежда. На заседанието на групата се обсъждат законопроекти, а коалиционните отношения са си съвсем друго - те са на ниво ръководство на трите партии. Така че трябва да се чуем, да разберем какви претенции има (б.а. - Волен Сидеров), но за мен заседание на групата трябва да има, защото там се подготвя общата позиция на групата в пленарна зала\", коментира Симеонов. \"Не съм говорил все още с него. Преди малко научих от медиите за отмененото заседание, ще се чуем след малко\", добави вицепремиерът. На въпрос на ПИК има ли поводи за притеснение за отношенията между трите партии, лидерът на НФСБ коментира: \"Единственото притеснително е, когато не се провеждат заседания на парламентарните групи, защото се блокира работата на парламента. Кой какви претенции има, кой какви притеснения има, кой какви срещи има, тези работи не се изясняват по медиите, а в лични срещи и разговори. \"С Корнелия Нинова ще говорим за това, за което говорим и с останалите политически сили - за законопроекти. Ще говорим за законовата програма, за законопроекти, изготвени от НФСБ и голяма част от моя кабинет, с ресорни министри и прочие - законопроекти за хазарта, за тютюнопушенето и прочие. Нямам какво друго да си говоря с г-жа Нинова, защото нямам лични отношения с нея\", заключи Валери Симеонов. Сподели:", "date": "2018.05.08", "title": "САМО В ПИК! Валери Симеонов ексклузивно пред медията ни - разединени ли са Патриотите след реакцията на Волен Сидеров! Вицепремиерът разкри за какво ще си говори с Корнелия Нинова"}
{"url": "http://pik.bg/%D0%B4%D0%B8%D0%BB%D1%8F%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D1%81%D0%BF%D0%B8%D1%80%D0%B0-%D1%81-%D0%B1%D0%B8%D1%82%D0%BA%D0%B0%D0%B6%D0%B4%D0%B8%D0%B6%D0%B8%D0%B9%D1%81%D0%BA%D0%B8%D1%8F-%D1%81%D0%BF%D0%BE%D1%80%D1%82---%D1%81%D1%82%D0%B0%D0%B2%D0%B0-%D0%B1%D0%B0%D0%BB%D0%B5%D1%80%D0%B8%D0%BD%D0%B0-news748630.html", "text": "Диляна Попова е сменила бокса с балет.  До скоро изящната моделка залагаше на биткаджийския спорт за поддържане на формата си. Напоследък обаче на Диляна й омръзнало да скача по ринга и затова се замислила за по-женствен начин за поддържане на фигурата. Ето защо от известно време тя започна да посещава частни уроци по балет и да ходи на тях по няколко пъти седмично. Актрисата напредва много бързо, хвали я инструкторката й. Диляна от малка мечтае да бъде балерина, но професията й поема в друга посока, разказват нейни близки. Едва на сериозна възраст, Попова започва сериозно да се занимава със сценично изкуство и това я кара да се влюби завинаги в класическия балет. Сподели:", "date": "2018.05.08", "title": "Диляна Попова спира с биткаждижийския спорт - става балерина "}
{"url": "http://pik.bg/%D1%81%D0%B5%D1%84%D1%82%D0%B5-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BF%D0%B0%D0%B7%D0%B0%D1%80%D1%83%D0%B2%D0%B0-%D0%B2-%D0%BA%D0%B8%D0%BF%D1%8A%D1%80%D1%81%D0%BA%D0%B8-%D0%BC%D0%B0%D0%B3%D0%B0%D0%B7%D0%B8%D0%BD-%D0%BF%D0%BE-%D0%B3%D0%BE%D0%BB-%D0%B7%D0%B0%D0%B4%D0%BD%D0%B8%D0%BA-%D1%81%D0%BD%D0%B8%D0%BC%D0%BA%D0%B0-news748616.html", "text": "Николета Лозанова очевидно е навлязла в порно режим в профилите си в социалните мрежи. Плеймейтка за пореден път успя да шокира, като се изтипоса по гол задник в супермаркета в Китър, в който е отишла да напазарува, вероятно продукти, с които да приготви храна на гаджето си Ники Михайлов. Миниатюрната ѝ черна рокличка е надигната над кръста, за да заголи дупето ѝ, докато брюнетката се разхожда между рафтовете на кипърски супермаркет, пише \"Хотарена\". Интересно как ли са реагирали останалите клиенти на магазина на скандалната гледка... Сподели:", "date": "2018.05.08", "title": "СЕФТЕ! Николета пазарува в кипърски магазин по ГОЛ ЗАДНИК (СНИМКА) "}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D0%B8%D1%82%D0%B5-%D0%B7%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8%D1%82%D0%B5-news748698.html", "text": "За 18-а поредна година Асоциацията на българските футболисти организира анкетата \"Футболист на Футболистите\" за определянето на най-добрия футболист за сезона. В допитването участват всички футболисти, които се състезават в българското първенство. През годините \"Футболист на Футболистите\" се утвърди като най-престижната и най-обективната анкета, тъй като играчите са тези, които избират най-добрите треньори и футболисти. А признанието на колегите безспорно е най-ценно за всеки. От три години в анкетата участват и жените футболистки, които също избират най-добрите измежду тях. Награждаването на победителите ще се състои на тържествена церемония на 21 май (понеделник) в \"София Хотел Балкан\". Очаква се на нея да присъстват министърът на спорта Красен Кралев, президентът на БФС Борислав Михайлов и редица футболни звезди и деятели, сред които Димитър Пенев, Пламен Марков, Даниел Боримиров, Валентин Михов, Петър Хубчев, Димитър Бербатов, Бончо Генчев и други. Ето и номинираните в различните категории, които бяха определени след консултации с широк кръг футболни специалисти: 1. МАРСЕЛИНЬО (Лудогорец) 2. ВАНДЕРСОН (Лудогорец) 3. Клаудиу КЕШЕРЮ (Лудогорец) 4. Върджил МИСИДЖАН (Лудогорец) 5. Фернандо КАРАНГА (ЦСКА) 6. Николай БОДУРОВ (ЦСКА) 7. Кирил ДЕСПОДОВ (ЦСКА) 8. Давид ЯБЛОНСКИ (Левски) 9. Габриел ОБЕРТАН (Левски) 10. Мартин КАМБУРОВ (Берое) 11. Тодор НЕДЕЛЕВ (Ботев Пловдив) 12. Лъчезар БАЛТАНОВ (Ботев Пловдив) 1. Венцислав КЕРЧЕВ (Лудогорец) 2. Кирил ДЕСПОДОВ (ЦСКА-София) 3. Александър ГЕОРГИЕВ (ЦСКА) 4. Антонио ВУТОВ (Левски) 5. Николай КРЪСТЕВ (Левски) 6. Серкан ЮСЕИН (Ботев Пловдив) 7. Андреа ХРИСТОВ (Славия) 8. Стефан ВЕЛКОВ (Славия) 9. Янис КАРАБЕЛЬОВ (Славия) 10. Мартин КОСТАДИНОВ (Черно море) 1. Димитър ДИМИТРОВ (Лудогорец) 2. Стамен БЕЛЧЕВ (ЦСКА) 3. Делио РОСИ (Левски) 4. Александър ТОМАШ (Берое) 5. Николай КИРОВ (Ботев Пловдив) 6. Илиан ИЛИЕВ (Верея и Черно море) 1. Лора Петрова (ФК \"Етър\") 2. Вероника Гоцева (ФК \"Спортика\") 3. Яница Иванова (ФК \"НСА\") 4. Велина Кошулева (ФК \"НСА\") 5. Нина Георгиева (ЖФК \"Берое\") 6. Леонора Желева (ФК \"Енко\") - за цялостен принос към футболната игра - за цялостен принос към женския футбол - голмайстор на първенството - награда \"Трифон Иванов\" - за проявени мъжество и характер - за най-добро представяне през сезон 2017/2018 според индекса на Инстат Скаут - най-прогресиращ футболист. Сподели:", "date": "2018.05.08", "title": "Разкриха номинациите за \"Футболист на футболистите\""}
{"url": "http://pik.bg/%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%8F%D1%82-%D0%BD%D0%B0-%E2%80%9E%D0%B1%D1%83%D0%BB%D0%BC%D0%B0%D1%80%D0%BA%D0%B5%D1%82%E2%80%9C-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%B2-%D1%85%D0%B8%D1%82%D1%80%D0%B8%D0%BD%D0%BE-%D0%B5-%D0%BD%D0%B5%D0%B8%D0%B7%D0%BF%D1%80%D0%B0%D0%B2%D0%BD%D0%B0-%D1%81%D1%82%D1%80%D0%B5%D0%BB%D0%BA%D0%B0-news748651.html", "text": "С разпити на свидетели продължава дело за влаковата катастрофа в Хитрино от 1 0 декември 2016 година. Обвиняеми са двамата машинисти , управлявали дерайлиралия влак край Хитрино. Димитър Михнев и Радослав Петков ще отговарят за смъртта на 7 човека и 14 пострадали. Първото заседание на съда по делото бе разпоредителн о и на него като частни обвинители бяха конституирани всички пострадали и близки на загиналите. Те са общо 29 наследници на 7-те загинали и 14 души, които са ранени при инцидента. Един от разпитаните днес бе управителят на фирмата превозвач \"Булмаркет\" Станко Станков. Пред журналисти той заяви, че поддържа заключението на частната експертиза, която е проведена по искане на фирмата. Според нея  причината за катастрофата в Хитрино е лошият железен път. \"Експертизата е направена от лица с огромен опит в подобни катастрофи. Тяхното категорично заключение е, че не скоростта е причина за катастрофата. Причината, според експертите., е или незаключена стрелка, или счупена стрелка\", каза той. Станков посочи, че цялата композиция, включително двата локомотива и 2 вагона минават  без проблеми по стрелка №1 и на стрелка №5, която е със същия радиус като стрелка №1 се разкъсва на шестия вагон. \"Не е възможно един вагон да се движи по два коловоза. Шестият вагон се е движил с първата си колоос на трети коловоз, а с втората си колоос на 4 коловоз, няма как при този начин на движение на два различни коловоза да не се стигне до дерайлиране“, заяви Станков. Управителят на \"Булмаркет\" допълни, че компанията има възможност да обезщети исковете, заведени срещу нея от жители на Хитрино, \"в разумни параметри\". Сподели:", "date": "2018.05.08", "title": "Управителят на „Булмаркет“: Причината за катастрофата в Хитрино е неизправна стрелка"}
{"url": "http://pik.bg/%D0%BF%D1%80%D0%B8%D0%B1%D0%BB%D0%B8%D0%B6%D0%B5%D0%BD%D0%B0-%D0%BD%D0%B0-%D0%BA%D0%B0%D0%BB%D0%BE%D1%8F%D0%BD-%D1%82%D0%BE%D0%BF%D0%B0%D0%BB%D0%BE%D0%B2-%D0%BE%D0%B3%D0%BB%D0%B0%D0%B2%D0%B8-%D1%81%D0%B3%D1%81-news748646.html", "text": "Съдийка, която е приближена до подалия оставка шеф на СГС Калоян Топалов, оглави временно най-големия съд в страната. По предложение на друго негово протеже - временния председател на СГС - Десислава Попколева, съдийската колегия на Висшия съдебен съвет одобри съдия Албена Ботева да ръководи Софийския градски съд. Така се стига до абсурдната ситуация да бъде назначен изпълняваш функциите на изпълняващия функциите. Самата Ботева беше кандидат за шеф на Софийския районен съд и според запознати с интригите в Съдебната палата е близка до кръга на председателя на ВКС Лозан Панов. Сподели:", "date": "2018.05.08", "title": "Приближена на Калоян Топалов оглави СГС"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%B2-%D0%BE%D1%82%D0%BF%D1%83%D1%81%D0%BA-%D0%BE%D1%89%D0%B5-10-%D0%B4%D0%BD%D0%B8-%D0%B0%D1%80%D1%85-%D1%80%D1%83%D1%81%D0%B5%D0%B2-%D0%BF%D0%BE%D0%B5%D0%BC%D0%B0-%E2%80%9C%D0%BC%D0%BB%D0%B0%D0%B4%D0%BE%D1%81%D1%82%E2%80%9D-news748648.html", "text": "Арестуваната и тикната в ареста за подкуп кметица на “Младост” Десислава Иванчева е пуснала чрез адвокатите си заявление за отпуск за още 10 дни. Това съобщи кметът на София Йорданка Фандъкова. Днес е последният ден от предишния отпуск на Иванчева. В същото време от днес в четиридневна ваканция е и посоченият от нея заместник Владимир Клисуров. Той издаде заповед арх. Румен Христов. Така за месец “Младост” ще им втори нов кмет, информира \"Монитор\". “Много ми се иска, който и да изпълнява длъжността кмет да бъде много отговорен и на първо място да осигури административното обслужване на гражданите. Трябва да бъде и отговорен по отнешение на предвижването на забавените процедури”, заяви Фандъкова. Сподели:", "date": "2018.05.08", "title": "ГОРЕЩА ТЕМА! Иванчева в отпуск още 10 дни, арх. Русев поема “Младост”"}
{"url": "http://pik.bg/%D1%88%D0%B0%D1%80%D0%BB%D0%BE%D1%82-%D0%BE%D1%82-%D1%81%D0%B5%D0%BA%D1%82%D1%8A%D1%82-%D0%B8-%D0%B3%D1%80%D0%B0%D0%B4%D1%8A%D1%82-%D0%BE%D1%81%D0%B8%D0%BD%D0%BE%D0%B2%D0%B8-%D0%B2%D1%82%D0%BE%D1%80%D0%BE-%D0%B4%D0%B5%D1%82%D0%B5-news748645.html", "text": "Кристин Дейвис осинови още едно дете - този път момченце. Звездата от \"Сексът и градът\" вече има дъщеря - Джема Роуз, която в момента е на 7 годинки. 53-годишната актриса винаги е твърдяла, че осиновяването е много отговорна задача и в началото е била много притеснена дали ще успее да го почувства като свое. Месеци наред тя приспивала бебето, поставяйки го върху гърдите си, за да изгради силна връзка между двете, а когато се буди през нощта, изпитва панически страх, че то не е в леглото си, пише \"Ева\". \"Ужасявах се, че рождената й майка може да размисли и да си я прибере\", разказа тя малко след осиновяването на Джема Роуз. В откровено интервю преди време Кристин сподели: \"Превърнах се в героинята си Шарлот. Тъжно ми е и не исках да става така. Но двете си приличаме и накрая споделихме една съдба. Не успях да се влюбя истински, въпреки, че и аз като Шарлот гледам с надежда на всяка нова връзка, но нещата все не се получават. Завиждам й, защото тя накрая срещна своя човек, а аз все още не съм. Малко или много сценарият на сериала повтори живота на всички ни\". Сподели:", "date": "2018.05.08", "title": "Шарлот от \"Сектът и градът\" осинови второ дете"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D1%83%D0%B4%D1%80%D1%8F%D1%82-%D1%80%D0%B0%D0%BC%D0%BE-%D0%BD%D0%B0-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-%D1%81%D1%80%D0%B5%D1%89%D1%83-%D0%B8%D0%B7%D0%B8%D1%81%D0%BA%D0%B2%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%B5%D1%81-%D1%81-news748657.html", "text": "Правителството подкрепя превозвачите в протеста срещу Пакета за мобилност, обсъждан в ЕС. Това заяви министърът на транспорта Ивайло Московски по време на брифинг след среща на превозвачите с премиера Бойко Борисов, която се състоя днес. „Такава е била позицията и до момента на ресор „Транспорт“. Тя не кореспондира с исканията - най-вече от страна на Франция, за Пакета за мобилност“, допълни Московски. Превозвачите от своя страна се готвят за протест. Недоволството си те ще изразят под формата на мирно шествие. То ще се състои на 16 и 17 май, когато всички европейски лидери се събират в София. От бранша повториха, че вече са получили подкрепа от правителството в позицията по отношение на новия пакет за мобилност. Според превозвачите българският транспортен бизнес ще бъде унищожен, ако се приемат новите изисквания на Европейската комисия. Според експертите от бранша правилата ще накарат българските шофьори да се насочат към друга държава, в която да упражняват професията. Фирми дори ще пожелаят да преместят дейността си зад граница. България ще е сред най-ощетените държави, ако този закон бъде приет. Заради него е възможно по-голямата част от 12 500 фирми с бизнес в международния транспорт да фалират. Сподели:", "date": "2018.05.08", "title": "ИЗВЪНРЕДНО В ПИК! Борисов и Московски удрят рамо на превозвачите срещу изискванията на ЕС (СНИМКИ)"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D1%8A%D1%80-%D0%B0%D0%BB%D0%B5%D0%BA%D1%81-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%BA%D0%BE%D0%BC%D0%B0%D1%82%D0%B0-news748579.html", "text": "Сър Алекс Фергюсън е излязъл от медикаментозната кома, съобщава “Дейли Мейл”. Той дори се изправил в леглото си и говорил със свои близки, което е уникално постижение след мозъчната операция. Легендарният треньор бе вкаран в болницата в Сълфорд в събота, след като се почувствал зле. Там му бе направена операция за отстраняване на съсирек в мозъка. Сподели:", "date": "2018.05.08", "title": "ДОБРА НОВИНА! Сър Алекс излезе от комата"}
{"url": "http://pik.bg/%D0%B8%D0%B4%D0%B5%D1%8F-%D0%B2%D1%81%D0%B8%D1%87%D0%BA%D0%B8-%D0%BF%D1%80%D0%B5%D0%B2%D0%BE%D0%B7%D0%BD%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0---%D1%81-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%BE-%D0%B4%D0%BE%D1%81%D0%B8%D0%B5-news748554.html", "text": "Затова всеки сервиз или такъв, в който например се извършват тенекеджийски или бояджийски ремонти, смяна на гуми или диагностика, трябва да се регистрира. В идеята собственикът на сервиз Стефан Александров вижда и плюсове, и минуси. „Добре е, защото ще се следят дейностите по ходова част, по спирачната система, това нещо да се извършва от квалифицирани механици, докато го правим сами, не е много ясно кой и как си е сменил накладките”, обяснява Стефан. Законовото предложение се видя притеснително за Института за пътна безопасност. „Всеки знаете, че прави някакви малки технически обслужвания по автомобила си – смяна на гуми, на масло. Оказва се, че ти вече нямаш право да го правиш това нещо и трябва да минеш задължително през сервиз”, обяснява Настимир Ананиев от Института за пътна безопасност. „Всеки собственик на автомобил може да извършва дейностите, описани в книжката на автомобила, но със закупуването на автомобила получава една книжка, в която пише какви основни неща може да се свършат”, обясни Войновски. „Да не се окаже после, че някой, който сменя маслото пред блока си, после може да бъде глобен”, попита Ананиев. „Още повече смяна на масла и някакви други консумативи – това може да замърси природата”, обясни Дамян Войновски. Всеки ремонт ще трябва да бъде записан и в електронно досие на автомобила ни. За да е по-ясна историята му. „Говорим за автомобилите, които вече са били в България, а за тези от чужбина, там няма да има толкова много данни”, заяви Войновски. По-добрият контрол на сервизите, от автомобилна администрация обещават с повече служители. Всички превозни средства - с техническо досие. Това предвижда проектозаконът за превозните средства, който в момента се обсъжда. Освен това ремонтите на автомобилите вече ще трябва да се извършват само в регистрирани сервизи. Ремонтите и техническото обслужване на автомобилите да се извършват само от специалистите. За да е сигурно, че на пътя се движат само сигурни автомобили. А правилото искат да въведат транспортните експерти. \"От една страна искаме да защитим потребителя, от друга за безопасност на пътя, защото ремонтът на автомобилите е пряко свързан с това”, заяви Дамян Войновски от Изпълнителната агенция „Автомобилна администрация” пред Нова телевизия. Сподели:", "date": "2018.05.08", "title": "Идея: Всички превозни средства - с техническо досие"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D1%87%D0%B0%D0%BB%D0%BD%D0%B8%D0%BA%D1%8A%D1%82-%D0%BD%D0%B0-%D0%BF%D1%81%D1%81-%D1%81-%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F---%D0%BC%D0%BE%D0%B6%D0%B5-%D0%BB%D0%B8-%D0%B4%D0%B0-%D1%81%D0%B5-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B0-%D0%BE%D0%BF%D0%B5-news748574.html", "text": "На 8000 м. е трудно да се говори реално за спасителни операции. Започва се от първи лагер и се стига до крайната част. Заговори се за тях в последните години, но се видя, че те имат резултат. Това каза по Нова телевизия началникът на Планинската спасителна служба Кирил Русев за методиката и провеждането на спасителна операция в издирването на изчезналия Боян Петров в Хималаите. \"Помощта идва пеша, на по-ниските места до лагерите и с хеликоптер. „Ер Цермат” имат спасителна акция до 6900 м., след това обучиха пилоти, индийски пилоти\", сподели той. \"В тази висока планина е трудно да бъдат изпратени всички сили. Трудно е да се каже и доколко те биха помогнали. Зимата имаше такава акция в Нангапарбат, евакуираха една алпинистка от 7000 м. За съжаление тя беше късна за един полски алпинист\", разказа още за спасителните операции на такива височини и при тежките условия Русев. \"Аз съм зареден оптимистично. Има голям шанс. Надявам се, че е в по-ниските лагери и там да изчака други хора, с които да слезе долу\", изрази своята надежда Русев. \"Той се чувстваше добре, не е имало някакъв проблем, всичките стандартни неща – \"Тръгвам, ще се обадя на 3 май\". Не е изчезвал за толкова дълъг период. Винаги носи сателитния телефон, не знам защо е тръгнал без него, може и да го е забравил. Вярвам, че всичко ще бъде наред\", пък каза съпругата на Боян Петров - Радослава Ненова. Сподели:", "date": "2018.05.08", "title": "ИЗВЪНРЕДНО! Началникът на ПСС с гореща информация - може ли да се организира спасителна операция за Боян Петров"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%BB%D0%B0%D0%B1%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2-%D1%81%D1%8A%D1%80%D0%B1%D0%B8%D1%8F-%D0%BA%D0%B0%D1%80%D1%82%D0%B0-news748597.html", "text": "Земетресение с магнитуд 2,8 по скалата на Рихтер е регистрирано на територията на Сърбия. Епицентърът е близо до границата с България. Трусът е усетен в 7:43 ч. тази сутрин. Епицентърът е на 11 км северно от Пирот, на 57 км западно от Монтана и на 87 км северозападно от София. Дълбочината на труса е 2 км, уточниха от Европейския сеизмологичен център. Няма данни за нанесени материални щети. Сподели:", "date": "2018.05.08", "title": "ОТ ПОСЛЕДНИТЕ МИНУТИ! Слабо земетресение в Сърбия (КАРТА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BB%D0%BE%D1%88%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B2%D1%80%D0%B5%D0%BC%D0%B5%D1%82%D0%BE-%D0%B2%D1%8A%D0%B2-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D1%85%D0%B8%D0%BC%D0%B0%D0%BB%D0%B0%D0%B8-%D0%B5-%D0%B1%D1%80%D1%83%D1%82%D0%B0%D0%BB%D0%BD%D0%BE---%D1%88%D0%B5%D1%80%D0%BF%D0%B8-%D0%BE%D1%82%D0%BA%D0%B0-news748572.html", "text": "Българският алпинист, изкачил най-много върхове над 8000 метра, е в неизвестност в района на Шиша Пангма в Хималаите. За последно той е забелязан на 3 май, а на 6 май са забелязани палатката и спалния му чувал в последния лагер към върха. \"Засега не искат. Аз дори им предложих и пари, като награда, да ги стимулирам да тръгнат, но и за много пари казаха, че няма да тръгнат, което означава, че наистина е много зле времето. На мен като ми кажат, че е много зле, аз не мога да си представя колко е лошо там в момента. Но щом не искат за голяма сума пари да тръгнат, значи е много лошо”, поясни любимата на Боян Петров. Жената до алпиниста Боян Петров разкри, че е предложила пари на шерпите, за да тръгнат да го търсят, но те са отказали заради лошото време във високата част на Хималаите. \"Шерпите може би ще тръгнат да го търсят, уговорили сме се, но ако времето е лошо няма да стане. Така че 50 на 50 е дали ще има спасителна операция днес”, обяви Радослава Ненова пред Канал 3. Сподели:", "date": "2018.05.08", "title": "ИЗВЪНРЕДНО! Лоши новини за Боян Петров! Времето във високите Хималаи е брутално - шерпи отказали да го търсят срещу много пари"}
{"url": "http://pik.bg/%D0%B3%D1%83%D0%B1%D0%B8%D0%BC-%D0%BD%D0%B0%D0%B4-26-%D0%BC%D0%BB%D1%80%D0%B4-%D0%BB%D0%B2-%D0%BE%D1%82-%D0%B8%D0%B7%D1%82%D0%B8%D1%87%D0%B0%D0%BD%D0%B5-%D0%BD%D0%B0-%D0%BC%D0%BE%D0%B7%D1%8A%D1%86%D0%B8-%D0%B8-%D1%80%D0%B0%D0%B1%D0%BE%D1%82%D0%BD%D0%B0-%D1%81%D0%B8%D0%BB%D0%B0-news748555.html", "text": "26 660 000 000 лева са преките загуби на България от изтичане на мозъци и работна сила. Ако се добавят косвените загуби и пропуснатите ползи, сумата набъбва значително. Това са изчислили експертите от Асоциацията на индустриалния капитал в България (АИКБ). Според тях в общия брой на емигрантите от 1 000 000 души 30% са висшисти, а 50% - среднисти. Общите разходи на данъкоплатците за обучението на всеки един от тях дава сума, която е приблизително равна на консолидирания държавен дълг на България в размер на 25 063 690 000 лева, пише \"Стандарт\". Какви спешни мерки трябва да се предприемат за решението на проблема е тема на кръглата маса \"Бизнес и висше образование\", която ще се проведе днес в столицата. Сподели:", "date": "2018.05.08", "title": "Губим над 26 млрд. лв. от изтичане на мозъци и работна сила"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0---%D0%B5%D1%82%D0%BE-%D1%81-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%82-%D0%B7%D0%BE%D0%B4%D0%B8%D0%B8%D1%82%D0%B5-news748570.html", "text": "Не предприемайте пътуване, защото ще ви натовари допълнително. И без това имате достатъчно задължения. Бъдете отговорни. Пазете се да не обидите колегите си с необмислени думи. Обсъдете новите си идеи, за да заслужите признанието и подкрепата им. Ако се налага, работете активно до обед и след това проведете планираните разговори. Не забравяйте да благодарите на вашите колеги за получената подкрепа. Пътуване ще бъде успешно. Запознанствата може да ви донесат приятни емоции, но може и да ви разочароват. Със спокойствие ще постигнете целта си на работното си място. Изслушайте търпеливо всички мнения на вашите колеги  и кажете своето, без да го налагате. Заради невъзможността да се примирите, че отношенията в семейството ви не са под ваш контрол сте агресивни. Научете кой е източника на интригата. Изискването да сте коректни и умерени във всичко, важи с пълната си сила за онези от вас, които са на административна длъжност и в ръцете им е поверена важна задача. Всички интелектуалци ще блеснат със знанията и уменията си и ще намерят ново поприще за изява. Намерете компромисно делово решение, за да ви подкрепят всички ваши колеги. Начинанията са успешни. Отложете натоварващите ви разговори. Следобед отново ви очаква сериозно натоварване на работното място, с което сте длъжни да се справите сами. Не бъдете прекалено разточителни при пазаруване за офиса или дома, за да не изпаднете във финансови затруднения. Ако се занимавате с частен бизнес, успехът ще бъде с вас. Преумората ви вреди, а умереността ви помага да съберете сили за следващата седмица. Заемете се със служебните си задачи. Ако ги приключите бързо имате възможност след края на работния ден да се разнообразите, като излезете с приятели и със семейството си. Работата ви спори. Трудностите са преодолими, ако не се отдадете на поредните мечти за развлечения. Ако сте търговци днес печелите добре. При належащи ремонти не се натоварвайте с физическа работа, защото умората ще ви попречи да са активни през следващите дни. Ако сте отзивчиви към мнението на колегите си и се съобразявате с него, успехът ви е гарантиран. Днес сте амбицирани да работите и да заслужите допълнителни приходи, но сутринта се налага да се натоварите и с други задължения, свързани със семейството. Ще се справите, ако не се притесните. Не обръщайте внимание на сплетните на вашето работно. Не бързайте да се хвалите с получените делови предложения, защото не е изключено някой да ви измести и да заеме мечтаното от вас място. Посещение или обаждане на ваши приятели ще ви ядоса, защото отново отправят към вас искания за финансова помощ. Харчили сте повече от допустимото през последните дни и не бива да проявявате лекомислие. Прекалената доверчивост и желание да се подчините на странични съвети и да се задълбочите с служебните проблеми вместо вашите колеги не работи във ваша полза. По-добре ги оставете да се справят сами. Денят е подходящ за планиране на бюджета второто полугодие. Тези от вас, които са заети с професионални срещи, и не могат да ги отложат, да не се преуморяват и да ги приключат в ранния следобед. Ако сте тръгнали на път и сте зад волана с приятна компания, не допускайте вашето приповдигнато настроение да ви накара да увеличите скоростта. Пазете се от интриги. Сподели:", "date": "2018.05.08", "title": "САМО В ПИК! Ексклузивен хороскоп на Алена - ето с какво ще се сблъскат зодиите"}
{"url": "http://pik.bg/%D0%BF%D0%BE%D1%81%D1%80%D0%B5%D1%89%D0%B0%D0%BC%D0%B5-%D1%81%D0%BF%D0%B5%D1%88%D0%BD%D0%B8-%D1%80%D0%B0%D0%B7%D1%85%D0%BE%D0%B4%D0%B8-%D1%81-%D0%BF%D0%B0%D1%80%D0%B8-%D0%BE%D1%82-%D0%BD%D0%B8%D0%B2%D0%B8-news748598.html", "text": "„Агрион“ предлага безплатна оценка на земеделската земя на всички желаещи Необходимостта от свежи пари за посрещане на непредвидени плащания или придобиване на друг имот са сред най-честите причини собствениците на земеделска земя да се решат да продадат имотите си. Това става ясно от проучване на нагласите на притежателите на поземлени активи, поръчано от „Агрион“. Продавачите се решават на сделка, също така за организиране на абитуриентски бал или сватба, за издръжка на студент или предстоящо заминаване в чужбина. Според участниците в допитването, водещ фактор при избора на купувач е сигурността на сделката. Собствениците на земя, които искат да продадат имота си, предпочитат документацията по сделката да бъде подготвена от отсрещната страна. В повечето случаи притежателите избягват да се доверяват на случайни купувачи и търсят сделка със близки и познати или специализирана компания, която е доказала във времето, че е добър стопанин и партньор. Анализът на дружеството за управление на земеделски активи показва още, че делът на собствениците на земя, които посещават офис на „Агрион“ се е увеличил двойно. Компанията е най-разпознаваемият за частните собственици бранд и най-популярната компания сред потенциалните продавачи. Освен за консултации и проучването на възможности за финансиране, все повече хора търсят земеделската компания в опит да сключат сделка.  Според наблюдателите на пазара едно от най-големите предимства на дружеството е безплатна оценка на земеделските земи, която правят. Собствениците на имоти могат да поискат оферта или да заявят безплатна оценка на земите си на адрес или във всеки един от регионалните офиси на земеделското дружество. От там отчетоха засилен интерес към новата услуга. „С извършването на безплатни оценки искаме да помогнем на собствениците на земеделски земи да добият реална представа за пазарната оценка на активите им и каква цена да очакват, ако решат да продадат имота си“, казаха от ръководството на „Агрион“. Това спестява време и разходи на притежателите и ще им помогне да вземат информирано решение. Притежатели на земеделски имоти в България са предимно хора от по-възрастното поколение, над 55 години, със средни за страната доходи, за които продажбата на имот е най-бързият и сигурен начин да осигурят необходимите им пари за непредвидени разходи. Голяма част от тях са склонни да продадат част от имотите си, вместо да теглят кредит от банка и да трупат задължения. Процедурата при продажба е много по-бърза и опростена, и спестява доста разходи на притежателите. Средният размер на притежаваната земя у нас е около 20 дка земя, като собствениците й живеят предимно в столицата или другите големи градове, сочат данните на „Агрион“. Терените са им в отдалечени райони, често над 100 км разстояние от местоживеенето им, а парцелите са раздробени на малки части от наследници, които често  водят съдебни спорове помежду си. Голяма част от притежателите на земеделска земя имат други професии и нямат интерес и желание да се занимават със земеделие. Обикновено те отдават земите си на местни земеделци срещу символични суми, дават ги за ползване на роднини или ги остават да пустеят. Проучването на „Агрион“ показва, че всеки пети собственик на земя е оставил имота си да пустее и не го развива по никакъв начин. Според официалните данни на Министерството на земеделието, храните и горите, необработваемите площи в България през 2017 г. са били в размер на 1.94 млн. дка, което е с 17 хил. декара повече в сравнение с предходната година. Стойността на поземления имот се влияе най-вече от местоположението, землището, транспортната достъпност, наличието на комуникации, формата, размерите и категорията на земята. Качеството на почвата също влияе на цената на поземлените активи, информират експертите в бранша. Сподели:", "date": "2018.05.08", "title": "Посрещаме спешни разходи с пари от ниви    "}
{"url": "http://pik.bg/%D0%B5%D0%BA%D0%B8%D0%BF%D0%B0%D0%B6%D1%8A%D1%82-%D0%BD%D0%B0-%D0%B7%D0%B0%D0%BF%D0%B0%D0%BB%D0%B8%D0%BB%D0%B8%D1%8F-%D1%81%D0%B5-%D0%BA%D1%80%D0%B0%D0%B9-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%82%D0%B0%D0%BD%D0%BA%D0%B5%D1%80-%D0%B5-%D0%BF%D0%BE%D1%82%D1%83%D1%88%D0%B8%D0%BB-%D0%BF%D0%BE%D0%B6%D0%B0%D1%80%D0%B0-news748548.html", "text": "Екипажът на нефтения танкер, плуващ под панамски флаг, който се запали край Южна Корея, е успял да потуши пожара, съобщава ТАСС, позовавайки се на информация на бреговата охрана на Южна Корея. За това, че ситуацията е била овладяна от екипажа е съобщил капитанът на танкера. Уточнява се, че пожарът е тръгнал от един от празните резервоари за гориво. При инцидента няма пострадали. Пожарът избухна в 09:10 часа местно време (б.р 03:10 часа бъларско време) на 18 морски мили южно от острон Тойен, на 340 километра от Сеул. Какво вече стана ясно, на борда на танкера има 21-членен екипаж. Танкерът е пътувал към южнокорейското пристанище Улсан от Хонконг. Сподели:", "date": "2018.05.08", "title": "Екипажът на запалилия се край Южна Корея танкер е потушил пожара"}
{"url": "http://pik.bg/%D1%81%D0%BB%D0%B5%D0%B4-%D1%81%D0%BB%D1%83%D1%87%D0%B0%D1%8F-%D1%82%D0%B5%D0%BE%D0%B4%D0%BE%D1%80%D0%B0-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC-%D0%B5-%D1%80%D0%B5%D0%B3%D0%B8%D1%81%D1%82%D1%8A%D1%80-%D0%BD%D0%B0-%D0%BB%D0%B8%D1%86%D0%B0%D1%82%D0%B0-%D0%BF%D1%80%D0%B8%D0%BB%D0%B0%D0%B3%D0%B0%D1%89%D0%B8-%D0%BB%D0%B5%D1%87%D0%B8%D1%82%D0%B5%D0%BB%D1%81%D0%BA%D0%B8-%D0%BF%D1%80%D0%B0%D0%BA%D1%82%D0%B8%D0%BA%D0%B8-news748594.html", "text": "Загорчев отбеляза, че само три от дейностите: хомеопатия, иглотерапия, нутритерапия са регламентирани. Има и опит в тази група да влезе и билкотерапията, защото е предмет, който се изучава в българските университети: \"Ето това са хората, които са в регистрите на министерството. Те трябва да водят специфичен журнал, да водят специфична карта за сваляне на данни на пациента, за описване на здравословното състояние и най-важното - за подписване на информирано съгласие с пациента\". Неконвенционалните методи на лечение трябва да подлежат на регулация, категоричен е Загорчев, който е и председател на Българската хомеопатична организация. Той даде пример с хомеопатичната терапия, която също е неконвенционална, но е уредена в Закона за здравето. \"Лечебните методики предоставени в ръцете на лекари, са създадени от лекари като доктор Самуел Хайнеман, полиглот, германски евреин, практикувал 20 години конвенционална медицина, когато сме лекували преди двеста години с клизми, пиявици и кръвопускане, с отрови - с арсен и живак, е имал достойнството да каже пред  колегите в Европа: \"Ние не лекуваме, ние убиваме\" и да тръгне да търси един безобиден начин. Ето тази регулация на практика я няма. Наглостта и агресивността на тези хора е страшна. Биоенерговъздействие! Какво биоенерговъздействие, уважаеми \"лечители\"?\", попита докторът по БНР. \"Въобще да бъдат изведени от Закона за здравето кабала, гледачки, природолечителки. Периодично, на всеки пет години се прави такава инициация в министерството. Нахлува една огромна група от странни природолечители, често пъти физици, метеоролози, химици, нямащи нищо общо с медицината и започват да искат разрешителен режим. Има и почтени хора сред тях, които например искат разрешение от министерството, но заявяват: \"Искаме да работим под контрола на лекар\". И аз имам такава лечителка, която се занимава с животонезастрашаващи състояния, но абсолютно всички протоколи от проведеното й лечение минават минават до един контрол\". От 15 години лекарите се борят с Министерството на здравеопазването да се вписват в регистър лицата без медицинско или дентално образование, прилагащи лечителски практики. Това каза д-р Петко Загорчев, председател на Етичната комисия в Българския лекарски съюз. Медиците предлагат регистърът да се контролира както от здравните, така и от съдебните власти. Сподели:", "date": "2018.05.08", "title": "След случая \"Теодора\": Необходим е регистър на лицата, прилагащи лечителски практики"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-43-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D0%BA%D0%B8%D1%82%D0%B0%D0%B9-news748542.html", "text": "Земетресение с магнитуд 4.3 по скалата на Рихтер е било регистрирано в северозападните части на Китай, съобщава Китайското сеизмологично управление. Според информацията, трусът е бил усетен в 08:44 часа местно време (б.р 03:44 българско време). Епицентърът е бил в окръг Уця Кизило-Киргизки автономен окръг, на дълбочина 11 километра. Няма данни за жертви и разрушения. Сподели:", "date": "2018.05.08", "title": "Трус! Земетресение с магнитуд 4.3 бе регистрирано в Китай"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D1%82%D0%B0%D0%BD%D0%B0%D1%81-%D0%BC%D0%B5%D1%80%D0%B4%D0%B6%D0%B0%D0%BD%D0%BE%D0%B2-%D1%81-%D0%BE%D1%81%D1%82%D1%80%D0%B0-%D0%BA%D1%80%D0%B8%D1%82%D0%B8%D0%BA%D0%B0-%D0%B7%D0%B0-2-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D1%86%D0%B0%D1%80%D1%83%D0%B2%D0%B0%D0%BD%D0%B5-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0-%D0%B2-%D0%B1%D1%81%D0%BF-%D0%B7%D0%B0%D0%BF%D0%BE%D1%87%D0%BD-news748634.html", "text": "- Много неща се промениха в партията – както в българската левица, така и в българския политически живот. Все пак две години за един политически председател са предостатъчен времеви срок, в който той да покаже своите възможности. Аз смятам, че Корнелия Нинова започна с едни сериозни и обещаващи задачи и резултати – имам предвид президенстската победа, но след това като че ли нещата се попрепънаха и ние сме свидетели само на различните фиаска в политиката – както по отношение на парламентарната дейност, така и по отношение на различните инициативи, към които поемама ангажименти. И тук големият въпрос е как функционира партията – дали като лидерска, дали като едно консолидирано колективно образувание, къде се взимат решенията и как те стигат до членовете на партията и до съмишлениците и до гражданите. Имаше много крясъци година-две, но в крайна сметка това не помага особено на левицата. Имаше и много обещания – за телевизия в кратки срокове, до края на предната година. Вместо това виждаме скандални искове към една безпорно лява медия, каквато е „Поглед.инфо”. Това са все въпроси, които не просто се нуждаят от категоричен отговор, а се нуждаят от едно смислено обяснение на цялото ръководство. Все пак то не бива да забравя, че е на власт повече от предходното с близо половин година и с много повече възможности и ресурси за действие – имам предвид и финансови, и материални, както и парламентарни. Аз винаги съм твърдял, че въпреки категоричните заявления за опозиционност и то категорична опозиционност, тази опозиционност на мен ми изглежда една имитация. Така се случи и по време на вота на недоверие, така се случва и с комисията „ЧЕЗ”, така се случва и в редица други законопроекти, за които ръководството дава указания да бъдат подкрепяни от народни представители – имам предвид Закона за малките бензиностанции, отколкото за сериозни алтернативни действия. - Ние всичко гласувахме убедено за провеждането на едно национално съвещание, широко по мащаб, което да ангажира целия петнциал на левицата, общински съветници, кметове, народни представители, председатели на различните партийни нива, които да изработим общата алтернатива. Не ми е известно докъде е стигнал този процес, както и какви са намеренията – дали ще бъде докрая на май, докрая на юни... Времето си тече. Борисов, колкото и да си го критикуваме, той продължава да си отиграва ситуацията с насрочените и премерени недоволства на един или друг сектор. Едната година от управлението му минава под знака на добрата оценка, така поне казаха социолозите. Аз смятам, че българските граджани са изключително недоволни, защото от една бедност те отиват в още по-голяма бедност и самият факт, че социолози и изследователи непрекъснато казват как българите вече ще вярват само на радикално нов и различен субект от досега познатите или както самата Нинова се изразява „системните партии”, е твърде сериозна опасност за левицата и за БСП в конкретика. - Изборът на Корнелия Нинова беше един конгресен сговор затова да падне Миков. След това се видя, че голяма част от сговарящите се бяха изтикани и изхвърлени от ръководството, няма смисъл да посочвам конкретни имена, те са ясни. Сега сме свидетели на един друг процес, при който пак се опитва да приласкава един или друг от сговарящите се, да им се поднасят обещания за едно или друго. За мен важният въпрос е как функционира партията – не като лидерска, а като едно колективно социално образувание в защита на интересите на българските граждани от една страна и доколко ние ще печелим избори на базата на подкрепата на българските граждани. След президентската надпревара и след президенстската победа, ние сме свидетели както на все още необяснимата за мен загуба на парламентарните избори, тъй като в началото на предизборната кампания водехме, поне според социологическите агенции, така и поголовната загуба на всички извънредни местни избори. По този въпрос ръководството не е дало смислено обяснение и отговор, въпреки многобройните уж партийни инициативи по места. Тук съвсем не става дума за едно наплевателство върху сегашните. Тези заключения ги казвам до голяма степен с болка, защото виждам как като че ли изстиваме от политическата сцена. - Истинският тест ще бъдат следващите национални избори, било те европейски, парламентарни или местни. В крайна сметка за нас е важно лидерите на партията да действат съгласно Устава, да няма разчистване на сметки, да се борят не затова да разгонват доказаните кадри, а да приобщават всичко онова, което е способно да увеличава мощта, капацитета и влиянието на БСП и левицата. Аз такива неща почти не мога да посоча в двегодишната история на БСП, откакто Нинова е председател. Има разбира се много начини да се обясняват нещата, но истинското обяснение може да проличи само чрез действията. - Към днешна дата въпросителните са по-големи и по-тежки, отколкото позитивното начало. Говоря за едно смислено представяне на европейските избори, защото ние имаме дефицит на европейска идея, поне в управленските гарнитури на партията. Дебатът за Европа, за Европейският съюз тепърва ще започва да се усеща в много по-драстични и негативни рамки. Пример е проблемът, свързан с нашите превозвачи – как ще завърши и каква ще бъде ролята на нашите европейски депутати, на левицата като цяло. Ние имаме вече загубени няколко европейски дебата макар, че тук се пъчим как сме спасили българския пол – говоря за Истанбулската конвенция. Въобще имаме доста сериозни дефицити по отношение на подготовката за евроизборите. Да не забравяме, че това беше и ахилесова пета при загубата на парламентарните избори. БСП тогава допусна да бъде въвлечена в един друг контекст на смислова оценка, който не беше добре дошъл за нас. Тъкмо обратното – отдаличи ни от тази периферия, от тези неангажирани партийно граждани на България, които искаха да разчитат на БСП като една моредна, развиваща се политическа сила, която отчита европейските реалности, но които – забележете, с разум подхожда към отношенията с Русия и други големи държави, които биха имали изключителна полза за културните и особено за икономическите възможности за развитие на страната ни. Сподели:", "date": "2018.05.08", "title": "САМО В ПИК! Атанас Мерджанов с остра критика за 2-годишното \"царуване\" на Нинова в БСП: Започна обещаващо, но после се заредиха фиаско след фиаско!"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D1%8A%D1%80%D1%81%D1%8F%D1%82-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D1%81-%D1%82%D0%B5%D0%BB%D0%B5%D1%81%D0%BA%D0%BE%D0%BF-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BF%D0%BE-%D1%81%D0%BA%D0%BB%D0%BE%D0%BD%D0%B0-%D0%BF%D0%BE%D0%B4-%D1%88%D0%B8%D1%88%D0%B0-%D0%BF%D0%B0%D0%BD%D0%B3%D0%BC%D0%B0-%D0%BD%D1%8F%D0%BC%D0%B0-news748568.html", "text": "Боян е много оцеляващ и аз вярвам, че ще оцелее и този път. Това каза пред камерата на БНТ жената до алпиниста Радослава Ненова. „Възможността да оцелее е много голяма. Просто не знаем какво се случва, ако зависи от него, той знае какво да направи“, добави тя. Българският алпинист е в неизвестност от няколко дни. В посолството на България в Пекин е постъпила информация от Тибетската алпинистка асоциация, че Боян Петров е в неизвестност от 3 май. Петров е на експедиция в Хималаите заедно с още 10 души. След пореден успешен сезон през 2017 г. с два изкачени осемхилядника, един от най-успешните български алпинисти се отправи на 10 април към Тибет, за да атакува първо Шиша Пангма, а след това и Еверест, които са част от проекта му \"Българин на 14 х 8000\". Действията му на Шиша пангма не са необичайни. Тръгва към най-ниския от осемхилядниците ден преди останалите от екипа, за да им проправи път. На 29 април Боян Петров споделя на жената, с която живее, че се чувства в отлична форма. Тогава се чуват за последен път. От 3-ти май, когато трябва да се прибере в лагера и да поеме към Еверест, е в неизвестност. За първи път толкова дълго. „Знаех, че той се забавя със слизането. Иначе вчера ми се обадиха от там, че започват действия за издирване. В момента наблюдават с телескоп целия склон, но няма никакво движение“, заяви пред камерата на националната телевизия Радослава Ненова. „Ако не му се е случило нищо, най-вероятно е оцелял в някоя от палатките, където има достатъчно храна, за да изчака по-добро време за слизане. Най-рано след един или два дена могат да го търсят заради лошото време“, добавя тя. Алпинист, който не обича безразсъдството. Така определя себе си Боян Петров. След възстановяването от тежка катастрофа през 2016 година, той се устреми към \"Хималайската корона\". Отличие, което се присъжда само на изкачилите всички осемхилядници. Засега само 39 души от 20 държави са увенчали опита си с успех. Сред тях няма българи. Джуджето, както е наричан \"Шиша пангма\" е първият връх в маршрута на експедицията. Малко преди да замине Боян Петров обясни, че цепнатините по последния склон и преодоляването на дългите разстояния между лагерите ще бъдат най-големите изпитания. Стремежът обаче не му попречи да си повтаря, че трябва да бъде премерен в действията си. Днес жената до него чака развръзката с оптимизъм и надежда. „Нормално е да намерят спалният му чувал, тъй като предполагаме, че в този последен хубав ден, който е бил горе, докато колегите му са вървели към Лагер 3, той се е опитвал пък да качи върха“, каза пък организаторът на експедицията на Боян Петров - Деян Петков. Надяваме се да е слязъл до първи и втори лагер, те са добре екипирани с храна и кислород, добави той. Сподели:", "date": "2018.05.08", "title": "ГОРЕЩА ТЕМА! Търсят Боян Петров с телескоп! Движение по склона под Шиша Пангма няма"}
{"url": "http://pik.bg/%D0%BE%D1%82-%D0%BD%D0%B0%D1%81%D0%B0-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8%D1%85%D0%B0-%D1%81-%D1%83%D1%81%D0%BF%D0%B5%D1%88%D0%B5%D0%BD-%D1%82%D0%B5%D1%81%D1%82-%D0%BD%D0%B0-%D1%8F%D0%B4%D1%80%D0%B5%D0%BD-%D1%80%D0%B5%D0%B0%D0%BA%D1%82%D0%BE%D1%80-%D0%B7%D0%B0-%D0%B1%D1%8A%D0%B4%D0%B5%D1%89%D0%B8-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D0%BC%D0%B8%D1%81%D0%B8%D0%B8-news748526.html", "text": "НАСА обяви, че успешно е тествала ядрен реактор, който да се използва за бъдещи космически мисии, съобщава електронните издания Вести и Петел. Чрез него ще може да се удължи престоят в космоса, както и да се улесни изграждането на бази на Луната, Марс и дори други планети. Реакторът се казва Kilopower Reactor Using Stirling Technology (KRUSTY), като ще е по-известен само с името Kilopower. Тестовете са продължили от ноември 2017 г. до края на март т.г. Резултатите са много добри. \"Сигурна, ефикасна и изобилна енергия ще бъде ключът към бъдещите изследователски мисии както с роботи, така и с хора. Очаквам, че Kilopower ще бъде ключов елемент от енергийните инфраструктури на Луната и Марс, когато те започнат да се развиват\", коментира Джим Ройтер, един от основните ръководители на НАСА. Kilopower осигурява достатъчно енергия за няколко средни по размер американски къщи, за да може да ги захранва постоянно в продължение на минимум 10 години. Четири подобни реактора ще са достатъчни за изграждането на база на друга планета или на Луната. Според главния инженер на Kilopower Марк Гибсън, системата е идеална за Луната, където генериране на енергия от Слънцето е трудно заради дългите лунни нощи. „\"Kilopower ни дава възможност да разполагаме с много повече енергия и да изучим например сенчестите кратери на Луната. Когато започнем да изпращаме астронавти на Луната и други планети, това ще изисква нов клас енергия, какъвто досега не е бил необходим\", коментира Гибсън. Тестовете през последните няколко месеца са имали две основни цели. Първата е да се докаже, че системата може да създава електричество и е устойчива. Втората цел е била да се провери дали реакторът може да е стабилен и безопасен при всякакви условия. \"Подложихме го на всичко, което беше възможно, както при номинални натоварвания, така и при сценарии извън оптималното. Реакторът се справи с прекрасни резултати\", коментира Дейвид Постън, главен дизайнер на реактора. Тестовете са включвали цялостни проверки на всички компоненти, както и 28-часова симулация на мисия с цялата процедура от включване на реактора, достигане на пълна мощност, продължителна работа и изключване. Следващата стъпка е разработка на концептуални мисии и подготовка за евентуален демонстрационен полет. Той ще е от ключово значение за навлизането на реактора в космическите мисии и програми занапред. Сподели:", "date": "2018.05.08", "title": "От НАСА се похвалиха с успешен тест на ядрен реактор за бъдещи космически мисии"}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%BE%D1%82-%D0%BB%D0%BE%D0%B2%D0%B5%D1%88%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-news748549.html", "text": "Продължават протестите на лекарите от Ловешката болница, съобщи Нова телевизия. Очаква се днес по обед те отново да излязат пред лечебното заведение. Медиците не са взимали заплати за месеците февруари, март и април. Очаква се днес, в здравното министерство да има среща с най-големия кредитор, запорирал сметките на болницата. Вчера, лекарите и жителите на Ловеч затвориха за час пътя София-Варна в знак на протест. Сподели:", "date": "2018.05.08", "title": "Недоволство! Пореден протест на лекарите от Ловешката болница"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D0%B0%D0%BB%D0%BF%D0%B8%D0%BD%D0%B8%D1%81%D1%82%D1%8A%D1%82-%D1%81%D0%BB%D0%B0%D0%B2%D0%B8-%D0%BD%D0%B5%D1%81%D1%82%D0%BE%D1%80%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82-news748573.html", "text": "С Боян се чухме на 28 април за последен път. Тогава си разменихме съобщения. Той беше в доста добро здраве, в отлична кондиция. Това заяви пред Би Ти Ви алпинистът Слави Несторов във връзка с изчезването на колегата му Боян Петров. \"Във високата планина метеорологичната обстановка може да се промени за 5 минути. Той тръгва в много добре време да изкачва върха\", обясни Несторов. \"Боян е супер предпазлив човек. Той си поставя точка на джипиеса на всеки 100-150 метра и ако времето се е влошило, той се е върнал надолу\", категоричен е колегата му. \"Ако той е стигнал до някои от долните лагери, няма как да се обади. Лагерите са добре заредени, но няма сателитен телефон. Тези лагери са на около 15-20 километра от долния лагер\", разкри Слави Несторов. \"Със сигурност е притеснително, че Боян не се е върнал досега. Но в момента времето е ужасно, има ураганни ветрове. След като времето се оправи, ако до 1-2 дни той не се върне, тогава може да се притесняваме\", обясни алпинистът. \"Най-вероятно Боян си е забравил телефона. Няма друго обяснение. Той винаги си носи телефона. Това е единствената връзка със света, ако нещо се случи\", каза още колегата на Боян Петров и добави: \"Аз му звънях на 5 май. Един алпинист, украинец, ми върна обаждане от неговия телефон.\" \"Очаквам, че Боян е слязъл надолу. Другият вариант е да си направи временен заслон и да очаква времето да се оправи. Със сигурност има необходимите ресурси, за да си направи временен заслон\", каза още Слави Несторов. \"Боян Петров е един от най-опитните алпинисти в света. Не мисля, че е тръгвал да изкачва върха в лошо време\", заключи той. Сподели:", "date": "2018.05.08", "title": "ЕКСПЕРТНО МНЕНИЕ! Алпинистът Слави Несторов с последни разкрития за изчезването на Боян Петров - времето в Хималаите е страшно, обстановката се променя за минути"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D1%80%D0%B8%D0%B2%D0%B0%D0%BB%D0%B4%D0%BE-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D1%81%D0%BE%D1%84%D0%B8%D1%8F-%D1%89%D0%B5-%D0%B3%D0%BB%D0%B5%D0%B4%D0%B0-%D1%84%D0%B8%D0%BD%D0%B0%D0%BB%D0%B0-%D0%BC%D0%B5%D0%B6%D0%B4%D1%83-%D0%BB%D0%B5%D0%B2%D1%81%D0%BA%D0%B8-%D0%B8-%D1%81%D0%BB%D0%B0%D0%B2%D0%B8%D1%8F-news748557.html", "text": "Легендарният бразилски футболист Ривалдо публикува снимка от летището в Барселона, в която споделя, че ще пътува за София, за да гледа предстоящият финал в турнира за Купата на България между тимовете на Левски и Славия. Няколко часа по-късно Ривалдо успешно кацна на Летище София. Синът на футболиста - Ривалдиньо сподели пред феновете, че очаква баща си за важния мач, който ще се изиграе в сряда вечер. Световният шампион с Бразилия през 2002 година изгледа на живо и Ел Класико преди на хване полета за България. Младият талант вкара първия си гол със „синия“ екип на 4 май срещу Ботев (3:2), а след това стана ясно, че татко му ще уважи решителния двубой във втория по престиж турнир в страната. Сподели:", "date": "2018.05.08", "title": "Легендата Ривалдо пристигна в София, ще гледа финала между Левски и Славия"}
{"url": "http://pik.bg/%D1%82%D1%80%D1%8A%D0%BC%D0%BF-%D1%89%D0%B5-%D0%BF%D0%BE%D0%B8%D1%81%D0%BA%D0%B0-%D0%BE%D1%82-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D1%81%D1%8A%D0%BA%D1%80%D0%B0%D1%89%D0%B5%D0%BD%D0%B8%D1%8F-%D0%B2-%D0%B1%D1%8E%D0%B4%D0%B6%D0%B5%D1%82%D0%B0-%D0%B7%D0%B0-15-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news748556.html", "text": "Президентът на САЩ Доналд Тръмп днес ще отправи до Конгреса на САЩ искане за съкращаване на по-рано утвърдения и подписан бюджет за фискалната 2018 г. в размер на 1,3 трилиона долара, предадоха Ройтерс и ТАСС, като се позоваха на неназован високопоставен американски представител. След отправянето на искането за съкращения в размер на 15 милиарда долара конгресмените ще имат 45 дни, за да обсъждат инициативата или да внесат в нея промени. После трябва да я гласуват, като за подкрепата или за отхвърлянето й е нужно обикновено мнозинство от гласовете. Според високопоставения представител подобни съкращения се правят от 1974 г., с изключение на периодите на управление на Барак Обама и Джордж Буш-младши, отбелязва БТА. Сподели:", "date": "2018.05.08", "title": "Тръмп ще поиска от Конгреса съкращения в бюджета за 15 млрд. долара"}
{"url": "http://pik.bg/5-%D1%87%D0%B0%D1%81%D0%BE%D0%B2-%D1%80%D0%B0%D0%B1%D0%BE%D1%82%D0%B5%D0%BD-%D0%B4%D0%B5%D0%BD-%D0%B8-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D0%BD-%D0%B1%D0%B0%D0%B7%D0%BE%D0%B2-%D0%B4%D0%BE%D1%85%D0%BE%D0%B4-%D0%B7%D0%B0-%D0%B2%D1%81%D0%B5%D0%BA%D0%B8-%D1%83%D1%82%D0%BE%D0%BF%D0%B8%D1%8F-%D0%B7%D0%B0-%D1%80%D0%B5%D0%B0%D0%BB%D0%B8%D1%81%D1%82%D0%B8-%D0%BD%D0%B8-%D0%BA%D0%B0%D1%80%D0%B0-%D0%B4%D0%B0-%D0%B2%D1%8F%D1%80%D0%B2%D0%B0%D0%BC-news748654.html", "text": "Очаквайте скоро на книжния пазар Представяли ли сте си идеален свят? Такъв без бедност, тревоги, в който има от всичко за всеки. Този рай е постижим и времето за него е дошло заявява нашумелият холандски автор Рутгер Брегман. Той ни дава основания да мечтаем, да работим и да се борим за тази прекрасна нова действителност, споделяйки идеите си в нашумялата по света книга . Изследването, излязло през миналата година в родината на автора, светкавично става бестселър. Преведено е на няколко езика, а правата за него са откупени в повече от 30 страни. Книгата ще се появи скоро на българския пазар с логото на издателство \"Милениум\". Теорията на Брегман е научно обоснована, интригуваща и изпълнена с примери за държавнически планове и социални движения, които са се опитвали да постигнат тази утопия през вековете. В много отношения те са пожънали успех. Тези своеобразни социални експерименти доказват, че при добро желание не нашите деца, а самите ние можем да живеем много, много по-приятно. В това революционно проучване Брегман залага няколко прости, но почти гениални идеи: Рутгер Брегман Сподели:", "date": "2018.05.08", "title": "5-часов работен ден и гарантиран базов доход за всеки! \"Утопия за реалисти\" ни кара да вярваме, че това е възможно"}
{"url": "http://pik.bg/%D0%BB%D0%B8%D0%B4%D0%B5%D1%80%D1%81%D0%BA%D0%B0-%D1%81%D1%80%D0%B5%D1%89%D0%B0-%D1%89%D0%B5-%D0%BF%D0%B8%D1%8F%D1%82-%D0%BB%D0%B8-%D0%BF%D0%BE-%D0%B1%D0%B8%D1%80%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B4%D0%B2%D0%B0%D0%BC%D0%B0%D1%82%D0%B0-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D1%82-%D0%BD%D0%B0-%D1%87%D0%B5%D1%82%D0%B8-news748566.html", "text": "Министърът на отбраната Красимир Каракачанов и лидерът на БСП Корнелия Нинова ще се срещнат в Народното събрание. Така власт и опозиция сядат на една маса. Срещата е в отговор на поканата, която военният министър отправи към председателя на опозицията на първи май. Каракачанов пред медиите предложи на Нинова да пият по бира. По-късно Нинова уточни, че е провела разговор по телефона с Каракачанов. Тя обаче заяви категорично, че не пие бири по кафенетата, а срещата, която ще проведат, ще бъде публична. Сподели:", "date": "2018.05.08", "title": "ЛИДЕРСКА СРЕЩА! Ще пият ли по бира Корнелия Нинова и Каракачанов! Двамата разговарят на четири очи"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%B4%D0%B8%D0%B3%D0%B0%D1%82-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B7%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D1%88%D0%B5%D1%80%D0%BF%D0%B8%D1%82%D0%B5-%D1%82%D1%80%D1%8A%D0%B3%D0%B2%D0%B0%D1%82-%D0%B4%D0%B0-%D0%B3%D0%BE-%D1%82%D1%8A%D1%80%D1%81%D1%8F-news748571.html", "text": "Свързахме се с българското правителство и те обещаха, че ще осигурят хеликоптер от китайска страна. Това каза пред Нова телевизия режисьорката Поли Ганчева. От две години тя и операторът Красимир Андонов следят неотлъчно Боян Петров в изкачванията му. Така е и този път - при експедицията до Шиша Пангма. \"Чухме се последно на 27 април, тръгнал е към върха на 29 април. На 4 май, когато шерпите достигат до лагер 3, са намерили палатката му празна. Те остават там около 30 минути заради лошото време и си тръгват, а той е бил на път към върха най-вероятно\", разказва още Ганчева. \"Държим непрекъснат контакт с шерпите в базов лагер. Двама са обещали да тръгнат днес сутринта и да стигнат до лагер 3, а ако могат и до върха\", допълни режисьорката. Организаторът на експедицията Диян Петков пък заяви, че застраховката на Боян към момента покрива напълно разходите по издирване от въздух с хеликоптер. Буквално преди минути от щаба на Боян Петров в София разкриха, че трима шерпи са тръгнали да го търсят. Акцията е стартирала въпреки лошото време и ураганните ветрове в Хималаите. До края новини ще се чакат първи новини за българския алпинист. Жената до Боян Петров обаче не потвърди информацията. \"Получих есемеси, че се подготвят, но все още нямам потвържедие да са тръгнали\", заяви Радослава Ненова пред БНТ Сподели:", "date": "2018.05.08", "title": "ОТ ПОСЛЕДНИТЕ МИНУТИ! Вдигат китайски хеликоптер за Боян Петров! Шерпите тръгват да го търсят"}
{"url": "http://pik.bg/%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%BA%D0%B0%D1%82%D0%B0-%D0%B8%D0%B7%D0%BA%D0%B0%D1%87%D0%B8%D0%BB%D0%B0-%D1%88%D0%B8%D1%88%D0%B0-%D0%BF%D0%B0%D0%BD%D0%B3%D0%BC%D0%B0-%D1%80%D0%B0%D0%B7%D0%BA%D0%B0%D0%B7%D0%B0-%D0%BA%D0%B0%D0%BA-%D0%B5-%D0%BE%D1%86%D0%B5%D0%BB%D1%8F%D0%BB%D0%B0-%D0%B2-%D1%81%D0%BD%D0%B5%D0%B6%D0%BD%D0%B8%D1%8F-%D0%B0%D0%B4--news748563.html", "text": "Доктор Калина Сълова е един от малкото българи, които покоряват връх Шиша Пангма. Това се случва през 1999 година, когато тя изкачва осемхилядника с Дойчин Василев. По думите й върхът \"джудже\", както го наричат, е един от най-трудните за покоряване. Д-р Калина Сълова започва работа като планински спасител преди повече от 30 години и участва в шест хималайски експедиции. Когато взима решението да изкачи Шиша Пангма като алпинист тя не казва на никого. Тръгва през май 1999 г. заедно с ветерана алпинист Дойчин Василев. И тяхното изкачване не минава без сериозни препятствия. Двамата закъсняват с тръгването към върха и са изправени пред избора или да се откажат, или да останат под открито небе. \"Когато чух това от Дойчин, че трябва да останем на бивак, спрях да мисля. Цялата нощ бяхме на една площадка около метър на два, ледена площадка. Изкопахме малко под леда, за да можем да се скрием от вятъра, но времето беше тихо, безспорно студено. Останахме седнали на тази площадка, движехме през цялата нощ краката си, разтривахме гърбовете си\", обясни доктор Калина Сълова. Казва, че гледали да не заспят, защото не било ясно дали ще се събудят. Да останеш на бивак означава просто да спреш и да изчакаш новия ден без нищо, пояснява Сълова. Изтощението било голямо. „Сутринта попитах „нагоре или надолу”, той ме погледна и от погледа му разбрах, че трябва нагоре”, спомня си тя. \"На другия ден, когато шерпите ни срещнаха, те бяха толкова щастливи, че сме живи. Тогава пих най-хубавия чай в живота си\", разкри алпинистката. Според нея върхът е труден и заради резките промени във времето, характерни и за останалите осемхилядници, както и заради технически особености при изкачването му. \"Не се притеснявам за Боян Петров. Той е много добър алпинист, показа, че може да контролира много добре заболяването си и може да се справя в трудни ситуации\", коментира тя във връзка с изчезването на Боян Петров. Припомняме, че за нашия алпинист няма никаква информация от 3 май, когато той поема към поредния си осемхилядник - Шиша Пангма. Изчезването на Боян е било регистрирано от участниците в експедицията в района на Шиша Пангма на около 7500 м надморска височина. Веднага след това са изпратени трима души, за да го издирват. На 6 май сутринта на 7350 м надморска височина са били открити палатката и спалният чувал без самия алпинист. Сподели:", "date": "2018.05.08", "title": "СМРАЗЯВАЩИ ПОДРОБНОСТИ! Българката, изкачила Шиша Пангма, разказа как е оцеляла в снежния ад в Хималаите"}
{"url": "http://pik.bg/%D1%81%D0%B0%D0%B3%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B1%D0%BB%D0%B8%D0%B7%D0%BE-50-%D0%B1%D1%8A%D0%BB%D0%B3%D0%B0%D1%80%D0%B8-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%B2-%D1%80%D0%B8%D0%BC-%D0%BD%D1%8F%D0%BC%D0%B0%D1%82-%D0%BF%D0%B0%D1%80%D0%B8-%D0%B7%D0%B0-%D0%B4%D1%80%D1%83%D0%B3%D0%B8-%D0%B1%D0%B8%D0%BB%D0%B5%D1%82%D0%B8-news748565.html", "text": "Над половината от българите, блокирани на летището в Рим, все още са тук. Около 40-50 души ще останат до събота в Рим, за да се приберат отново със същата компания, тъй като нямат пари да си купят други билети. Това заяви пред Би Ти Ви един от пътниците, блокирани на летището в Рим заради отменен полет. \"Отидохме на летището, чекирахме багажа и започнахме да чакаме. Появиха се две момичета, които казаха, че полет няма да има, но не разбрахме защо. Никой не ни даде обяснение за случилото се\", категоричен е той. \"На полета имаше много деца и възрастни хора. Някои дори нямаха роумниг и не успяха да се свържат със своите близки\", каза още пътникът. \"Някои си взеха скъпи билети за Букурещ и Скопие и още вчера са се прибрали сигурно\", разкри българинът. Сподели:", "date": "2018.05.08", "title": "САГАТА ПРОДЪЛЖАВА! Близо 50 българи остават блокирани в Рим, нямат пари за други билети"}
{"url": "http://pik.bg/%D0%B7%D0%BD%D0%B0%D0%BA%D0%BE%D0%B2%D0%B0-%D0%B2%D0%B8%D0%B7%D0%B8%D1%82%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%B1%D0%BE%D1%81%D0%BD%D0%B0-%D0%BF%D0%BE-%D0%BA%D1%8A%D1%81%D0%BD%D0%BE-%D1%82%D0%BE%D0%B7%D0%B8-%D0%BC%D0%B5%D1%81%D0%B5%D1%86-news748561.html", "text": "Президентът на Турция Реджеп Таип Ердоган ще посети Босна по-късно този месец, за да говори пред свои политически привърженици в навечерието на президентските избори в страната си. Новината бе съобщена от турския посланик в Сараево Халдун Коч и изглежда изненада босненски официални лица, които не знаеха нищо за предстоящото посещение, предава БНР. Според Коч, визитата на 20 май цели развитие на икономическото сътрудничество, инвестициите и търговския обмен между Турция и Босна. Ердоган ще участва и в конгрес на „Съюза на европейските турски демократи“, който ще се състои в 20-хилядна зала в босненската столица. Предсрочните избори в Турция ще се състоят на 24 юни - почти година и половина преди изтичането на сегашния мандат на Ердоган. Германия и Австрия предупредиха, че няма да допуснат турски политици да агитират сред сънародниците си на тяхна територия. Сподели:", "date": "2018.05.08", "title": "ЗНАКОВА ВИЗИТА! Ердоган ще посети Босна по-късно този месец"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%82%D0%BE%D1%80%D1%8A%D1%82-%D0%BD%D0%B0-%D0%B5%D0%BA%D1%81%D0%BF%D0%B5%D0%B4%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D1%81%D0%B5-%D0%B5-%D0%B8%D0%B7%D0%BA%D0%B0%D1%87%D0%B2%D0%B0%D0%BB-%D0%B1%D0%B5%D0%B7-%D1%82%D0%B5%D0%BB-news748562.html", "text": "Планът беше на 29 април да тръгне към върха и на 2,3 май да атакува върха. Той е очаквал, че ден след него ще тръгнат неговите колеги, които ще носят сателитен телефон. Телефонът тежи, а батериите след 3-4 дни падат от студа. Това каза по Нова телевизия организаторът на експедицията на Боян Петров в изкачването на Шиша Пангма Деян Петков. Така Петков отговори на най-основния въпрос - защо Боян Петров е тръгнал да стъпва на върха без сателитен телефон. \"Боян обича да върви сам, чувства се по-комфортно. Когато си с някой се грижите един за друг, но трябва да съобразяваш темпото си с темпото на другия. Във всяка експедиция един от най-силните винаги е Боян\", каза още Петков. \"И друг път сме имали цяла седмица без връзка, но има хора, които казват. Проблемът е, че тази година на Шиша Пангма няма много хора. Надяваме се, че неговите колеги са се качвали към трети лагер, той да се е качвал към върха\", изрази надежда той. \"Времето е било неподходящо за изкачване, но няма буря. Ако той е достигнал до първия лагер в това лошо време е решил да остане там\", завърши Петков. Сподели:", "date": "2018.05.08", "title": "ЕКСКЛУЗИВНО! Организаторът на експедицията на Боян Петров разкри защо се е изкачвал без телефон"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BD%D0%B0%D1%81%D1%80%D0%BE%D1%87%D0%B8-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B0-%D0%B4%D0%B8%D1%81%D0%BA%D1%83%D1%81%D0%B8%D1%8F-%D0%B7%D0%B0-%D1%80%D0%B0%D0%B7%D0%BA%D0%BE%D0%BF%D0%BA%D0%B8%D1%82%D0%B5-news748558.html", "text": "Кметът на Благоевград Атанас Камбитов организира открита обществена дискусия. На нея ще бъдат обсъдени всички възможни варианти за запазване на археологическите находки на място край село Покровник и строителството на АМ „Струма“, съобщиха от пресцентъра на общината. Срещата е насрочена за 9 май, (сряда), от 18:30 часа в зала „22 септември“ на областния град. На дискусията ще бъдат изложени факти и аргументи, касаещи двата важни обекта. Целта на дискусията е да бъде чуто мнението на максимален брой жители на общината и да се изгради една обща за Благоевград позиция, преди новата срещата с премиера Бойко Борисов след около месец. Поканени са всички заинтересовани граждани, представители на различни институции, както и неправителствени организации, пише още \"Монитор\". Сподели:", "date": "2018.05.08", "title": "Кметът на Благоевград насрочи обществена дискусия за разкопките"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D1%81%D0%B5-%D1%82%D1%80%D0%B5%D1%81%D0%B0%D1%82-%D0%BE%D1%82-%D0%BD%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%B4%D1%80%D1%83%D0%B3%D0%B8%D1%82%D0%B5-%D0%B4%D0%B2%D0%B0%D0%BC%D0%B0-%D0%BB%D0%B8%D0%B4%D0%B5%D1%80-news748590.html", "text": "Лидерът на \"Атака\" и председател на парламентарната група на Обединени патриоти Волен Сидеров скочи на своите коалиционни партньори Красимир Каракачанов и Валери Симеонов. Във връзка с информацията, че коалиционните ми партньори от ВМРО и НФСБ Красимир Каракачанов и Валери Симеонов ще се срещат с председателката на БСП Корнелия Нинова, която е политически опонент на управляващата коалиция, заявявам следното: Като председател на ПГ на ОП и създател на коалицията Обединени патриоти не съм упълномощавал въпросните лица да преговарят, с която и да е партия извън управляващата коалиция. Всякакви такива действия вредят на вече установените споразумения за управление на България между АТАКА, ВМРО, НФСБ и ГЕРБ. Те са извън решенията на коалиционния съвет на ОП, затова трябва да се смятат за нелегитимни. В тази връзка отменям заседанието на ПГ на ОП във вторник. И очаквам изясняване на позициите на НФСБ и ВМРО по отношение на коалиционната политика. Сподели:", "date": "2018.05.08", "title": "ПЪРВО В ПИК! Патриотите се тресат от нов скандал! Волен Сидеров скочи на другите двама лидери заради срещите им с Корнелия Нинова"}
{"url": "http://pik.bg/%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B4%D0%BE%D0%B9%D1%87%D0%B8%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D1%81%D0%B5-%D0%BE%D1%81%D0%BC%D0%B5%D0%BB%D0%B8-%D0%B4%D0%B0-%D0%BA%D0%B0%D0%B6%D0%B5-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%B4%D0%BE%D0%B0%D0%B9%D0%B5%D0%BD%D1%8A%D1%82-%D0%B2-%D0%B0%D0%BB%D0%BF%D0%B8%D0%BD%D0%B8%D0%B7%D0%BC%D0%B0-%D0%B1%D0%BE%D1%8F%D0%BD-%D0%BF%D0%B5%D1%82-news748585.html", "text": "„Шиша Пангма е коварен връх“, каза в сутрешния блок на БНТ алпинистът Дойчин Василев. Той е последният българин изкачил осемхилядникът в Хималаите. „От 7400 метра започват техническите проблеми за изкачващите се. Има два варианта за изкачването на Шиша Пангма. Кой е предпочел Боян не знам. На централния връх го чака един много опасен ръб“, обясни Василев. \"Може здравословен проблем да е възникнал при него с диабета му. Той е физически здрав. Би трябвало технически да се справи с проблемите. И ако му е било рисковано, може да се върне и друг път го е правил“, напомни алпинистът. \"Нещо е станало с него, за да не може да слезе до палатката, която е оставил. Около час – два е разстоянието от централния връх до палатката му“, обясни той. Отсъствието му е знак за инцидент, смята Василев. \"Няма конкретно обяснение какво е лошото време на Шиша Пангма. Има обикновено силен вятър със снеговалеж“, обясни алпинистът и добави: „Това е бичът на изкачващите се на високите върхове.“ Според Василев, всеки един, тръгнал да изкачва връх, винаги има план Б. Сподели:", "date": "2018.05.08", "title": "СМРАЗЯВАЩ КОМЕНТАР! Дойчин Василев се осмели да каже истината! Доайенът в алпинизма: Боян Петров е претърпял инцидент! Пътят от върха до палатката му е час-два, а той не се е върнал..."}
{"url": "http://pik.bg/%D0%B8%D0%BC%D0%B0-%D0%BB%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B0%D0%BB%D1%8A%D1%88-%D0%B2%D0%B5%D1%80%D0%B8%D1%88%D1%8A%D1%82-%D1%81-%D0%BC%D0%BB%D1%8F%D0%BA%D0%BE-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%B2%D1%8A%D1%80%D0%B2%D0%B8-%D0%BD%D0%B0-%D0%B2%D1%81%D0%B5%D0%BA%D0%B8-%D1%8A%D0%B3%D1%8A%D0%BB-news748564.html", "text": "Нерегламентирана продажба на сурово прясно мляко на открито в Кюстендил. Над 1000 лв. е глобата за всеки, който продава сурово прясно мляко в пластмасови бутилки по улиците и пазарите. Това казаха от Областната дирекция по безопасност на храните в Кюстендил. Поводът е зачестилите случаи на частни търговци, които предлагат млечния продукт и яйца, изложени на открито при летни температури в областния град. Експерти предупреждават , че консумацията на подобни продукти, които не са съхранявани в хладилна техника, могат да бъдат опасни за здравето на потребителите, информира БНТ. От ОДБХ в Кюстендил казаха че според законовите разпоредби , млечни продукти могат да се продават, само на входа на фермата или на млекомат, но не и в използвани вече пластмасови бутилки от безалкохолна напитка, защото е опасно за здравето на хората. Въпреки това, има потребители , които купуват сурово прясно мляко от улиците. Сподели:", "date": "2018.05.08", "title": "Има ли опасност? Алъш-веришът с мляко в Кюстендил върви на всеки ъгъл"}
{"url": "http://pik.bg/%D0%BB%D0%B5%D0%B2%D0%B8-%D0%BD%D0%B5%D0%B2%D0%BE%D0%BB%D0%B8-2-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%D0%B1%D1%81%D0%BF-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D0%BF%D1%80%D0%BE%D0%B2%D0%B0%D0%BB%D0%B8-%D0%B2-%D0%BC%D0%B8%D1%81%D0%B8%D1%8F%D1%82%D0%B0-%D1%81%D0%B8-%D0%B4%D0%B0-%D0%B2%D1%8A%D1%80%D0%BD%D0%B5-%D0%BF%D0%B0%D1%80%D1%82%D0%B8%D1%8F-news748605.html", "text": "На 8 май 2016 година Корнелия Нинова стана новият председател на БСП. Тя спечели одобрението на 395 от делегатите срещу 349, гласували за предишния лидер Михаил Миков. Две години по-късно - промени ли се нещо в партията? И защо мнозина анализатори не могат да поставят левицата в ролята на истинска алтернатива на управляващото мнозинство? \"Корнелия Нинова се превърна в част от два големи проблема, съпътстващи БСП системно. Единият е свързан с политическата легитимност, защото не успя да се превърне в онази левица в класическия смисъл на думата. Тя все още е наследник на партията на авторитарния режим в общественото мнение\", коментира пред България он ер политологът Цветанка Андреева. По думите ѝ другият голям проблем, който червената лидерка не е успяла да преодолее, е \"системният дефицит на малките шансове БСП да спечели властта\". \"Партията не може да стане първа политическа сила и в този смисъл мисията да дойде на власт е провал за Нинова като председател\", подчерта Цветанка Андреева. Не на такова мнение обаче се оказа социологът Кольо Колев. \"БСП страда от това, от което страдат всички леви социалдемократически и социалистически партии в Европа. Проблемът е, че те напуснаха идеята за защита на бедните и неоправданите и се захванаха с т.нар. реална политика\", посочи той. Колев допълни, че това предполага грижа за капитала и икономиката, което от своя страна не се харесва особено на работническата класа. \"Всичко това съвсем естествено удря върху легитимността на левицата не само в България, но и в Европа\", каза социологът. Сподели:", "date": "2018.05.08", "title": "ЛЕВИ НЕВОЛИ! 2 години начело на БСП: Корнелия Нинова се провали в мисията си да върне партията на власт!"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80-%D0%B8-%D1%81%D0%BE%D0%BB%D0%B5%D0%BD%D0%B8-%D0%B3%D0%BB%D0%BE%D0%B1%D0%B8-%D0%B7%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D1%81%D1%80%D0%B5%D1%89%D1%83-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B2-%D1%80%D1%83%D1%81%D0%B8%D1%8F-news748524.html", "text": "Голям брой от протестиращите в Санкт Петербург, преди встъпването в длъжност на Владимир Путин, бяха осъдени на затвор и глоби, съобщава The Moscow Times, цитирани от „Фокус“. 76 протестиращи бяха осъдени на глоби до 150 000 рубли (б.р. 2 400 долара) и до десет дена затвор, обявиха от съда в Санкт Петербург. Трима от 47-те протестиращи обвинени в неподчинение на полицейски нареждания бяха осъдени на 20 часа общественополезен труд, докато другите бяха само глобени. Михаил Цакунов, който бе осъден с 10 000 рубли (160 долара) за нарушаване на правилата на обществените събрания, се очаква да бъде съден в близките дни заради предполагаема употреба на агресия срещу полицейски служител. Нарушението може да му донесе присъда до десет години затвор. „Никога не съм мислил, че ще се намирам в ситуация в живота си, в която да се озова в затвора без да съм направил нещо“, заяви Цакунов. Сподели:", "date": "2018.05.08", "title": "Затвор и солени глоби за задържани по време на протестите срещу Владимир Путин в Русия"}
{"url": "http://pik.bg/%D1%80%D0%B0%D0%B7%D0%BC%D0%B8%D1%80%D0%B8%D1%86%D0%B8%D1%82%D0%B5-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%BB%D0%B8%D0%B1%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-news748530.html", "text": "Продължават размириците в Източна Либия, която е извън контрола на международно признатото либийско правителство, съобщава БНР. Местният лидер - маршал Халифа Хафтар, обяви офанзива за „освобождаване“ на град Дерна от „терористите“. Дерна е последният бастион на противниците на Хафтар - местни ислямисти, които поддържат „Ал Каида“. Градът е и дом за 150 000 души. „Либийската национална армия“ на Хафтар го обсажда от месеци. Сподели:", "date": "2018.05.08", "title": "Размириците в Източна Либия продължават"}
{"url": "http://pik.bg/%D0%BB%D0%B8%D0%B1%D0%B8%D0%B9%D1%81%D0%BA%D0%B0%D1%82%D0%B0-%D0%B1%D1%80%D0%B5%D0%B3%D0%BE%D0%B2%D0%B0-%D0%BE%D1%85%D1%80%D0%B0%D0%BD%D0%B0-%D0%B7%D0%B0%D0%B4%D1%8A%D1%80%D0%B6%D0%B0-%D0%B7%D0%B0-%D0%B4%D0%B5%D0%BD-%D0%BD%D0%B0%D0%B4-500-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-news748528.html", "text": "Над 500 нелегални мигранти са били задържани от бреговата охрана в либийски териториални води и върнати в Либия в рамките на вчерашния ден, съобщава Ройтерс, цитирани от БНР. Хората са се намирали на четири претоварени лодки близо до Сабратха и Гарабули. От миналото лято досега либийската брегова охрана е все по-ефективна с помощта на Европейския съюз и, в частност, на Италия, която прие стотици хиляди мигранти през последните години. От началото на тази до италианските брегове са се добрали 6 600 души - 80 процента по-малко в сравнение със същия период през 2017 година Сподели:", "date": "2018.05.08", "title": "Либийската брегова охрана задържа за ден над 500 нелегални мигранти"}
{"url": "http://pik.bg/%D0%BC%D0%B0%D0%BD%D0%B0%D1%81%D1%82%D0%B8%D1%80%D1%81%D0%BA%D0%B8-%D1%81%D1%82%D1%80%D0%B0%D1%81%D1%82%D0%B8-%D1%81%D0%BB%D1%83%D1%85-%D0%B7%D0%B0-%D0%B0%D1%80%D0%B5%D1%81%D1%82-%D0%BD%D0%B0-%D0%B8%D0%B3%D1%83%D0%BC%D0%B5%D0%BD-%D0%BD%D0%B8%D0%BA%D0%B0%D0%BD%D0%BE%D1%80-%D0%B2-%D0%B0%D1%82%D0%BE%D0%BD-news748286.html", "text": "Слух в интернет арестува наш игумен в Зографския манастир. Той гласи, че игуменът на Гигинския манастир Никанор е бил отведен от полиция извън обителта. \"Това не е вярно. Не съм отсядал там. Това е отмъщение\", коментира самият той. \"Миналата година четирима зографски монаси, без благословението на Негово Светейшество патриарх Неофит, който е и Софийски митрополит, си позволиха да служат в столичната епархия. Аз бях член на комисията, който разследва тяхната дейност. В крайна сметка Негово Светейшество изпрати писмо до Вселенския патриарх Вартоломей, на когото е подчинена Света гора, в което той изрази възраженията си относно тази дейност. Що се отнася до анонимните писания по мой адрес, в тях няма нищо вярно\", обясни пред \"Телеграф\" отецът. По думите му на 5 май в 14:30 часа малка група поклонници, водени от него, се настанили в манастира \"Ксенофонт\", за да участват в празничните богослужения в чест на свети Георги. Три манастира в Атон празнуват на този ден - \"Зограф\", \"Ксенофонт\" и \"Свети Павел\". По-късно през деня, за да помогне на друга група български поклонници, загубили пътя си отишъл към българския манастир \"Свети Георги Зограф\", но поради дългото време за пътуване между \"Ксенофонт\" и \"Зограф\" останали заедно с поклонниците за малката вечерня и последвалата я трапеза в Зографския манастир. Малко след 19 часа групата без никакви инциденти се отправила обратно към \"Ксенофонт\", обяснява още Никанор. От 20 часа на 5 май до края на деня вчера той е бил само и единствено в този манастир. \"С огромна изненада след края на двойния празник всички научихме, че сме били \"изгонени\" от Зографския манастир. Това просто не отговаря на истината\", категоричен е Никанор и посочва, че причината тази година да не е в манастира \"Зограф\", а в \"Ксенофонт\", \"не е свързана с желание на някои от зографските братя да бъде изгонен, което желание те взеха за действителност. Бог да им прости. И винаги ще се съобразява със законите на зографското гостоприемство\", приключва Никанор. Сподели:", "date": "2018.05.08", "title": "Манастирски страсти! Слух за арест на игумен Никанор в Атон"}
{"url": "http://pik.bg/%D1%85%D0%B8%D0%BB%D1%8A%D1%80%D0%B8-%D0%BA%D0%BB%D0%B8%D0%BD%D1%82%D1%8A%D0%BD-%D0%BE%D0%B1%D0%BC%D0%B8%D1%81%D0%BB%D1%8F%D0%BB%D0%B0-%D0%B4%D0%B0-%D0%B7%D0%B0%D0%B6%D0%B8%D0%B2%D0%B5%D0%B5-%D0%B2-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-%D1%81%D0%BB%D0%B5%D0%B4-%D0%BF%D1%80%D0%BE%D0%B2%D0%B0%D0%BB%D0%B0-%D1%81%D0%B8-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE-news748529.html", "text": "Бившият държавен секретар на САЩ и кандидат за президент на Демократическата партия на изборите през 2016 година Хилъри Клинтън обмисляла да заживее в Нова Зеландия, след като се провали на изборите, съобщава изданието The New Zealand Herald. Според информацията, самата Клинтън е потвърдила за това в Окланд снощи по време на представянето на новата си мемоарна книга „Какво се случи“, която бе издадена в САЩ през септември миналата година. На среща със свои читатели Клинтън е коментирала, че е получила доста покани от новозеланските си приятели да пристигне в страната им и да заживее там, като „за кратко обмислях такъв вариант“. След това обаче Клинтън решила да остане в САЩ, където има да свърши още твърде много работа. Изданието отбелязва, че пред феновете си бившата първа дама на САЩ основно е говорила за ролята на жените в политиката, за събитията от последните години, и съвсем малко за плановете си за бъдещето. В съшщото време Хилъри Клинтън се е изказала положително за това, че на следващите президентски избори в САЩ през 2020 година „тръмповската треска ще започне да избледнява“. Сподели:", "date": "2018.05.08", "title": "Хилъри Клинтън обмисляла да заживее в Нова Зеландия след провала си на президентските избори"}
{"url": "http://pik.bg/%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%BC%D0%B5%D0%BA%D1%81%D0%B8%D0%BA%D0%BE-%D0%B8-%D1%81%D0%B0%D1%89-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%B0-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%B2-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D1%81%D1%84%D0%B5%D1%80%D0%B0-news748523.html", "text": "Мексико и САЩ подписаха споразумение за сътрудничество в мирното използване на ядрената енергия, съобщава РИА Новости, като се позовава на официално изявление на Министерството на външните работи на Мексико. „Този инструмент ще предостави на Мексико достъп до широк спектър технологии, които ще позволят и в бъдеще ще дават импулс за развитие на производствените ни сектори и социалното развитие. Пример за това е създаването на надеждна чиста енергия, а така също и за използването на ядрените и радиологични технологии в здравеопазването и селското стопанство“, се посочва в изявлението. Уточнява се, че документът предстои да бъде ратифициран от законодателните органи на двете държави, след което официално ще влезе в сила. Сподели:", "date": "2018.05.08", "title": "Споразумение! Мексико и САЩ подписаха договор за сътрудничество в ядрената сфера"}
{"url": "http://pik.bg/%D1%83%D0%B4%D0%B0%D1%80%D0%BD%D0%B0-%D0%B3%D1%80%D1%83%D0%BF%D0%B0-%D0%BD%D0%B0%D1%87%D0%B5%D0%BB%D0%BE-%D1%81%D1%8A%D1%81-%D1%81%D0%B0%D0%BC%D0%BE%D0%BB%D0%B5%D1%82%D0%BE%D0%BD%D0%BE%D1%81%D0%B0%D1%87%D0%B0-%E2%80%9E%D1%85%D0%B0%D1%80%D0%B8-%D1%82%D1%80%D1%83%D0%BC%D0%B0%D0%BD%E2%80%9C-%D1%81%D0%B5-%D0%B5-%D0%B2%D0%BA%D0%BB%D1%8E%D1%87%D0%B8%D0%BB%D0%B0-%D0%B2-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%E2%80%9E%D0%B8%D1%81%D0%BB-news748525.html", "text": "Военноморска ударна група начело със самолетоносача „Хари Труман“ се е включила в кампанията на ръководената от САЩ коалиция срещу групировката „Ислямска държава“ в Източна Сирия, съобщи Ройтерс, цитирана от БНР. Освен самолетоносача, в групата влизат крайцер и четири миноносеца. Под нейно командване са около 60 бойни самолета, включително изтребител Ф-18. Тези сили са се присъединили към Шести американски флот в източно Средиземно море още на 18 април - дни след въздушните удари на западните съюзници по бази на сирийската армия. Атаките срещу джихадистите са започнали на 3 май, когато започна и сухопътната офанзива на кюрдските съюзници на САЩ. Сподели:", "date": "2018.05.08", "title": "Ударна група начело със самолетоносача „Хари Труман“ се е включила в кампанията срещу „Ислямска държава“ в Сирия"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%81%D1%8A%D0%B4%D0%B0-%D1%8F%D0%BD%D0%BA%D0%BE-%D0%BB%D1%83%D0%B4%D0%B8%D1%8F-%D0%B7%D0%B0%D0%BF%D0%BB%D0%B0%D1%88%D0%B8-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82-%D1%89%D0%B5-%D1%82%D0%B5-%D0%BD%D0%B0%D0%BC%D0%B5%D1%80%D1%8F-%D0%B8-%D1%89%D0%B5-%D1%82%D0%B5-%D1%83%D0%B1%D0%B8%D1%8F-news748284.html", "text": "Наркодилърът Янко Костов-Лудия ще се изправи пред Темида заради заплахи за убийство към съдия от Варна и за хулиганство. Делото ще се гледа от районните магистрати в Балчик, които вече веднъж дадоха две години затвор на 45-годишния рецидивист по повдигнатите обвинения. До ново разглеждане на казуса се стигна, след като втора инстанция - Окръжният съд в Добрич, отмени решението на колегите сиот районния съд. Причината за това са допуснати процесуални нарушения, съобщава \"Телеграф\". Заплахата с убийство е била отправена от Костов в зала на Окръжния съд във Варна на 16 октомври 2016 г. Тогава Янко Костов получава седем години затвор за наркоразпространение. Наказанието му е наложено за това, че е задържан с 5,03 грама марихуана и 1,96 грама кокаин. Според магистратите престъплението на Лудия, както е известен във Варна, е било извършено в условията на опасен рецидив - той го извършва в срока на условното му предсрочно освобождаване от затвора, където е бил също за разпространяване на наркотици. След като чул, че мярката му за неотклонение от \"подписка\" се променя на \"задържане под стража\", Янко Лудия побеснял. Започнал да вика, да ругае, да отправя обиди и заплахи към съдията и прокурора по делото. В момента, в който служител на съдебна охрана му поставил белезници, Костов ес заканил на председателя на съдебния състав, че ще го намери и убие. Докато охраната го извеждала от съдебната зала, той продължавал да сипе обиди както към съдията, така и към прокурора. След екшъна всички съдии от Районния съд във Варна си направили отвод, а делото било прехвърлено в съда в Балчик. Костов е осъден на 2 години строг затвор, но прокуратурата настоява за по-тежко наказание. Янко Костов е с богата криминална биография. Той е осъждан както за наркоразпространение, така и за хулиганство. В миналото е имал присъда и за закана за убийство. Заедно с Янко Лудия в процеса за наркоразпространение е аверът му Петър Борисов - Пешо Розата, който получи 5 години затвор. Двамата бяха арестувани при спецакция в Златни пясъци през юли 2015 г. Сподели:", "date": "2018.05.08", "title": "ЕКШЪН В СЪДА! Янко Лудия заплаши магистрат: Ще те намеря и ще те убия! "}
{"url": "http://pik.bg/%D0%B3%D1%80%D0%B5%D1%85%D0%BE%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0%D0%B9-%D0%BC%D0%BB%D0%B0%D0%B4%D0%B8%D1%8F%D1%82-%D0%B8%D0%B3%D1%83%D0%BC%D0%B5%D0%BD-%D1%81%D0%BF%D0%B8%D0%BF%D0%B0%D0%BD-%D0%BC%D0%BD%D0%BE%D0%B3%D0%BE-%D0%BF%D0%B8%D1%8F%D0%BD-%D0%B4%D0%B0-%D0%B2%D1%8A%D1%80%D1%82%D0%B8-%D0%B2%D0%BE%D0%BB%D0%B0%D0%BD%D0%B0-%D0%BD%D0%B0-%D0%BC%D0%B5%D1%80%D1%86%D0%B5%D0%B4%D0%B5%D1%81-%D1%81%D0%BB%D0%B5%D0%B4-%D0%BA%D1%83%D0%BF%D0%BE%D0%BD-%D1%81-news748588.html", "text": "Най-младият игумен у нас – този на Чипровския манастир, беше изловен да кара пиян в Монтана навръх Гергьовден. 21-годишният Спиридон смело въртял волана на възстар \"Мерцедес“, но бил спрян за проверка, а дрегерът отчел 2,59 промила алкохол в кръвта му. \"Много съм притеснен. Вярно е това, не съм го искал, не знам защо го направих. Изпаднах в грях и се разкайвам“, обясни той. Йеромонах Спиридон бил на празника на килима в Чипровци навръх Гергьовден, споделиха негови познати. Там вкусни гозби въртял Иван Звездев, а отбраните питиета се леели като реки. Около 21 ч. игуменът решил да се прибира и яхнал мерцедеса си. В Монтана бил лошо изненадан от екип на КАТ, който въпреки расото му решил да го тества с дрегер, защото имало съмнения, че е употребил алкохол. Игуменът признал вината си и се очаква в края на седмицата да има дело срещу него. Според закона той може да отнесе затвор от 1 до 3 години и глоба от 200 до 1000 лв., съобщава \"Телеграф“. Тъй като е с чисто досие, Спиридон може да намали присъдата си с една трета и може дори да се размине само с условна. \"Имам книжка. Човек се отпуска, всеки греши, виновен съм“, оправда се игуменът. По думите му не го обмислил и взел грешно решение под въздействието на алкохола. \"Всичко това е обеца на ухото, не ми се е случвало преди подобно нещо. Притеснен съм. Изпаднал съм в грях. Разкайвам се пред когото трябва – пред Господ, пред Свети Иван Рилски“, допълни най-младият игумен у нас. Сподели:", "date": "2018.05.08", "title": "ГРЕХОПАДЕНИЕ! Най-младият игумен спипан много пиян да върти волана на \"Мерцедес\" след купон с Иван Звездев"}
{"url": "http://pik.bg/%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-%D1%89%D0%B5-%D1%81%D0%B5-%D1%80%D0%B0%D0%B7%D0%BF%D0%BB%D0%B0%D1%89%D0%B0%D1%82-%D0%BF%D0%BE%D0%BC%D0%B5%D0%B6%D0%B4%D1%83-%D1%81%D0%B8-%D1%81-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B0-news748519.html", "text": "Венецуела и Палестина ще се разплащат помежду си с венецуелската криптовалута El Petro. Това обяви президентът на Венецуела Николас Мадуро, цитиран от elciudadano. Според информацията, двете държави планират създаването на съвместен фонд за техноголично развитие. По думите на Мадуро първоначалната вноска в този фонд ще бъде 20 милиона  El Petro. По-рано търговският министър на Венецуела Хосе Виелма Мора обяви, че страната има намерение да използва националната криптовалута El Petro като една от формите за разплащане за автомобилни и резервни части, доставени от Русия в страната. Сподели:", "date": "2018.05.08", "title": "Венецуела и Палестина ще се разплащат помежду си с криптовалута"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%BC%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B4%D0%B0-%D0%B8%D0%B7%D1%82%D0%B5%D0%B3%D0%BB%D0%B8-%D1%81%D0%B0%D1%89-%D0%BE%D1%82-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D0%B8%D1%80%D0%B0%D0%BD-news748515.html", "text": "Американският президент Доналд Тръмп има намерение да изтегли САЩ от Съвместния цялостен план за действие по ядрената програма на Иран, съобщава The New York Times, позовавайки се на информации от европейски дипломати. По информация на изданието, Тръмп е решил да изтегли САЩ от ядрената сделка с Иран и да въведе допълнителни санкции по адрес на Техеран. Американският президент обяви, че ще съобщи решението си по ядрената сделка с Иран тази веичер около 21:00 часа българско време. Сподели:", "date": "2018.05.08", "title": "Доналд Тръмп има намерение да изтегли САЩ от ядрената сделка с Иран"}
{"url": "http://pik.bg/%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-%D1%81%D1%82%D0%B0%D1%80%D1%82%D0%B8%D1%80%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D0%B1%D0%BE%D1%80%D0%B1%D0%B0-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D1%81-%D1%82%D1%80%D1%83%D0%B4%D0%BD%D0%BE%D1%81%D1%82%D0%B8%D1%82%D0%B5-news748516.html", "text": "Съпругата на американския президент Доналд Тръмп Мелания анонсира старта на нова програма „Бъди най-добър“, насочена към информирането на децата за трудностите в съвременния свят, съобщава The New York Daily News. Първата дама на САЩ разясни, че трите най-важни направления на програмата са насочени към здравословния начин на живот, поведението в социалните мрежи и опасностите от злоупотреба с наркотици. „Всички заедно сме длъжни да полагаме усилия и да дадем на децата това, което им е нужно, за да могат те да оценяват правилно своето социално и емоционално състояние“, отбелязва Мелания Тръмп. Съпругата на Доналд Тръмп обещава, че ще положи всички усилия, за да бъде „най-добра в представянето на програмите за здравословен начин на живот и в обучението на навици на емоционално, социално и психологическо благополучие“. Първите дами на САЩ традиционно участват в развитието на социални програми в страната си. Наскоро починалата Барбара Буш стартира кампания за борба с неграмотността в американските щати, а съпругата на Барак Обама Мишел се занимаваше с борбата с детското затлъстяване. Сподели:", "date": "2018.05.08", "title": "Инициатива! Мелания Тръмп стартира социална програма за борба на децата с трудностите"}
{"url": "http://pik.bg/%D1%81%D0%BA%D0%BE%D0%BA-%D0%BD%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%B0%D1%81%D0%B5%D0%BD%D0%B8%D1%8F%D1%82%D0%B0-%D0%B7%D0%B0-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%B0-%D1%81%D0%B0%D1%89-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD-news748517.html", "text": "Основните сортове петрол поскъпнаха в последните часове заради притесненията на търговците, че САЩ ще наложат нова санкции върху един от основните износители на суровината – Иран, съобщи БНР. Барелът американски лек суров петрол надхвърли 70 долара, а северноморският Брент е вече над 76 долара. Това са най-високите цени от края на 2014 година досега. Търговците са обезпокоени и от влошаването на отношенията на Съединените щати с друг важен износител на петрол - Венецуела. От американското финансово министерство наложиха санкции върху венецуелски физически лица и фирми, заподозрени в наркотрафик, а вицепрезидентът Майк Пенс предупреди лидера на Венецуела Николас Мадуро да отложи бойкотираните от опозицията президентски избори, насрочени за 20 май. Сподели:", "date": "2018.05.08", "title": "Скок на цената на петрола заради опасенията за нови санкции на САЩ срещу Иран"}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B2%D1%8A%D0%BD%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE-news748533.html", "text": "Държавният секретар на САЩ Майк Помпео се срещна с външния министър на Мексико Луис Видегарай, съобщават от Министерството на външните работи на Мексико, цитирани от RT. „На срещата двете страни са обсъдили теми от взаимен интерес и по конкретно миграцията, безопасността и търговията, а така също и регионални теми, свързани с Централна Америка и ситуацията във Венецуела“, се посочва в официалното изявление на Министерството на външните работи на Мексико. Сподели:", "date": "2018.05.08", "title": "На четири очи! Държавният секретар на САЩ се срещна с външния министър на Мексико"}
{"url": "http://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5-%D0%BE%D1%82-%D0%BC%D0%B8%D1%82%D0%BD%D0%B8%D1%87%D0%B5%D1%81%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news748532.html", "text": "Външният министър на Великобритания Борис Джонсън открито призова министър-председателя Тереза Мей да се откаже от митническото споразумение, заявявайки че това е „луда система“, която би направила „много трудно извършването на свободни сделки“, съобщава The Telegraph, цитирани от „Фокус“. От кабинета на Тереза Мей потвърдиха, че са забавили решението си относно митническия съюз. Министрите са разделени по въпроса дали да се приеме митническо партньорство или митническа уговорка, която е предпочитаният вариант от Джонсън и настроените за Брекзит консерватори около него. Според Борис Джонсън, идеята за митническо партньорство се проваля в оправдаването на очакванията, че Великобритания „ще си върне контрола“. „Това е нещо напълно неизпробвано и ще направи свободната търговия много, много трудна“, коментира Джонсън. Сподели:", "date": "2018.05.08", "title": "Борис Джонсън призова Тереза Мей да се откаже от митническото споразумение"}
{"url": "http://pik.bg/%D0%BF%D0%BE%D1%81%D1%80%D0%B5%D1%89%D0%B0%D1%82-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B0-%D1%87%D1%83%D0%B4%D0%BE%D1%82%D0%B2%D0%BE%D1%80%D0%BD%D0%B0-%D0%B8%D0%BA%D0%BE%D0%BD%D0%B0-news748522.html", "text": "Врачанският митрополит Григорий и свещеници ще посрещнат тържествено във Враца днес следобед украинската чудотворна икона \"Св. Богородица Одигитрия Байталска\", съобщава БНР. Тя ще бъде изложена за поклонение в митрополитския храм \"Св. Николай\" в града. Чудотворната икона ще бъде посрещната с камбанния звън на митрополитският храм “Свети Николай“ днес в навечерието на летния Никулден. Иконата \"Св. Богородица Одигитрия Байталска\" идва в България от манастир в украинското село Байталио. Години наред била изгубена, открита преди 13 години при възстановяването на манастирската църква. Там се води книга за чудесата станали след искрена молитва. За тях свидетелстват даровете с които е била затрупана. Най-много са случаите на изцеление особено при безплодие и болни деца и не разрешаване на съдебни спорове. Сподели:", "date": "2018.05.08", "title": "Посрещат във Враца украинска чудотворна икона"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BE%D0%BE%D0%BD-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BD%D0%BE%D0%B2%D0%B8%D1%8F-%D0%BB%D0%B8%D0%B4%D0%B5%D1%80-%D0%BD%D0%B0-%D0%BA%D1%83%D0%B1%D0%B0-%D0%B2-%D1%85%D0%B0%D0%B2%D0%B0%D0%BD%D0%B0-news748534.html", "text": "Генералният секретар на ООН Антониу Гутериш се е срещнал с новия председател на Държавния съвет и Съвета на министрите на Куба Мигел Диас-Канел в Хавана, съобщава Cuba Debate. Според информацията, Гутериш и Диас-Канел са обсъдили международното положение, темите на деня в областта на устойчивото развитие до 2030 година и проблемите с климатичните промени. Отбелязва се още, че новият кубински лидер е разказал на генералния секретар на ООН как в островната държава протича процеса на „актуализация“ на социално-икономическия модел. Сподели:", "date": "2018.05.08", "title": "Генералният секретар на ООН се срещна с новия лидер на Куба в Хавана"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%B8-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D1%81%D0%B8%D1%82%D1%83%D0%B0%D1%86%D0%B8%D0%B8%D1%82%D0%B5-%D0%BE%D0%BA%D0%BE%D0%BB%D0%BE-%D0%B8%D1%80%D0%B0-news748531.html", "text": "Вицепрезидентът на САЩ Майк Пенс е обсъдил с външния министър на Великобритания Борис Джонсън ситуацията около Иран и КНДР, съобщават от пресслужбата на Белия дом, цитирани от РИА Новости. „Вицепрезидентът е подчертал, важността да бъде гарантирано, че Иран никога няма да получи ядрено оръжие и че Северна Корея ще приеме денуклеаризация, която ще може да бъде подложена на проверки“, се посочва в съобщението от Белия дом. Двете страни са приветствали предстоящото през юли посещение на американския президент Доналд Тръмп във Великобритания, като са се договорили да работят съвместно върху отговорите на геополитическите предизвикателства. Сподели:", "date": "2018.05.08", "title": "Вицепрезидентът на САЩ и външният министър на Великобритания обсъдиха ситуациите около Иран КНДР"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D1%87%D0%B0%D1%81%D1%82-%D0%BE%D1%82-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%BC%D0%B5%D0%B6%D0%B4%D1%83-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news748535.html", "text": "Започва ремонтът на 22 километра от магистрала \"Тракия“ между Пловдив и Стара Загора, съобщава БНР. Отсечката между 134-ти и 156-и километър трябва да бъде обновена до края юни. Първоначално ще се работи в платното в посока Бургас, така че движението на леките автомобили ще бъде прехвърлено двупосочно в платното за София. За тежкотоварните превозни средства е осигурен обходен маршрут от пътен възел Пловдив Изток до пътен възел Плодовитово. Сподели:", "date": "2018.05.08", "title": "Важно! Започва ремонтът на част от магистрала „Тракия“ между Пловдив и Стара Загора"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BF%D1%80%D0%B0%D0%B2%D0%B8%D0%BB%D0%B8-%D1%81%D0%B5%D0%BA%D1%81-%D0%B2-%D0%BF%D0%BB%D0%B5%D0%BD%D0%B0%D1%80%D0%BD%D0%B0%D1%82%D0%B0-%D0%B7%D0%B0%D0%BB%D0%B0-18-news748371.html", "text": "Във Върховната рада на Украйна се вихрят освен политически и... сексуални страсти. Това разкрива напористата журналистка Ярослава Коба пред тв канал \"ОбзорТВ\". Блондинката, която се прослави с мераците да прави секс на трибуната на радата, заяви, че все пак \"парашутът\" не й се отворил. Но... народен избраник признал, че секс в украинския парламент все пак има. \"Има такива случаи. Депутат ми призна: \"Правих секс и то направо в залата\", заявява Коба. Журналистката уточнява, че сексът е бил само между депутати. Но Коба не назовава имената на депутата, издал сексуалните тайни, нито пък от коя партия са той и палавите му колеги и колежки. Сподели:", "date": "2018.05.08", "title": "ГОРЕЩО! Украински депутати правили секс в пленарната зала (18+)"}
{"url": "http://pik.bg/%D1%88%D0%BE%D0%BA-%D0%B8%D0%B7%D1%87%D0%B5%D0%B7%D0%BD%D0%B0-2-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%BD%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0%D0%B4%D0%BF%D0%B8%D1%81-%D1%89%D0%B5-%D1%83%D0%BC%D1%80%D0%B5-news748366.html", "text": "Двегодишно дете изчезна при мистериозни обстоятелства в Бурятия. Хлапето е издирвано по вода и въздух, а в спасителната операция са включени дронове, водолази и доброволци. \"В издирването са включени и водолази, които изследват дъното на реката, край която е изчезнало детето. От въздуха местността е следена от дронове, които имат \"поглед\" и в труднодостъпните места, където човек не може да стигне\", заявява шефът на републиканския следствен комитет Дмитрий Столяров. Инцидентът е станал в Иволгински район вчера вечерта. Майката на момченцето се отбила за двадесетина минути при сестра си, а сина си оставила да играе с другите деца на двора. Когато жената се върнала, хлапето малчуганът бил изчезнал. По думите на останалите деца, те не забелязали, че него го няма. Според информация на разследващите, на брега на реката, минаваща покрай селото, бил открит странен надпис: \"Ще умре\". По случая е образувано досъдебно производство за отвличане. Сподели:", "date": "2018.05.08", "title": "ШОК! Изчезна 2-годишно дете! На мястото на отвличането надпис: \"Ще умре!\" "}
{"url": "http://pik.bg/%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%8F%D0%B4%D0%BE%D1%81%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BE%D1%81%D1%82%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8%D1%8F-%D0%B5%D0%B7%D0%B8%D0%BA-%D0%BA%D0%B0%D1%82%D0%BE-%D0%BE%D1%81%D0%BD%D0%BE%D0%B2%D0%B5%D0%BD-%D0%B2-%D0%B5%D1%81-%D0%B8-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-news748536.html", "text": "Френските политици, начело с президента си Еманюел Макрон, не крият гнева си, след като Европейската комисия даде сигнал, че английският език ще остане основният в Брюксел след Брекзит, въпреки опитите на Макрон да направи френския основен в ЕС, съобщава The Daily Express, цитирани от „Фокус“. Финансирането за английския език ще бъде запазено, въпреки излизането на Великобритания от Европейския съюз през следващата година, става ясно от новия проектобюджет. От Европейската комисия заявиха: „Преводни и тълковни услуги в английския език ще останат незасегнати.“ Вицепрезидентът на Европейския парламент Силви Гийом заяви: „След Брекзит, има голямо изкушение да се направи английският езика на общуване дори повече в бъдещето. Притеснява ме, защото не искам да се налага да говоря език без финес и чувствителност“. Еманюел Макрон наскоро заяви: „Ситуацията в момента е доста парадоксална – коментира Еманюел Макрон. - Английският език най-вероятно никога не е бил толкова налице в Брюксел, колкото по времето когато говорим за Брекзит. Тази доминация е неизбежна. Зависи от нас да изградим някакви правила, да бъдем в крак с времето и да направим френския езикът, с който човек ще има достъп до редица възможности“. Макрон настоява, че неговият план за налагане на френския език не е против използването на английски, а е повече за промотирането на мултиезичност. Сподели:", "date": "2018.05.08", "title": "Във Франция ядосани заради оставането на английския език като основен в ЕС и след Брекзит"}
{"url": "http://pik.bg/%D1%81%D0%BB%D1%8A%D0%BD%D1%86%D0%B5%D1%82%D0%BE-%D1%89%D0%B5-%D0%B6%D0%B8%D0%B2%D0%B5%D0%B5-%D0%BE%D1%89%D0%B5-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-10-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B3%D0%BE%D0%B4%D0%B8%D0%BD%D0%B8-news748527.html", "text": "Слънцето ще живее поне още 10 милиарда години, съобщава екип учени от Университета в Манчестър, Великобритания, цитирани от Нова телевизия. Краят на Земята обаче е по-близо. Според астрофизика Алберт Зилстра, един от авторите на поредната прогноза за предстоящия апокалипсис в Слънчевата система, след 5 милиарда години нашето Слънце ще се превърне в червен гигант. Външните му слоеве ще се разпрострат чак до орбитата на Марс и ще погълнат Меркурий, Венера и Земята. Краят на нашия свят е дори още по-близо. По данни на британските астрофизици яркостта на Слънцето се увеличава с 10 процента на всеки 1 милиард години. Ако човечеството не намери нов дом в Космоса, хората ще станат жертва на колосален огнен апокалипсис, който ще изпепели планетата. Океаните ще се изпарят, а с тях ще изчезне животът на Земята такъв, какъвто го познаваме. Сподели:", "date": "2018.05.08", "title": "Слънцето ще живее още най-малко 10 милиарда години"}
{"url": "http://pik.bg/57-%D0%BC%D0%B5%D1%81%D0%B5%D1%86%D0%B0-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%85%D0%B0%D0%BA%D0%B5%D1%80%D0%BA%D0%B0%D1%82%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D0%BB%D0%B0-%D0%BE%D1%82-%D0%BF%D0%B0%D1%80%D0%B8%D1%81-%D1%85%D0%B8%D0%BB%D1%82%D1%8A%D0%BD-%D1%81%D1%82%D0%BE%D1%82%D0%B8%D1%86%D0%B8-%D1%85%D0%B8%D0%BB%D1%8F%D0%B4%D0%B8-%D0%B4%D0%BE%D0%BB%D0%B0%D1%80%D0%B8-%D0%B8-%D0%B3%D0%BE%D0%BB%D0%B8-%D1%81%D0%BD%D0%B8%D0%BC-news748538.html", "text": "Хакерка бе осъдена в САЩ на 57 месеца затвор за кражба на няколко стотин хиляди долара от сметките на Парис Хилтън, както и на нейни голи снимки, съобщава електронното издание TMZ. След като съда обяви решението си, Хилтън заяви, че е доволна от присъдата. Хакерката Пайтсар Бжчаджан в течение на няколко години редовно е измъквала различни суми на Парис Хилтън, след като е успяла да получи достъп до банковите й сметки и до данните на кредитните й карти. Освен това, Бжчаджан е успяла да се сдобие и с голи снимки на наследницата на хотелската верига Hilton Hotels, които Парис Хилтън е съхранявала в облака iCloud. Сподели:", "date": "2018.05.08", "title": "57 месеца затвор за хакерката, откраднала от Парис Хилтън стотици хиляди долари и голи снимки"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D0%BD%D1%8E-%D0%B9%D0%BE%D1%80%D0%BA-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B2-%D0%BD%D0%B0%D1%81%D0%B8%D0%BB%D0%B8%D0%B5-news748539.html", "text": "Главният прокурор на щата Ню Йорк Ерик Шнайдерман подаде оставка заради обвиненията срещу него в насилие, съобщава Ройтерс. Шнайдерман бе обвинен публично в насилие от четири жени в списание New Yorker. Прокурорът е известен като активист за защита на правата на жените. Той използва своите пълномощия за съдебни преследвания срещу холивудския продуцент Харви Уайнстийн, който бе обвинен в сексуален тормоз. „Въпреки че тези обвинения не са свързани с професионалното ми поведение и действията ми на прокурорския пост, те биха ми пречили ефективно на изпълнявам задълженията си в тези критични времена“, се посочва в изявление на Шнайдерман като мотив за решението му да се оттегли от поста. Сподели:", "date": "2018.05.08", "title": "Главният прокурор на Ню Йорк подаде оставка заради обвинения в насилие"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D0%B1%D1%8F%D0%B2%D0%B8-%D0%BA%D0%BE%D0%B5-%D0%B5-%D0%BD%D0%B0%D0%B9-%D0%B2%D0%B0%D0%B6%D0%BD%D0%BE%D1%82%D0%BE-%D1%83%D1%81%D0%BB%D0%BE%D0%B2%D0%B8%D0%B5-%D0%B7%D0%B0-%D0%BC%D0%B8%D1%80%D0%B0-%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-news748537.html", "text": "Мирът на Корейския полуостров е възможен само ако се стигне до нормализация на отношенията между САЩ и КНДР, които трябва да подготвят конкретен план за денуклеаризация. Това заяви президентът на Южна Корея Мун Джей-ин в интервю за вестник Yomiuri. „Сега по време на американо-севернокорейските преговори е важно да се стигне до широки договорености и конкретен план, за да бъде постигната пълна денуклеаризация“, подчертава Мун Джей-ин. Сподели:", "date": "2018.05.08", "title": "Президентът на Южна Корея обяви, кое е най-важното условие за мира на Корейския полуостров"}
{"url": "http://pik.bg/%D0%BF%D0%BE%D0%B4%D0%BD%D0%BE%D0%B2%D1%8F%D0%B2%D0%B0%D1%82-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B2-%D1%85%D0%B8%D0%BC%D0%B0%D0%BB%D0%B0%D0%B8%D1%82%D0%B5-news748553.html", "text": "Днес се очаква да бъде подновена акцията по издирването на алпиниста Боян Петров, който е в неизвестност от няколко дни. Той изчезна по време на експедиция при изкачването на връх Шиша Пангма в Хималаите на територията на Китай. Посолството ни в Пекин е получило информация за изчезването на Петров на 3 май. Във „Фейсбук” организаторите на експедицията обявиха, че Боян е започнал изкачването на 29 април и от тогава той не се е прибрал в базовия лагер. Палатката и спалният му чувал са открити от други алпинисти преди ден на 7350 м. надморска височина. Заради влошаването на времето спасителната акция беше прекратена. Сподели:", "date": "2018.05.08", "title": "Подновяват издирването на Боян Петров в Хималаите"}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D1%81%D1%8A%D0%B4-%D0%BE%D1%81%D1%82%D0%B0%D0%B2%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D1%81%D0%B2%D0%B5%D1%89%D0%B5%D0%BD%D0%B8%D0%BA-%D0%B0%D0%BD%D0%B4%D1%80%D1%8E-%D0%B1%D1%80%D1%8A%D0%BD%D1%81%D1%8A%D0%BD-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news748543.html", "text": "Турски съд реши, че американският свещеник Андрю Брънсън ще остане в ареста. Решението идва на фона на растящия натиск от САЩ за неговото освобождаване, съобщава  Voice of America, цитирани от „Фокус“. Брънсън е заплашен от присъда от 35 години зад решетките заради обвинения в тероризъм и шпионаж. Задържането на свещеника се превърна в една от основнте причини за изостряне на напреженията между САЩ и Турция. Държавният департамент на САЩ определи обвиненията като „безпочвени и без достоверни доказателства“. Във втория ден от съдебния процес срещу свещеника, свидетел, който дава показания анонимно, обвини Брънсън в подкрепа на забранената Кюрдска работническа партия. Той също бе обвинен и в подкрепа на духовния водач Фетхуллах Гюлен, който се смята за организатора на проваления опит за преврат през 2016 година. Сподели:", "date": "2018.05.08", "title": "Турски съд остави американският свещеник Андрю Брънсън в затвора"}
{"url": "http://pik.bg/%D0%B2-%D0%B1%D0%BE%D1%82%D0%B5%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B3%D0%BE%D1%82%D0%B2%D1%8F%D1%82-%D1%81%D0%B5%D1%80%D0%B8%D0%BE%D0%B7%D0%BD%D0%B0-%D0%BB%D1%8F%D1%82%D0%BD%D0%B0-%D1%81%D0%B5%D0%BB%D0%B5%D0%BA%D1%86%D0%B8%D1%8F-news748545.html", "text": "Най-малко пет се очаква да бъдат новите попълнения в Ботев (Пловдив) през лятото, съобщава Тема Спорт Старши треньорът Николай Киров иска сериозно да освежи своя състав. Халфът на Дунав Васил Шопов вече има предварителен договор с клуба, който е за 2 години. Очаква се Лудогорец да остави в Коматево и за есента нападателя Жоао Пауло, който направи силна пролет и пак се върна към най-добрите си дни. От Разград към \"канарчетата\" може да поеме и централният защитник Георги Терзиев. Сигурно е, че от тима си тръгва Пламен Димов, който вече е разговарял с ръководството и иска да опита късмета си в чужбина. За началото на подготовката се очаква португалски атакуващ халф, чието име засега се пази в тайна. Спортно-техническият щаб умува и за привличането на вратар. Това ще зависи от желанието на Даниел Кайзер - да си тръгне или да остане като резерва на Иван Чворович. Полякът не бил особено доволен от статута си. Очаква се Ботев да се раздели с Фелипе Бризола. Доста често той оставаше извън групата заради квотата от трима чужденци извън ЕС. Предстои подписването на нов договор с левия бек Йордан Минев. Сподели:", "date": "2018.05.08", "title": "В Ботев (Пловдив) готвят сериозна лятна селекция"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%B4%D0%B2%D0%B5-%D0%B6%D0%B5%D1%80%D1%82%D0%B2%D0%B8-%D0%BF%D1%80%D0%B8-%D0%B2%D0%BB%D0%B0%D0%BA%D0%BE%D0%B2%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%8E%D0%B6%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news748512.html", "text": "Товарен и пътнически влак са се сблъскали в Южна Германия вчера, обяви железопътният оператор „Deutsche Bahn“, цитиран от Reuters и „Фокус“. Местните медии съобщават за двама загинали. „Deutsche Bahn“ заяви в изявление на своя уебсайт, че сблъсъкът се е случил около 21:20 часа местно време близо до гарата в Айхах на пътя между Инголщат и Аугсбург в германската провинция Бавария. Полицията обяви, че двама са загиналите и няколко са ранените. Сподели:", "date": "2018.05.08", "title": "Най-малко две жертви при влакова катастрофа в Южна Германия"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B7%D0%B0-%D0%B2%D1%81%D1%82%D1%8A%D0%BF%D0%B2%D0%B0%D0%BD%D0%B5%D1%82%D0%BE-%D0%B2-%D0%B4%D0%BB%D1%8A%D0%B6%D0%BD%D0%BE%D1%81%D1%82-news748498.html", "text": "Президентът на САЩ Доналд Тръмп поздрави руския си колега Владимир Путин по повод встъпването му в длъжност, предаде БТА, цитирана от Нова телевизия. Президентът Тръмп поздравява своя колега и очаква с нетърпение момента, в който САЩ ще могат да установят добри отношения с Русия, заяви говорителката на Белия дом Сара Сандърс. \"САЩ обаче смятат, че всички имат право да бъдат чути и да се събират мирно\", добави тя, припомняйки за 1 600-те арестувани преди церемонията. Сподели:", "date": "2018.05.08", "title": "Доналд Тръмп поздрави Владимир Путин за встъпването в длъжност"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%BF%D1%80%D0%B8%D0%B7%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-news748481.html", "text": "РИА Новости, цитирана от \"Фокус\". Сърбия се нуждае от руския газ, който може да бъде доставен в страната по газопровода „Турски поток“, заяви сръбският президент Александър Вучич в хода на визитата си в Турция, предава „Искам да поздравя Турция с успешната реализация на проектите за газопроводите TANAP и особено „Турски поток“. Нуждаем се от газ. Ако Украйна спре газопровода, то Сърбия и Турция ще станат още по-свързани“, заяви Вучич в хода на съвместна пресконференция с турския президент Реджеп Таийп Ердоган. Проектът „Турски поток“ предполага строителство на газопровод, състоящ се от две нитки с мощност по 15,75 млрд. куб. м. газ всяка. Първата нитка е предназначена за доставка на газ за турските потребители и трябва да бъде завършена през 2018 година, а втората – за снабдяване с газ на страните от Южна и Югоизточна Европа (срок на въвеждане в експлоатация – 2019 година). „Газпром“ разглежда варианти за продължаване на „Турски поток“ през България и Сърбия или през Гърция и Италия. Сподели:", "date": "2018.05.08", "title": "Александър Вучич призна: Сърбия се нуждае от Турски поток"}
{"url": "http://pik.bg/%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D1%81%D0%BB%D0%B5%D0%B4-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B5%D1%82%D0%BE-%D0%BC%D1%83-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BD%D1%8F%D0%BC%D0%B0%D0%BC-%D1%81%D1%8A%D0%BC%D0%BD%D0%B5%D0%BD%D0%B8%D1%8F-%D1%87%D0%B5--news748508.html", "text": "Нямам съмнения, че Боян знае какво да прави със себе си, но никой не може да спори с природата. Това заяви в предаването на Милен Цветков по Нова телевизия Радослава Ненова, съпруга на изчезналия в Хималаите български алпинист Боян Петров. „За момента нищо не се случва – каза Радослава. – Боян взима импулсивни решения, да. Характерно е да ходи сам, но не е характерно да го няма толкова дълго време. За последно имах връзка с него на 29 април. След това никой няма връзка с него. Хронологията сочи, че до един момент всичко с него е било наред. Тръгва на 29 април, а ден по-късно потеглят и останалите от експедицията. Те не се засичат, но са след него. На трети лагер намират палатката му, но него го няма. По различни версии това става на 2 или на 3 май. Явно е вървял нагоре. Останалите от експедицията преценяват, че времето ще се развали, не остават да го дочакат и тръгват надолу. Хората в базовия лагер, от които черпя информация, казаха че времето в момента е много лошо и не могат да тръгнат да го търсят, но са в готовност. Имат готовност да се изпрати и хеликоптер, което е малко по-сложно, защото той обаче трябва да дойде от Китай или Индия. Това обаче вече е уредено. Само времето пречи. Всичко е готово, но вятърът трябва да се успокои. Имаме устна договорка с двама шерпи, но те се страхуват да тръгнат в лошото време“. Радослава Ненова заяви още, че когато съпругат й тръгва на експедиция, никога не са се разделяли като за последно. „Нещата, които си казваме са рутинни- каза Радослава. - Не се сбогуваме никога. Не гледаме като за раздяла. Той винаги е много добре подготвен физически. Обикновено е един от най-добре подготвените членове на експедицията. Няма вариант да се размине с други алипнисти нагоре, защото там не е имало друг. Шансът му е да е достигнал до някой лагер на експедицията, в който има оставена достатъчно храна и кислородни бутилки от другата група. В най-добрия вариант той би трябвало да е в някой от тези лагери и оцелява, изчаквайки времето да се подобри. Нямам съмнения, че Боян знае какво да прави със себе си, но никой не спори с природата\". „Той е изключително добре подготвен. Изключително сериозна експедиция е. Тежки условия са. Боян винаги се е движил първи – добавя алпинистката Елица Павлова. – Боян умее да организира хората. Действието се развива на 7 200 метра и нагоре. Предполагам, че е атакувал върха. Не е ясно дали го е изкачил. Обикновено щурма към върха продължава 8-10-12 часа.  След това гледа да слезе максимално бързо надолу. Явно нещо се е случило обаче. Обикновено когато качиш върха, има достатъчно време да тръгнеш надолу. Като се спускаш, дори и да си отпаднал, организмът живва. Може да е открил палатки на други алпинисти в района или да се е скрил в пукнатина, ако има ураганна буря. Ако е така, е нормално да няма връзка с него. Щом няма връзка, за Хималаите означава ураганна буря. Притеснително е, че го няма, но вярвам, че той е достатъчно добре подготвен за да намери път. За мен е рано да се притесняваме“. Сподели:", "date": "2018.05.08", "title": "В неизвестност! Съпругата на Боян Петров след изчезването му ексклузивно: Нямам съмнения, че той знае какво да прави със себе си, но никой не може да спори с природата"}
{"url": "http://pik.bg/%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B0-%D0%BD%D0%B5%D0%B8%D0%B7%D0%BF%D1%80%D0%B0%D0%B2%D0%BD%D0%BE%D1%81%D1%82-%D0%B5-%D0%BD%D0%B0%D0%B9-%D0%B2%D0%B5%D1%80%D0%BE%D1%8F%D1%82%D0%BD%D0%B0%D1%82%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B2-%D1%81%D0%B8-news748507.html", "text": "Най-вероятната причина за катастрофата на руския хеликоптер Ка-52 в Източна Сирия е техническа неизправност на машината. Това съобщава РИА Новости, като се позовава на  информация на Министерството на отбраната на Русия. „По предварителни информации, причината за инцидента е много вероятно да е техническа неизправност“, се посочва в съобщението на Министерството на отбраната на Русия. Както е известно, при изпълнението на планов полет над източните райони на Сирия, руски хеликоптер Ка-52 е катастрофирал. Двамата пилоти на самолета са загинали. Телата им са били открити и транспортирани в авиобазата. Сподели:", "date": "2018.05.08", "title": "Техническа неизправност е най-вероятната причина за катастрофата на руския хеликоптер в Сирия"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BE%D1%82%D0%B8%D0%B2%D0%B0-%D0%B2-%D1%81%D0%B0%D1%80%D0%B0%D0%B5%D0%B2%D0%BE-news748501.html", "text": "Президентът на Турция Реджеп Ердоган ще говори пред свои поддръжници в столицата на Босна и Херцеговина, Сараево. Това обяви посланикът на Турция в Босна Халдун Коч, цитиран от Reuters и „Фокус“. Коч заяви пред местната новинарска агенция Fena, че Ердоган е щял да дойде за работна визита през юни, но е изтеглил идването за 20 май, заради предсрочните избори в страната си. „Виждаме тази визита като работно посещение, което трябва да е насочено върху теми като икономика, търговия, инвестиции и продължаващото сътрудничество между двете страни“, кжоментира Халдун Коч. Сподели:", "date": "2018.05.08", "title": "Президентът на Турция отива в Сараево"}
{"url": "http://pik.bg/%D0%B1%D0%B8%D0%B2%D1%88-%D0%BC%D0%BE%D1%80%D1%81%D0%BA%D0%B8-%D0%BF%D0%B5%D1%85%D0%BE%D1%82%D0%B8%D0%BD%D0%B5%D1%86-%D0%BE%D0%B3%D0%BB%D0%B0%D0%B2%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F-%D0%BD%D0%B0-%D0%BF%D1%80%D0%B8%D1%82%D0%B5%D0%B6%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BE%D0%B3%D0%BD%D0%B5%D1%81%D1%82%D1%80%D0%B5%D0%BB%D0%BD%D0%BE-%D0%BE%D1%80%D1%8A%D0%B6%D0%B8%D0%B5-news748505.html", "text": "Бившият морски пехотинец Оливър Норт беше избран за президент на Националната асоциация на притежателите на огнестрелно оръжие в САЩ, съобщи The Washington Post, цитирани от „Фокус“. Бордът на директорите на асоциацията избра Норт за неин президент вчера. „Това са най-вълнуващите новини за нашите членове откакто Чарлтън Хестън стана президент на нашата асоциация -  заяви вицепрезидентът и главен изпълнителен директор на организацията Уейн Лапиер. - Оливър Норт е легендарен боец за американската свобода, надарен комуникатор и способен лидер. В тези времена, не мога да се сетя за по-подготвен човек да служи като наш президент.“ „Оценявам, че бордът инициира процес, който ще ми даде няколко седмици, за да подредя задачите си и съм нетърпелив да започна новата си длъжност като новия президент на асоциацията“, бяха първите думи на Оливър Норт. Сподели:", "date": "2018.05.08", "title": "Бивш морски пехотинец оглави Националната асоциация на притежателите на огнестрелно оръжие в САЩ"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D0%B8%D1%80%D0%B0%D0%BD-news748506.html", "text": "Франция, Великобритания и Германия ще продължат да спазват споразумението за ядрената програма на Иран, въпреки намерението на Съединените щати да се оттеглят от него. Това заявиха външните министри на трите европейски държави, цитирани от БТВ. Американският президент Доналд Тръмп заплаши, че може да изтегли страната си от международния договор. Според Европейския съюз, това би било грешка. Очаква се днес Тръмп да оповести своето решение. „Заедно с нашите германски и британски парнтьори сме убедени, че тази сделка трябва да бъде запазена. Тя е правилният път, по който да попречим на Иран да се сдобие с ядрено оръжие. Очакваме да разберем какво ще е решението на Съединените щати”, каза първият дипломат на Франция Жан-Ив льо Дриан. Сподели:", "date": "2018.05.08", "title": "Франция, Великобритания и Германия остават в сделката с Иран"}
{"url": "http://pik.bg/%D0%B8%D1%82%D0%B0%D0%BB%D0%B8%D1%8F-%D0%B2%D1%81%D0%B5-%D0%BF%D0%BE-%D0%B1%D0%BB%D0%B8%D0%B7%D0%BE-%D0%B4%D0%BE-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news748499.html", "text": "Президентът Серджо Матарела обяви, че са се провалили и днешните консултации между политическите сили след парламентарните избори в началото на март, съобщава БНР. Матарела предложи правителство от технократи, но се очаква това да бъде отхвърлено от десния блок около националистическата формация Лигата и популистите от \"5 звезди\". Два месеца след парламентарните избори, победителите в тях движението „Пет звезди” и Дясната коалиция заедно с претърпелите неуспех демократи не можаха да стигнат до единомислие за съставяне на правителство, тъй като никой от тях няма мнозинство в парламента. Президентът на страната Серджо Матарела предлага да се състави неутрално правителство с доверието на парламента, което да реши до края на годината актуалните  икономически и политически проблеми за Италия. Ако във времето се намери единомислие между партиите, то това правителство ще подаде оставка и ще бъде заменено от политическо. В случай, че не се направи нищо, Матарела предлага  нови избори през лятото или през есента, което за него не е най-добрият вариант. Лидерите на „Пет звезди” и „Лига” съответно Луиджи Ди Майо и Матео Салвини вече посочиха 8 юли за изборен ден. Ситуацията е сложна и за първи път в  историята на Италия като Република може да се стигне до предсрочни избори без новоизбраната власт да е започнала своята дейност. Сподели:", "date": "2018.05.08", "title": "Италия все по-близо до предсрочни избори"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D0%B7%D0%B0%D1%81%D1%82%D0%B0%D0%B2%D0%B0-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%8F-%D1%81%D1%8A%D0%B4-%D0%B7%D0%B0-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-%D0%B2-%D0%BA%D0%BE%D1%81%D0%BE%D0%B2%D0%BE-news748503.html", "text": "Американец е новият главен прокурор на Специалния съд за военните престъпления в Косово, предаде ТАНЮГ, цитирани от БНР. Джак Смит наследява на поста сънародника си Дейвид Швендиман, който се оттегли през март. Смит има опит в разследвания на високопоставени политици в международни дела, включително за военни престъпления, геноцид и престъпления срещу човечеството. Специалният съд за Косово бе създаден през 2015 година, за да се занимае с твърденията за престъпления, извършени от Армията за освобождение на Косово срещу етнически сърби и албанци през 1998-199 година. Съдът, който е базиран в Хага, е председателстван от българката Екатерина Трендафилова, но още не е гледал дела поради липса на повдигнати обвинения срещу когото и да било. Сподели:", "date": "2018.05.08", "title": "Американец застава начело на Специалния съд за военните престъпления в Косово"}
{"url": "http://pik.bg/%D0%BD%D0%BE%D0%B2%D0%B8%D1%82%D0%B5-%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D1%8F-%D0%B2-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B0%D1%82%D0%B0-%D0%B3%D0%B2%D0%B0%D1%80%D0%B4%D0%B8%D1%8F-%D0%BD%D0%B0-%D0%B2%D0%B0%D1%82%D0%B8%D0%BA%D0%B0%D0%BD%D0%B0-%D0%BF%D0%BE%D0%BB%D0%BE%D0%B6%D0%B8%D1%85%D0%B0-%D0%BA%D0%BB%D0%B5%D1%82%D0%B2%D0%B0-news748480.html", "text": "Новите попълнения в швейцарската гвардия на Ватикана положиха клетва. Доверената войска на понтифа преминава през реорганизация. Новобранците в пъстроцветната швейцарска армия на Ватикана положиха клетва в един от дворовете на Апостолическия дворец. Всеки от бойците беше извикван по име, след което той трябваше да изпълни ритуала за случая - да хване здраво с лявата си ръка знамето на гвардията, а дясната да вдигне с три пръста във въздуха като символ на вярата му в Светата троица. Най-малката армия в света, ватиканската Швейцарска гвардия се сдоби с нови попълнения и с нов високотехнологичен шлем, предаде ДПА. Клетвата се изрича на италиански, английски, френски или реторомански език.Тази година гвардията ще увеличи броя си - от 110 войниците ще станат 135. Войниците обаче неизменно се избират от католически кантони на Швейцария с униформа първоначално създадена от Микеланджело през 16 век. Сподели:", "date": "2018.05.08", "title": "Новите попълнения в швейцарската гвардия на Ватикана положиха клетва"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D1%81%D0%B5-%D1%81%D0%BD%D0%B8%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D0%B8%D1%87%D0%BD%D0%B8-%D0%BA%D0%B0%D1%80%D1%82%D0%B8-%D0%BE%D1%81%D0%B2%D0%B5%D0%BD-%D0%B2-%D0%B1%D0%B0%D0%BD%D0%BA%D0%B8-%D0%B8-%D0%BF%D1%80%D0%B8-%D0%BD%D0%BE%D1%82%D0%B0%D1%80%D0%B8%D1%83%D1%81%D0%B8-news748482.html", "text": "Забранява се снимането на лични карти, освен в банки и при нотариуси. Това предвиждат промени с цел по-голяма защита на потребителя. Какво трябва да знаем след влизането в сила на новите правила? Копия от личната ви карта вече могат да правят само банки и нотариуси. Същото важи и за отпускане на кредит или лизинг, но тогава на ксерокопието от личния документ трябва да се напише правното основание, за което се предоставя сниманата лична карта, предава Би Ти Ви. Хотелите и всички стопански организации, които имат задължения да събират данните на своите клиенти по Закона за МВР, ще трябва да ги преписват без да снимат документа за самоличност. „Ако все пак някога някой, даже и с правно основание, иска да копира някои от вашите документи за самоличност, важно е лицето върху това копие да напише – Давам съгласието си във връзка и с използването единствено за еди-коя си цел, която е правно обоснована”, заяви проф. Веселин Целков. Според експерта Станислав Атанасов забраната за снимане на лични карти не помага за защитата ни от злоупотреби. \"Един по-способен човек с програма за обработка на изображение може да направи перфектно копие на личната карта, използвайки снимки, които са достъпни в социалните мрежи и използвайки информацията, която е записана на листчета”. Промените в закона предвиждат забрана да се получава административна услуга само с ЕГН. До момента единният граждански номер е единствен идентификатор само в сайта на НАП за проверка на здравноосигурителния статус. Ако има промени, които да налагат въвеждането на втори праг за достъп до данните, от приходната агенция обещават да се съобразят. Сподели:", "date": "2018.05.08", "title": "Забранява се снимането на лични карти, освен в банки и при нотариуси"}
{"url": "http://pik.bg/%D1%80%D0%B5%D0%B7%D0%B8%D0%BB-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%BE%D0%BF%D0%BE%D0%B7%D0%BE%D1%80%D0%B8-%D1%80%D0%BE%D0%B4%D0%B0%D1%82%D0%B0-%D0%BC%D1%83-news748283.html", "text": "Позорно зарязаната от Веселин Маринов негова любовница Веселина Пеева явно е събрала много злоба към певеца, след като в най-трудните му дни тя сияе от щастие и се разхожда полугола в родния Добрич. Блондинката дори не изразила съболезнования към майката на Маринов. Наскоро в рамките на един ден той загуби родния си баща и композитора Тончо Русев, когото той определяше за втория си татко. Вместо да изрази съпричастност към Маринов, бившата сервитьорка се разхожда в центъра на Добрич, облечена в антитруален стайлинг - синя къса рокля, кафяви сандалки от пухче и огромна усмивка на устата, разказва за неволите на барда \"Телеграф\". Жители на града коментираха, че това поведение е непристойно за момент на траур, а пък други повече се маеха как е сложила минижуп, след като краката й са покрити с целулит. Заради кончината на баща си и на Тончо Русев, Маринов отмени националното си турне. То трябваше да започне в средата на миналия месец от Добрич, родният град на Веселина Пеева. \"Откакто се случи трагедията при пивица и се разбра, че концерт в Добрич няма да има, Пеева нарочно сякаш започна да се показва из града засмяна\", шушукат възмутени добричлии. Пеева и Маринов прекратиха връзката си в началото на годината. Това стана и заради силното настояване и на родителите на певеца. Скандалната връзка на Веселин и Веселина започна преди повече от 2 години. Тя дори заряза двете си деца заради певеца. Сподели:", "date": "2018.05.08", "title": "РЕЗИЛ! Любовницата на Веско Маринов опозори родата му"}
{"url": "http://pik.bg/%D0%B5%D1%82%D0%BE-%D0%BA%D0%BE%D1%8F-%D0%B5-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D0%B8%D0%BB%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%81%D0%BF%D0%BE%D1%80%D0%B5%D0%B4-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%81%D1%8A%D1%80%D0%B1%D0%B8%D1%8F-news748510.html", "text": "Десет дни преди срещата на върха Европейски съюз - Западни Балкани в София сръбският президент Александър Вучич гостува официално на президента на Турция Реджеп Ердоган.Вучич отбеляза, че Турция е много важна и политически, и като инвеститор за Сърбия, съобщава БНР. „Турция е най-голямата сила на Балканите – заяви Вучич. - Не знам какво още трябва да кажа. Сърбия, като относително малка държава, но пък и най-голяма на Западните Балкани, трябва да чуе и разбере какво мислят и Турция, и Русия, и Европейският съюз, и Съединените щати, и Китай. Но Турция е тук на Балканите и тава за нас е много, много важно“. По време на визитата на Вучич в Анкара беше договорено турската строителна компания \"Ташяпъ\" да помогне за изграждането на магистрала между Белград и Сараево. Президентът Ердоган отправи предупреждение към страни, които не назова и които се опитвали да пречат на усилията на Турция да гради добри отношения със Сърбия и Босна. \"Вместо да предизвиквате кризи и нестабилност, правете усилия за мир и стабилност на Балканите\", заяви Ердоган. Вучич ще бъде приет днес в Москва от руския президент Владимир Путин. Сподели:", "date": "2018.05.08", "title": "Ето коя е най-голямата сила на Балканите, според президента на Сърбия"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%BE%D0%B1%D0%BC%D0%B8%D1%81%D0%BB%D1%8F-%D0%BE%D1%80%D1%8F%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-news748509.html", "text": "Парламентът на Израел прие на първо четене законопроект за намаляване на финансирането на Палестинската автономия. Това заяви министърът на отбраната на Израел Авигдор Либерман, цитиран от Sputnik и „Фокус“. Намаляването на финансирането ще бъде в рамките на стотици милиони долари, които се плащат на семействата на тези, които са убити, ранени или арестувани заради атаките върху израелски граждани. Израелските власти оценяват годишните разходи на палестинското правителство за тези цели на 360 млн. долара или 7 процента от палестинския бюджет. „Спираме кранчето на Махмуд Абас. Тази лудост, в която превеждаме пари на палестинската автономия, които се изразходват в промотирането на терор срещу нас, ще бъде прекратена“, заяви Либерман в пост в социалната мрежа „Туитър“. Либерман изрази надежда, че законопроектът ще бъде приет на следващите две четения. Сподели:", "date": "2018.05.08", "title": "Израел обмисля орязването на бюджета на Палестина"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%80%D1%83%D0%BC%D1%8A%D0%BD%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news748521.html", "text": "Президентът на Румъния Клаус Йоханис поиска оставката на министър-председателя на страната Виорика Дънчила, предава Sputnik, цитирани от „Фокус“. През април финансовото министерство на Румъния публикува доклад, в който се казваше че дефицитът на държавния бюджет е достигнал 4.46 млрд. леи (около 1,14 млрд. долара) в първото тримесечие на 2018 година. „Най-вече имаме незадоволително развитие на публичните финанси. Дънчила трябва да напусне, за да отвори място за отговорни и компетентни хора. В този контекст е очевидно, че Ливиу Драгнеа и неговите хора нямат друг избор, който може да доведе до правилно и ефективно управление“, заяви президентът Йоханис на брифинг. Според президента, премиерът Дънчила не обръща достатъчно внимание на въпросите с инвестициите и управляващата Социалдемократическа партия се е провалила в решаването на съществуващите проблеми в страната. В рамките на румънското законодателство, президент не може да освободи министър-председател. Това е възможно единствено от парламента на страната. Сподели:", "date": "2018.05.08", "title": "Напрежение! Президентът на Румъния поиска оставката на премиера на страната"}
{"url": "http://pik.bg/%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%86%D0%B8-%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0%D1%82%D0%B0-%D0%B8%D0%BC-%D1%81%D0%B5-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B3%D0%BE%D0%BB%D1%8F%D0%BC-%D0%B0%D0%BD%D0%BA%D0%BB%D0%B0%D0%B2-%D0%B2-%D1%81%D0%B8%D1%80%D0%B8%D1%8F-news748513.html", "text": "Бунтовниците се оттеглят от последния си голям анклав в Сирия, съобщи Би Би Си, цитирани от БНР. Анклавът се намира между градовете Хомс и Хама в централната част на страната и включва Растан и още няколко градчета, които от години са под обсада на сирийската правителствена армия. Стотици бойци с членове на семействата си са се качили на автобуси, които трябва да ги откарат към северната област Идлиб. Евакуацията бе договорена с руско посредничество след масирани бомбардировки над Растан. След като влезе в града, правителствената армия вече ще контролира стратегическата магистрала, свързваща столицата Дамаск със Северна Сирия. В ръцете на бунтовниците ще останат само територии покрай северната и южната граница на страната. Войната в Сирия продължава вече 7 години. Жертвите са над 400 хиляди, а бежанците - милиони. Сподели:", "date": "2018.05.08", "title": "Бунтовници и семействата им се евакуират от последния голям анклав в Сирия"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%82%D0%B5-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news748514.html", "text": "Финансовият министър на Сърбия Душан Вуйович е подал оставка, твърди на уебсайта си сръбското издание Blic, цитирано от Reuters. Изданието разяснява, че Вуйович е изтъкнал лични причини за оттеглянето си. Оставката идва в същия ден, в който в Белград пристигна мисия на Международния валутен фонд за договаряне на нова програма в подкрепа на реформите и икономическия растеж в Сърбия. Вуйович е бивш икономист на Световната банка с дълъг опит в Украйна и Вашингтон. Той оглавяваше сръбското финансово министерство от 2014 година. Сподели:", "date": "2018.05.08", "title": "Министърът на финансите на Сърбия подаде оставка"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0%D0%BD%D0%B8%D0%B5-%D1%81%D0%BB%D0%B5%D0%B4-3-%D0%B4%D0%BD%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-%D1%89%D0%B5-%D1%81%D1%82%D0%B0%D0%BD%D0%B5-%D1%81%D1%82%D1%80%D0%B0%D1%88%D0%BD%D0%BE-%D0%BE%D1%82-%D1%80%D0%B8%D0%BC-%D0%BD%D0%B8%D1%89%D0%BE-%D0%BD%D1%8F%D0%BC%D0%B0-%D0%B4%D0%B0-%D0%BE%D1%81%D1%82%D0%B0%D0%BD%D0%B5-news748185.html", "text": "Страшно предсказание на италианския учен Рафаело Бенданди, живял 1893-1979 година, отнасящо се за Рим може да се случи само след няколко дни, пише руският сайт Хроника.инфо. Ученият предсказва, че на 11 май ще има земетресение, след което в Рим \"камък върху камък няма да остане\". Той не посочва годината, в когато това може да се случи. Въпреки това всяка година с наближаване на тази дата много жители на Рим се страхуват от катастрофа, затова не пускат децата си на училище, а някои дори временно напускат града. От астрономическа гледна точка денят е особен с това, че Венера, Юпитер, Марс и Меркурий се подреждат в линия, което е известно като \"парад на планетите\". Разстоянието между Венера и Юпитер е едва на 0,6 градуса. Това е най-тясното им събиране от началото на XXI в. В края на май към групата ще се присъедини и Луната, а Юпитер и Марс ще започнат да се отдалечават от Венера и Меркурий. Рафаел Бенданди е автор на няколко астрономични и геологични теории, но не е признат от научната общност. Също така, през 1959-та година той твърди, че е открил в Слънчевата система още една планета, която се намира между Слънцето и Меркурий. Нарича я Фаенца, в чест на града, в който е роден. Сподели:", "date": "2018.05.08", "title": "ШОКИРАЩО ПРЕДСКАЗАНИЕ! След 3 дни в Европа ще стане страшно, от Рим нищо няма да остане"}
{"url": "http://pik.bg/%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B0%D1%82%D0%B0-%D1%82%D0%B5%D0%BE%D0%B4%D0%BE%D1%80%D0%B0-%D0%B8-%D1%81%D1%8A%D0%BF%D1%80%D1%83%D0%B3%D1%8A%D1%82-%D0%B9-%D1%81%D0%B5-%D0%BF%D1%80%D0%B8%D0%B1%D0%B8%D1%80%D0%B0%D1%82-%D0%BE%D1%82-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news748546.html", "text": "Онкоболната Теодора и съпругът й Александър излитат от Бразилия, съобщава Нова телевизия. Двамата заминаха за Бразилия при световноизвестния медиум Жоао с надежда за алтернативно лечение. Там обаче състоянието на Теодора се влошило и се наложило тя спешно да се върне в България. Властите установили, че една от връзките й там се оказала съмнителен лечител, без официална регистрация, нито диплома за алтернативен лечител. Сподели:", "date": "2018.05.08", "title": "Онкоболната Теодора и съпругът й се прибират от Бразилия"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%BE-%D0%B1%D0%B5%D0%B7%D1%80%D0%B0%D0%B7%D1%81%D1%8A%D0%B4%D1%81%D1%82%D0%B2%D0%BE-%D1%88%D0%BE%D1%84%D1%8C%D0%BE%D1%80-%D0%B8%D0%B7%D0%BF%D1%80%D0%B5%D0%B2%D0%B0%D1%80%D0%B2%D0%B0-%D1%80%D0%B8%D1%81%D0%BA%D0%BE%D0%B2%D0%BE-%D1%80%D0%B0%D0%B7%D0%BC%D0%B8%D0%BD%D0%B0-%D1%81%D0%B5-%D0%BD%D0%B0-%D0%BA%D0%BE%D1%81%D1%8A%D0%BC-%D1%81%D1%8A%D1%81-%D1%87%D0%B5%D0%BB%D0%B5%D0%BD-%D1%83%D0%B4%D0%B0%D1%80-%D0%B2%D0%B8%D0%B4%D0%B5%D0%BE-news748587.html", "text": "Видео с изключително рисково изпреварване на лек автомобил по пътя Чепеларе – Асеновград се появи в социалните мрежи. При опит да изпревари без никаква видимост шофьорът на колата влиза директно в насрещното и се разминава на косъм от сблъсък с джип. „Убиец на пътя” написа под кадрите Кръстина Димитрова, която е заснела колата. „Колата, която заснехме, малко преди това изпревари нас и влезе пред нас буквално броня в броня. Слава богу, ние имахме дистанция, в която тя можеше да се прибере. Минути по-късно водачът отново започна да изпреварва. Съпругът ми видя по-рано идващия насреща джип и намали, за да оставим място на човека да се прибере, в случай че не успее да изпревари, което беше абсолютно невъзможно”, каза пред Би Ти Ви Димитрова. По думите ѝ шофьорът на колата е бил мъж, а в автомобила са пътували общо четирима души. „За съжаление, не беше единственият изпреварващ по този начин, но беше с най-шокиращото и застрашаващо живота изпреварване”, коментира Кръстина Димитрова. Определено се уплашихме, бяхме с децата в колата, призна тя. „Впоследствие се оказа, че около 5 метра преди завоя маркировката е била прекъсната, но това не дава право на шофьора да изпреварва при абсолютно ограничена видимост”, категорична беше Димитрова. По думите ѝ след като е изпреварил цялата колона – кола, бус и два автобуса, на правия участък преди с. Хвойна, странно защо, водачът е намалил скоростта. „Ако насрещният шофьор не беше успял да спре и съпругът ми не беше отнел газта, за да му остави място да се прибере, кадрите щяха да са много по-стресиращи”, отбеляза Кръстина Димитрова. Тя е изпратила сигнал и видеото до КАТ. „Декларирали сме, че в случай на желание ще свидетелстваме, единствената ни цел е катастрофите в този участък да намалеят”, подчерта Кръстина Димитрова. Сподели:", "date": "2018.05.08", "title": "ТОТАЛНО БЕЗРАЗСЪДСТВО! Шофьор изпреварва рисково, размина се на косъм със челен удар (ВИДЕО)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D1%8A%D0%B2-%D0%BD%D0%B0%D1%88-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%B2-%D1%82%D0%BE%D0%BA%D0%B8%D0%BE-%D0%BF%D0%B0%D0%B4%D0%BD%D0%B0%D0%BB-%D0%BE%D1%82-%D0%B2%D0%B8%D1%81%D0%BE%D0%BA%D0%BE-news748624.html", "text": "Около 9:45 сутринта минувач съобщил на службите за спешна помощ, че е видял човек \"падащ от високо\". Падналият е откаран в болница и скоро след това е обявен за мъртъв. Човекът е идентифициран като първи секретар на българското посолство в Токио. Човекът, чието име не се споменава, е 41-годишен и е започнал мандата си в посолството през март. Очевидци съобщават на полицията, че са видели човека, който стои на 7-ия етаж в сградата малко преди да загине. На мястото на инцидента, не е намерено писмо, допълва полицията”, пише Japan Today. Според сайта на Министерството на външните работи първият секретар в мисията ни в Япония е Ивац Владайчев. Mъж, идентифициран като първи секретар на българското посолство в Япония, е открит мъртъв пред търговска сграда в Шинджуку, Токио в понеделник сутрин. Към момента се предполага, че е самоубийство, съобщава местната полицията, цитирана от JapanToday. Сподели:", "date": "2018.05.08", "title": "ОТ ПОСЛЕДНИТЕ МИНУТИ! Откриха мъртъв наш дипломат в Токио, паднал от високо! "}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D0%B2-%D1%81%D1%80%D1%8A%D0%B1%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news748618.html", "text": "Сръбският финансов министър Душан Вуйович подаде оставка. Това съобщава белградското издание \"Блиц\", цитирано от БГНЕС. В писмо до премиера Ана Бърнабич Вуйович пише, че \"четири години в министерското кресло са достатъчно време за един човек, за да докаже на какво е способен\". \"Поради лични, семейни и професионални причини искам да напусна поста на финансов министър. Точно преди 4 години бях назначен за министър в сръбското правителство. Независимо от факта, че в този период имаше два кабинета, аз лично смятат, че това е един период за провеждането на реформите\", пише още Вуйович. Според него в този период \"са постигнати значителни резултати - макроикономическа стабилност, фискална консолидация и ясно посочване на структурните реформи\". Припомняме, че Вуйович бе сред кандидатите за премиерския пост на Сърбия след избора на Александър Вучич за президент миналата година. Вучич обаче предпочете Бърнабич за министър-председател. Ден преди оставката на Душан Вуйович председателят на Скупщината /парламента, бел.ред./ Мая Гойкович призова \"всеки, който не е доволен от работата на правителството, да напусне поста си\". Миналата седмица по време на правителственото заседание избухна тежък скандал между Бърнабич и част от министрите. Според белградските медии Бърнабич е подала оставка, но Вучич отказал да я приеме. Сподели:", "date": "2018.05.08", "title": "Неочаквана оставка в сръбското правителство"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%B2-4-%D0%B8%D1%8F-%D0%BC%D0%B5%D1%81%D0%B5%D1%86-%D0%B8%D0%B7%D1%87%D0%B5%D0%B7%D0%BD%D0%B0-%D0%BD%D0%B0-%D0%BE-%D0%BA%D1%80%D0%B8%D1%82-%D0%B3%D0%B0%D0%B4%D0%B6%D0%B5%D1%82%D0%BE-%D0%B9-%D1%81%D0%B5-%D0%BE%D0%B1%D0%B5%D1%81%D0%B8-news748664.html", "text": "Гръцките власти издирват 37-годишната Десислава Илиева, която живее в град Ретимно на остров Крит, предава сайтът \"Български новини\". Десислава, която е родом от Бяла Слатина, е изчезнала от сряда и семейството й няма връзка с нея. Според информация, българката е имала връзка с гръцки гражданин и е била бременна в 4-ти месец. Предполагаемият приятел на българката, 45-годишен мъж, е намерен обесен в село Кераме, община Агиос Василиос, в южната част на Ретимно, съобщиха вчера от полицията. Дали изчезването на бременната българка и обесването на гърка имат връзка, разследват гръцките власти. Според информация на близки, гъркът е бил заплашил българката да премахне детето, но тя е била категорична, че ще го задържи. Последно е имала среща с него в селото му, след което следите й се губят. От вчера майката и братът на изчезналата българка, които живеят в България, са пристигнали на остров Крит притеснени, че от сряда нямат връзка с Десислава. Приятелки на Десислава, живеещи на острова, са разпитани вече от полицията. Една от тях твърди, че е разговаряла с гърка ден преди да се обеси, като е издирвала Десислава. Той е отговорил, че същата е заминала при нейни близки в чужбина. Според близките на Десислава обаче, те нямат роднини в чужбина. „Българската общност на остров Крит е притеснена за зачестилите случаи на „удавили“ се българки, безследно „изчезнали“ и липсата на всякаква информация по тези казуси. Особено притеснителен е фактът също, че при престъпления, извършени от българки, се дава голяма гласност, а за престъпления, извършени срещу българи, има тотално затъмнение и липса на информация. Надяваме се Десислава да бъде намерена жива и ние българите на острова сме готови да съдействаме“, заяви председателят на „Сдружение на българите на остров Крит“, Петър Анастасов. Сподели:", "date": "2018.05.08", "title": "Българка, бременна в 4-ия месец изчезна на о. Крит, гаджето й се обеси"}
{"url": "http://pik.bg/%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D1%8A%D1%82-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D0%BD%D0%B0-%D0%B8%D1%80%D0%B0%D0%BD-news748625.html", "text": "Областният управител на Софийска област се срещна с посланика на Ислямска Република Иран Негово Превъзходителство Хасан Дотаги. Срещата се състоя по покана на Тодоров. По време на разговорите беше обсъдено сключване на споразумение за сътрудничество между Софийска област и област Техеран. Посланик Дотаги отбеляза, че за тяхната страна междурегионалното сътрудничество е истинска съкровищница и се надява това споразумение да е начало на дълги и ползотворни двустранни отношения. „Вие с Вашата енергия ще спомогнете за връзките между регионите на нашите страни“, се обърна към областния управител Дотаги. Тодоров изрази убеденост, че създаването на отношения на сътрудничество между Софийска област и регион Техеран ще бъдат от полза за двете страни. Той отбеляза още че Софийска област е най-голяма в България и разполага с много възможности за бизнес – има силно развити индустриални зони, възможности за СПА и ски туризъм, има минерални извори. Иранският посланик заяви, че област Техеран има разнообразна икономика, развива успешно животновъдство и земеделие, а на територията на областта има много златни мини. Дотаги определи като специална тема на разговор минералната вода, защото в Техеран има недостиг на водни ресурси и управлението им е предизвикателство.  Той покани Тодоров на специална среща в иранското посолството във връзка с предстоящата среща с губернатора на Техеран и споразумението за сътрудничество между Софийска област и област Техеран. И Тодоров и Дотаги бяха категорични, че среща в посолството е важна за началото на двустранните регионални взаимоотношения. Областният управител подари на госта плакет на Софийска област. Сподели:", "date": "2018.05.08", "title": "Губернаторът на Софийска област се срещна с посланика на Иран"}
{"url": "http://pik.bg/%D0%B8%D0%B7%D0%B1%D1%80%D0%B0%D1%85%D0%B0-%D0%BD%D0%BE%D0%B2%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D0%B0%D1%80%D0%BC%D0%B5%D0%BD%D0%B8%D1%8F-news748658.html", "text": "Лидерът на протестите в Армения Никол Пашинян беше избран за министър-председател на страната, съобщава РИА \"Новости“. За Пашинян за гласували 59 депутати от 105-членния парламент, което означава, че той е подкрепен и от част от управляващата Републиканска партия. Против са били 42 депутати, информира БНР. На предишното заседание за избор на премиер, което беше на 1 май, Пашинян събра 45 гласа, които бяха недостатъчни. До избора на нов премиер се стигна след бурни протести, последвали избора на бившия президент Серж Саркисян за глава на изпълнителната власт. Саркисян подаде оставка на 23 април. Сподели:", "date": "2018.05.08", "title": "Избраха новия премиер на Армения"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B3%D0%B5%D0%BE%D1%80%D0%B3%D0%B8-%D1%81%D0%B5-%D1%85%D0%B2%D1%8A%D1%80%D0%BB%D0%B8%D0%BB-%D0%BE%D1%82-%D0%BC%D0%BE%D1%81%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B4%D0%B5%D0%BD-%D1%81%D0%BB%D0%B5%D0%B4-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D1%81%D0%B8-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BC%D1%83-%D1%81%D0%B0-%D0%B2-%D1%88%D0%BE%D0%BA-news748663.html", "text": "32-годишният Георги Шивачев от жк „Братя Миладинови” е удавникът, чието безжизнено тяло днес сутринта беше извадено от водолази в Бургас, пише Флагман.бг. Младият мъж изненадващо решил да сложи край на живота само ден след Гергьовен, за което ПИК съобщи. Припомняме, че бургазлията се хвърли вчера от моста, около 18:30 ч., пред погледите на десетки минувачи, които решили да се разходят и да се порадват на хубавото време. Гледката буквално шокирала възрастна жена, чиито викове отекнали в морската градина. Полицията все още разследва причините за самоубийството. Георги не е криминално проявен. Близките му буквално били шокирани от новината за смъртта на младия мъж. Основните версии, по които се работи, са любовна драма и дългове. Сподели:", "date": "2018.05.08", "title": "МИСТЕРИЯ! Георги се хвърлил от моста в Бургас ден след празника си, близките му са в шок"}
{"url": "http://pik.bg/%D0%BB%D0%B8%D0%BD%D0%B5%D0%B9%D0%BA%D0%B0-%D0%BF%D1%80%D0%B8%D0%B1%D0%B8%D1%80%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B0%D1%82%D0%B0-%D1%82%D0%B5%D0%BE%D0%B4%D0%BE%D1%80%D0%B0-%D0%BE%D1%82-%D0%B8%D1%81%D1%82%D0%B0%D0%BD%D0%B1%D1%83%D0%BB-news748665.html", "text": "Онкоболната Теодора Маджарова, която потърси алтернативно лечение в Бразилия, отпътува тази сутрин от Сау Паулу с редовен полет до Истанбул. По преценка на фирмата за медицински транспорт трансферът до България ще бъде извършен с линейка, а не със самолет, съобщиха от българското Външно министерство. „Турските медицински специалисти, придружаващи Теодора Маджарова, в консултация с български лекари, смятат, че инсталирането на медицинската апаратура в самолет от Истанбул до София би отнело значително време, което, допълнено с по-ниската скорост на полета при българския военнотранспортен самолет „Спартан”, не би спестило време. Риск носи и повторното излагане на българката на промени в налягането”, посочват от МВнР. По указания на вицепремиера и министър на външните работи Екатерина Захариева нашите мисии в Бразилия и в Турция оказват пълно съдействие за транспортирането на българската гражданка. Маджарова е превозена от болницата в град Можи Гуасу до летище „Гуарулос” в Сау Паулу със специализирана линейка със съвременно оборудване и две медицински лица, придружавана от български консул. Служители на Министерството на външните работи на Федерална република Бразилия и на авиокомпанията са подпомогнали преминаването през летище „Гуарулос”. На летище „Ататюрк” в Истанбул Маджарова ще бъде посрещната от специално оборудваната линейка, която ще превози нашата съгражданка до София. Местните институции оказват пълно съдействие. Двама служители в Генералното консулство в Истанбул ще съдействат за бързото преминаване на българската гражданка и придружаващите я през контролните органи. В случай че възникне необходимост от хоспитализирането ѝ в Истанбул, тя ще бъде приета в болница, която е разположена в непосредствена близост до летище „Ататюрк“, която е подготвила за целта лекарски екип. Сподели:", "date": "2018.05.08", "title": "Линейка прибира онкоболната Теодора от Истанбул"}
{"url": "http://pik.bg/%D0%BF%D0%B0%D1%80%D0%B0%D0%B4%D0%BE%D0%BA%D1%81-%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%BD%D0%B0-%D0%B1%D0%B4%D0%B6-%D1%80%D0%B0%D1%81%D1%82%D0%B0%D1%82-news748582.html", "text": "Пътниците, които превозва БДЖ намаляват, но компаниите от групата на \"Холдинг БДЖ” успяват за свият загубата си, основно поради по-големи приходи от наеми. Това става ясно от консолидирания отчет на групата „Холдинг БДЖ” за миналата година. Приходите на “Холдинг БДЖ” ЕАД Група се увеличават със 7,962 хил. лв. и от 338 млн. лв. през 2016 г. достигат 346 млн. лв. през 2017 г. Увеличени са приходите от отдадени под наем сгради и локомотиви. \"БДЖ–Товарни превози” има договор за отдаване на локомотиви под наем с „ТБД – Товарни превози” ЕАД, по който са получени 3,541 млн. лв., брои парите на БДЖ \"Труд\". Приходите от превоз на товари обаче са 95,936 млн. лв., което е намаление с 301 хил. лв., спрямо предходната година. Причина за това е намалението на предоставените за превоз товари от „ТИ БИ ЕЛ” ЕООД, „Девня цимент”, „Шенкер” ЕООД, „Прайм спед” АД и др. Приходите от превоз на пътници през 2017 г. намаляват с 1,146 млн. спрямо предходната година. Превозени са 21,203 млн. пътници, което е с 1,1%, или с 230 хил. пътника по-малко в сравнение с 2016 г. Явно все повече хора предпочитат да пътуват с кола или автобус, вместо с влак. Любопитно е, че във вътрешността на страната са превозени 20,411 млн. пътника, което е спад с 499,4 хил. спрямо предходната година. Докато по международни линии има сериозен ръст – превозени са 791,9 хил. пътника, което е увеличение с 269,1 хил. пътника. Печалбата на „Холдинг БДЖ”-Група за 2017 г. преди данъци, лихви и амортизации е 11,756 млн.. лв., при 9,253 млн.. лв. за 2016 г. Наблюдава се подобряване с над 2,5 млн. лева, поради по-голямото увеличение на приходите спрямо нарастването на разходите. Холдингът обаче приключва годината с нетна загуба от 16,914 млн. лв., при загуба от 23,066 млн.. лева за предходната година, т.е. финансовият резултат е подобрен с 6,152 млн. лв. Сподели:", "date": "2018.05.08", "title": "ПАРАДОКС! Пътниците влаковете намаляват, приходите на БДЖ растат"}
{"url": "http://pik.bg/%D1%81%D0%BB%D0%B5%D0%B4-25-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%BF%D0%BE%D1%80-%D1%83%D1%87%D0%B5%D0%BD%D0%B8%D1%82%D0%B5-%D0%B8%D0%B7%D1%8F%D1%81%D0%BD%D0%B8%D1%85%D0%B0-%D0%BA%D0%B0%D0%BA%D0%B2%D0%BE-%D1%82%D0%BE%D1%87%D0%BD%D0%BE-%D1%89%D0%B5-%D1%81%D0%B5-%D1%81%D0%BB%D1%83%D1%87%D0%B8-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%81%D0%BB%D1%8A%D0%BD%D1%86%D0%B5%D1%82%D0%BE-news748576.html", "text": "игантски светещ балон от прах и газ ще бъде нашата звездна система след смъртта на Слънцето. Това бе разказано от учени от университета в Манчестър във Великобритания. Във формата на балон бившата Слънчева система ще съществува още няколко хиляди години и ще изчезне, съобщава Nature Astronomy. Според думите на учените, откритието им слага край на спора, който се води в продължение на 25 години. \"Данните от наблюденията показваха, че звездите с размерите на Слънцето могат да пораждат ярки мъглявини, теорията казваше, че това е невъзможно, защото това изисква двойно по-голяма звезда. Успяхме да покажем, че това е възможно за звезди с маса като на Слънцето, което реши спор от 25 години \", казва Албърт Зейлстра от университета в Манчестър. Според констатациите на официалната наука, примерно след около 4-5 милиарда години Слънцето ще приключи запаса си от водород, то ще започне да изгаря хелий, при което неговите недра ще се разгорят до свръхвисоки температури, а външната обвивка ще се увеличи и ще погълне Венера и Марс. Земята ще стане безжизнена, изгорена топка. Тогава Слънцето ще се отърве от всички външни слоеве на газа и ще стане бяло джудже, светещо заради остатъците от топлина, запазени в ядрото. Светлината му ще затопля кондензиралите облаци от газ, превръщайки ги в ярко петно в небето и Слънчевата система по този начин ще се превърне в планетарна мъглявина. Научният спор се е състоял именно в това каква ще бъде мъглявината на Земята и дали изобщо ще се появи? Британски учени са създали нов компютърен модел на престаряла звезда, превърнат в бяло джудже и осветена от планетарна мъглявина. Тези изчисления неочаквано показали, че предшествениците на авторите на статията не са взели под внимание колко силно се променя температурата на ядрото на звездата, оказва, че се нагрява три пъти по-бързо и по-силно отколкото са предполагали астрономите. Благодарение на това дори малки звезди, чиято маса е сравнима с тази на Слънцето, могат да генерират ярки планетарни мъглявини. Сподели:", "date": "2018.05.08", "title": "След 25-годишен спор: Учените изясниха какво точно ще се случи след смъртта на Слънцето!"}
{"url": "http://pik.bg/%D0%BB%D0%B5%D0%BA%D0%B0%D1%80-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B7%D0%B0-%D0%B4%D0%B0-%D0%BE%D1%86%D0%B5%D0%BB%D0%B5%D0%B5-%D0%BC%D1%83-%D1%82%D1%80%D1%8F%D0%B1%D0%B2%D0%B0%D1%82-%D0%B8%D0%BD%D1%81%D1%83%D0%BB%D0%B8%D0%BD-%D0%B8-%D1%80%D0%B5%D0%B4%D0%BE%D0%B2%D0%B5%D0%BD-%D0%BF%D1%80%D0%B8%D0%B5%D0%BC-%D0%BD%D0%B0-%D1%85-news748685.html", "text": "За да оцелее Боян Петров при тези условия и с оглед здравословното му състояние, освен от инсулин, той се нуждае и от редовен прием на храна. Това каза пред БНР д-р Любомир Младенов – директор на Дирекция „Координация и контрол на спортната подготовка“ при Министерството на спорта. Д-р Младенов е бил лекар в експедицията до най-труднодостъпния осемхилядник на планетата – връх К2. „Изкачването на такива върхове е голямо предизвикателство за всички. Организмът е подложен на огромни предизвикателства и големи натоварвания. Организмът съществува на ръба на възможностите си. Боян е алпинист с много голям опит и знае какво прави. Не губя надежда, че той може да е оцелял. При него има специфични неща, свързани с неговото заболяване – захарния диабет. Той е отдавна и знае как да се справя с него. Това подлага него на още по-големи изисквания“. Този връх въобще не е лесен, подчерта д-р Младенов. Във връхната си част оказването на помощ и спасителна акция на практика не е възможна, смята той и добави, че надеждите са Боян да е слязъл по на ниско. Сподели:", "date": "2018.05.08", "title": "Лекар с горещ коментар за Боян Петров: За да оцелее му трябват инсулин и редовен прием на храна"}
{"url": "http://pik.bg/%D0%BC%D0%B2%D0%BD%D1%80-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D1%8A%D1%82-%D0%BD%D0%B8-%D0%B2-%D1%82%D0%BE%D0%BA%D0%B8%D0%BE-%D0%B5-%D0%BF%D0%BE%D1%87%D0%B8%D0%BD%D0%B0%D0%BB-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BE%D1%82-%D0%BB%D0%B8%D1%87%D0%B5%D0%BD-%D1%85%D0%B0%D1%80%D0%B0%D0%BA%D1%82%D0%B5%D1%80-news748689.html", "text": "Министерството на външните работи Около 9:45 сутринта минувач съобщил на службите за спешна помощ, че е видял човек \"падащ от високо\". Падналият е откаран в болница и скоро след това е обявен за мъртъв. Човекът е идентифициран като първи секретар на българското посолство в Токио. Човекът, чието име не се споменава, е 41-годишен и е започнал мандата си в посолството през март. Очевидци съобщават на полицията, че са видели човека, който стои на 7-ия етаж в сградата малко преди да загине. На мястото на инцидента, не е намерено писмо, допълва полицията”, пише Japan Today. Според сайта на Министерството на външните работи първият секретар в мисията ни в Япония е Ивац Владайчев. При трагичен инцидент от личен характер е починал служител в посолството на Република България в Токио. Това съобщиха от пресцентъра на (МВнР). \"Поднасяме съболезнования на роднините и близките. Семейството моли да бъде оставено на спокойствие в този тежък за него момент. Колеги, молим за вашето разбиране, че няма да коментираме случая\", посочиха още от МВнР. Както ПИК съобщи по-рано днес, мъж, идентифициран като първи секретар на българското посолство в Япония, е открит мъртъв пред търговска сграда в Шинджуку, Токио в понеделник сутрин. Към момента се предполага, че е самоубийство, съобщава местната полицията, цитирана от JapanToday. Сподели:", "date": "2018.05.08", "title": "МВнР: Дипломатът ни в Токио е починал при инцидент от личен характер"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BF%D0%BE-%D1%81%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D0%BC%D0%BD%D0%B8%D0%BC%D0%B8%D1%8F-%D0%B1%D1%80%D0%BE%D0%BA%D0%B5%D1%80-%D0%B0%D0%BD%D0%B3%D0%B5%D0%BB-%D0%BE%D1%82-%D0%BF%D0%B0%D0%B2%D0%BB%D0%B8%D0%BA%D0%B5%D0%BD%D0%B8-%D0%BC%D0%B2%D1%80-%D0%B3%D0%BE-%D0%BE%D0%B1%D1%8F%D0%B2%D0%B8-%D0%B7%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-%D1%81%D0%BD%D0%B8%D0%BC%D0%BA%D0%B8-news748681.html", "text": "ОД на МВР в Бургас подаде за общодържавно издирване 24-годишния Ангел Стилиянов Стоянов. Младият мъж е обвинен, че е завлякъл няколко човека чрез фалшиви обяви за отдаване под наем на квартири в Слънчев бряг. „Общо 9 са подадените жалби срещу Ангел Стоянов от Павликени, обединени са в една обща преписка, извършихме всички необходими действия и предадохме преписката в Районна прокуратура в Несебър”, заяви пред \"Флагман\" началникът на РУП Несебър Живко Даскалов. Миналият понеделник и вторник той е бил издирван на посочения адрес в личната му карта в родния му град Павликени, а след това и на други адреси, за които е имало информация, че е пребивавал. Измамените хора са все търсещи работа в Слънчев бряг, които са му предплатили за наем на квартира за започващия сезон. Някои са броили и до края на септември. Оказало се, че такива апартаменти не съществуват и че обявите, които е пускал в интернет пространството фалшивият брокер на недвижими имоти не отговарят на истината. С цялата си наглост, знаейки отлично, че го издирват Стоянов се обадил на 6 май в редакцията на \"Флагман\" и заявил, че незаслужено е упрекван в измама, тъй като се бил свързал с \"наемателите си” и вече им бил върнал част от парите, защото бил в невъзможност да им осигури квартирите. Той не каза къде се намира, но разговорът е записан и в него той твърди недоказуеми подробности, засягащи личния живот на една от жертвите му. От МВР са сигурни, че ще успеят да локализират в скоро време Ангел Стоянов и да го задържат. Сподели:", "date": "2018.05.08", "title": "Полицията по следите на мнимия брокер Ангел от Павликени! МВР го обяви за издирване (СНИМКИ)"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-38-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B5-%D0%B1%D1%8E%D0%B4%D0%B6%D0%B5%D1%82%D1%8A%D1%82-%D0%B7%D0%B0-%D1%82%D0%B5%D0%BA%D1%83%D1%89-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BA%D0%B2%D0%B0%D1%80%D1%82%D0%B0%D0%BB%D0%BD%D0%B8%D1%82%D0%B5-%D1%83%D0%BB%D0%B8%D1%86%D0%B8-news748673.html", "text": "Още от миналата година отделихме средства, с които да се работи по-активно по кварталните улици. 38 млн. лева е бюджетът за текущи ремонти на територията на всички райони на София. Това каза кметът на София Йорданка Фандъкова, която направи проверка на изпълнението на текущите ремонти на ул. „Божана“ в район „Илинден“, предаде Фокус. „Изключително важна е ролята на районните кметове. Те и техните екипи представят приоритети си и осъществяват контрола върху фирмите по отношение на кварталните улици. Аз съм помолила всички да бъдат много активни и много внимателни, да направят организация и лично или техни представители да наблюдават работата. Всъщност заплащането на фирмите става само, след като районният кмет си сложи подписа. Обемът на работа е огромен тази година и трябва да се мобилизират всички районни кметове. Много е работата в кварталите, но според възможностите постепенно напредваме, за да имаме по-добри резултати“, заяви Фандъкова. Тя уточни, че се работи едновременно на територията на цялата Столична община. 31 екипа работят ежедневно. Поканила съм днес колегите и представителите на фирмите, искам да увеличат броя на екипите, за да може по-бързо да се напредва. Ще използваме най-вече летните месеци, защото ремонтите са свързани с неудобства, но търпението си заслужава“, каза още кметът Фандъкова. Тя отбеляза, че улиците, по които се работи са много, като по част от тях се извършват цялостни ремонти, а част ще се ремонтират текущо с малко по-трайни кръпки. „Няма как да минем без кръпки. Не е въпрос само за пари, а и за време, за капацитет и контрол, за който също са нужни хора и средства“, допълни столичният кмет. Сподели:", "date": "2018.05.08", "title": "Фандъкова разкри: 38 млн. лева е бюджетът за текущ ремонт на кварталните улици "}
{"url": "http://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%B0-%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D1%86%D0%B8%D1%86%D0%B8%D1%82%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D0%BA%D0%B8%D1%82%D0%B5-%D1%80%D0%B0%D1%81%D1%82%D0%B0%D1%82-%D0%BE%D0%B1%D1%80%D0%B0%D1%82%D0%BD%D0%BE-%D0%BF%D1%80%D0%BE%D0%BF%D0%BE%D1%80%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%BD%D0%B8%D1%81%D0%B0-news748620.html", "text": "Те имат способността да приковат вниманието на милиони, да променят човешки съдби, да подчиняват мъжете, да очароват по-бързо от притежателката си… да, често жените говорят с гърдите си! Но има още много неща, които може би не знаем за тях. Ето още факти за дамския бюст: 1. Гърдите действат хипнотично на хората, затова са станали основен рекламен фетиш. С тяхна помощ можете да продадете всичко - от долно бельо до дърводелски инструменти. 2. Необвързаните жени имат желанието да си увеличат гърдите по-често от дамите, които имат половинка. 3. Около 40 % от жените от развитите страни ползват сутиен четвърти размер. Това се дължи основно на промените в храненето - днешните жени ядат повече свинско и пилешко, а периодът на полово съзряване при момичетата вече започва на 10 години. 4. Операцията за намаляване на гърдите (която позволява да се смъкне натоварването на гръбнака) в развитите страни струва около 12 500 долара. 5. Според статистиката 24 % от жените смятат, че гърдите им са твърде малки, 16 % от жените са готови да си увеличат гърдите оперативно,  20 % от жените смятат, че гърдите им са твърде големи и искат да намалят размера им, 12 % са недоволни от формата на гърдите си, а 44 % са напълно доволни от гърдите си. 6. Доминиканката Миосотис Кларибел официално се смята за жената с най-голям бюст на света. Всяка една от гърдите й тежи 18 кг. 7. През последните 50 години гърдите на средностатистичната европейка са се увеличили приблизително с три размера (докато средният размер на пениса при мъжете е намалял с 3 см). 8. 20 % от мъжете (само толкова!) на първа среща обръщат внимание на лицето на момичето. 47 % обаче първо гледат гърдите. 9. Гърдите на повечето жени са различни по размер. Обикновено лявата е по-голяма. 10. Гърдите са най-симетрични между 14-тия и 16-тия ден от цикъла благодарение на активизирането на хормоните по време на овулация. 11. Средните гърди с общо тегло около половин кило съдържат 4-5 % от общите мастни запаси в женското тяло. 12. Можете да наследите гена, отговарящ за размера на гърдите, от всеки един от родителите си. Затова гърдите ви могат да бъдат различни от тези на сестра ви и майка ви. 13. Япония е шампион по продажби на сутиени с нулев размер. 14. Според законите на Арабските емирства жена, появила се на плажа без горнище на банския, се наказва с до 6 месеца затвор. 15. Китай заема първо място в света по брой операции за увеличаване на гърдите, пише \"Уоман.бг\". Сподели:", "date": "2018.05.08", "title": "ТРЕВОЖНА ТЕНДЕНЦИЯ! Циците на европейките растат обратно пропорционално на европениса"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%B2%D0%B5%D1%82%D0%B8-%D0%B2%D0%BB%D0%B0%D1%81-news748724.html", "text": "В град Свети Влас се случва нещо извънредно, отцепен е район в центъра, след като се е чула стрелба от оръжия. За това съобщи източник на \"Флагман\", пожелал анонимност. Две линейки са се отправили около 15:40 ч. към УМБАЛ-Бургас, има данни за ранени. Пред Спешното отделение към момента има 2 патрулни коли, а току-що пристигна и трета, видя репортер на Флагман.бг. Вътре – в шокова зала вече са приети двама души – мъж и жена. По непотвърдена информация – с огнестрелни рани. Кметът на Свети Влас Иван Николов заяви, че от \"Флагман\" разбира за случилото се. Сподели:", "date": "2018.05.08", "title": "ИЗВЪНРЕДНО! Престрелка в центъра на Свети Влас"}
{"url": "http://pik.bg/%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%BE%D1%84-%D0%BF%D0%B8%D0%BC%D0%BF%D0%B8%D1%80%D0%B5%D0%B2-%D0%BF%D0%BE%D0%BF%D0%B0%D1%80%D0%B8-%D0%BD%D0%B0%D0%B4%D0%B5%D0%B6%D0%B4%D0%B8%D1%82%D0%B5-%D0%B7%D0%B0-%D0%BE%D1%86%D0%B5%D0%BB%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%BD%D0%B5-%D1%81%D0%BC%D0%B5-%D0%BF%D0%BE-%D1%81%D0%B8%D0%BB%D0%BD-news748580.html", "text": "Проф. Христо Пимпирев, който е известен с експедициите си до Антарктида и установяваването на български лагер там, попари надеждите за оцеляването на алпиниста Боян Петров, който изчезна под хималайския осемхилядник Шиша Пангма. \"Приятели сме с Боян, моля се за него. Дори аз го представях като беше включев в класацията за спортист на годината. Ние обаче не сме по-силни от природата, тя е по-силна от нас. Ние сме деца на природата\", заяви проф. Пимпирев пред БНТ. В момента експедицията обсъжда ситуацията и възможностите издирването да продължи през следващите дни. \"Всичките ние, които участваме в експедицията, дълбоко съчувстваме на семейството на Боян, на неговите близки и милионите българи, загрижени за алпиниста\", коментира още унгарецът Давид Клайн, който е част от експедицията. Според него китайските власти са искали изцяло да спрат издирването на българина. Боян Петров е в неизвестност от 3 май в подножието на връх Шиша Пангма (8013 м). При добро време тримата шерпи, които се включиха в издирването, ще продължат утре към Лагер 2, който е на 7 хил. м. надморска височина. Спасителната операция започна рано тази сутрин българско време, като първата цел на шерпите беше Лагер 1 (на 6 700 м) - най-близкият до базовия лагер. Надеждите на екипа на Боян Петров в София са, че той се е подслонил в Лагер 1 или 2, където има храна и пособия. Жена му Радослава Ненова е разговаряла с алпиниста за последно на 28 април и по план той е тръгнал да изкачва върха на следващия ден, като е оставил в базовия лагер сателитния телефон, който ползва. Видян е последно на 3 май от унгарския алпинист Дейвид Клайн, който съобщи, че са го забелязали с бинокъл на 3 май да се придвижва към лагер 3. На 5 май украински алпинисти и шерпи са стигнали до лагер 3, където са открили палатката и спалния чувал на Петров. Сподели:", "date": "2018.05.08", "title": "ГОРЕЩ КОМЕНТАР! Проф. Пимпирев попари надеждите за оцеляването на Боян Петров! Не сме по-силни от природата, ние сме нейни деца"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BB%D1%8E%D0%B1%D0%BE%D0%B2%D0%BD%D0%B0-%D0%B4%D1%80%D0%B0%D0%BC%D0%B0-%D0%B7%D0%B0%D0%B4-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%B1%D0%B0%D0%BD%D1%8F-%D0%B2-%D1%81%D0%B2%D0%B5%D1%82%D0%B8-%D0%B2%D0%BB%D0%B0%D1%81-%D1%80%D0%B5%D0%B2%D0%BD%D0%B8%D0%B2%D0%B5%D1%86-%D0%B3%D1%80%D1%8A%D0%BC%D0%BD%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%B8%D0%B7%D0%B3%D0%BE%D1%80%D0%B0-news748726.html", "text": "Ревнив бивш съпруг е гръмнал с пистолет жената, с която не живее от една година. Това е станало в магазин за хранителни стоки в центъра на Свети Влас. Веднага след това мъжът насочил пистолета към главата си и произвел още един изстрел. Пред ПИК от МВР уточниха, че съобщението за инцидента е подадено на 08.05.т.г. около 15.03 ч. в Районно управление – Несебър. Инцидентът е възникнал в супермаркет, разположен на ул. „Русалка” в Свети влас, при който мъж прострелял с пистолет 46-годишната продавачка. Своевременно към мястото на инцидента се отправили полицейски екипи, които констатирали, че 54-годишният К.А. от с. Равда в резултат на неизяснени междуличностни взаимоотношения с 46 -годишната жена, която живяла с него на семейни начала, я прострелял с огнестрелно оръжие. След това насочил оръжието към себе си и се прострелял в областта на главата, допълват от полицията. Двамата са откарани в УМБАЛ – Бургас, като жената е контактна и в момента предстои извършване на хирургична интервенция. К.А. е в тежко състояние, като е приведен в отделение „Реанимация”, с опасност за живота. Извършен е оглед на местопроизшествието. Иззети са записи от охранителните видеокамери, разположени в супермаркета. Разпитани са и свидетели на инцидента. По случая са назначени множество експертизи. Образувано е досъдебно производство. Собственикът на търговския обект е бил в помещението и се е втурнал към мястото на саморазправата. Нападателят, макар и с кървяща рана в главата, е извадил нож. Сподели:", "date": "2018.05.08", "title": "ИЗВЪНРЕДНО! Любовна драма зад кървавата баня в Свети Влас! Ревнивец гръмна бившата си изгора и насочи пистолета към главата си"}
{"url": "http://pik.bg/%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D0%B8%D0%B7%D0%B2%D0%B0%D0%B4%D0%B8%D1%85%D0%B0-%D1%86%D1%8F%D0%BB%D0%BE-%D1%81%D1%8A%D0%BA%D1%80%D0%BE%D0%B2%D0%B8%D1%89%D0%B5-%D0%BE%D1%82-%D0%B3%D0%B0%D1%89%D0%B8%D1%82%D0%B5-%D0%BD%D0%B0-%D1%80%D1%83%D0%BC%D1%8A%D0%BD%D0%BA%D0%B0-news748649.html", "text": "1.703 кг сребърни накити откриха в бельото на румънска гражданка митнически служители и гранични полицаи  на ГКПП \"Капитан Андреево\". Дамата пътувала в лек автомобил с румънска регистрация, съобщават от Агенция \"Митници\".  Колата, марка „Фолксваген Пасат\", е пристигнала на ГКПП \"Капитан Андреево\" от Турция на 01.05.2018 година. Шофьорът и неговите две спътнички, всички румънски граждани, са заявили пред българските митнически служители, че не внасят нищо за деклариране. Автомобилът е селектиран за щателна митническа проверка, съобщава още \"Флагман\". По време на проверката и при личен преглед на пътуващите в колата румънски гражданки, в бельото и по дрехите на една от тях, митническите служители откриват изделия от бял метал. От сутиена, долното бельо и джобовете на панталона на дамата са иззети 571 сребърни бижута, сред които 408 медальони, 43 пръстени, 24 гривни, 25 синджира и 71 чифта обеци. Направената експертиза от вещо лице е установила, че сребърните бижута са с висока проба 925, с общо тегло 1.703 кг и са на стойност 6 800  лева. Контрабандните сребърни изделия са задържани и подлежат на отнемане в полза на държавата, според разпоредбите на Валутния закон. На румънската гражданка е съставен акт за нарушение на Валутния закон. Сподели:", "date": "2018.05.08", "title": "Митничари извадиха цяло съкровище от гащите на румънка"}
{"url": "http://pik.bg/%D0%B6%D0%B8%D1%80%D0%B0%D1%84-%D1%83%D0%B1%D0%B8-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D1%80%D0%B5%D0%B6%D0%B8%D1%81%D1%8C%D0%BE%D1%80-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news748647.html", "text": "Известният режисьор Карлос Карвальо, правещ филми за дивата природа, е загинал в ЮАР, след като бил ударен от жираф, съобщава „Метро“. Карвальо снимал филм във фермата Glen Afric Country Lodge в парка Хартбиспърт и се приближил много близко до жирафа на име Джералд. Асистентите на режисьора го предупреждавали да не се доближава твърде много до животното, но той им отговорил, че иска да направи тези кадри. Карвальо се мушнал под жирафа, а животното го ударило с глава. Пострадалият бил откаран в болница в Йоханесбург, но след няколко часа починал. 47-годишният режисьор е носител на много международни награди, включително „Сребърен лъв” и наградата на Африканската кинематографична академия, припомня БНР. Сподели:", "date": "2018.05.08", "title": "Жираф уби известен режисьор по време на снимки"}
{"url": "http://pik.bg/%D0%BF%D1%83%D1%82%D0%B8%D0%BD-%D0%B7%D0%BE%D0%B2%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B5%D1%82%D0%B5-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-news748728.html", "text": "Подкрепете новото правителство на Дмитрий Медведев, каза руският президент Владимир Путин, предаде РИА Новости. Днес лидерът на страната се обърна към парламентаристите от Държавната дума (долната камара на законодателната власт в Москва), които ще гласуват новия кабинет на третия президент на Русия. \"Господин Медведев няма нужда от представяне. Той през годините се доказа като трудолюбив и отговорен човек. Ето защо аз ви моля да подкрепите неговата кандидатура и да осигурите приемствеността на работата на Министерския съвет\", посочи стопанинът на Кремъл пред депутатите. Според конституцията президентът на Русия след встъпването си в длъжност номинира премиер. Кандидатурата за министър-председател трябва да бъде одобрена от Държавната дума. Гласуването за Медведев ще е формално. Партията \"Единна Русия\", от която са излъчени двамата първи мъже в държавата има 339 представители в 450-местната камара. Либералдемократическата партия на Русия, начело с Владимир Жириновски (40 места), обяви, че ще подкрепи кабинета. Парламентарните групи на Комунистическата партия на Руската федерация и лявата формация \"Справедлива Русия\" (общо 63-ма души) заявиха, че ще гласуват против. Сподели:", "date": "2018.05.08", "title": "Путин зове депутатите: Подкрепете Медведев!"}
{"url": "http://pik.bg/%D0%BC%D0%BD%D0%BE%D0%B3%D0%BE-%D1%81%D0%B5%D0%BA%D1%81%D0%B8-%D0%BD%D0%B8%D0%BA%D0%BE%D0%BB-%D0%BF%D0%BE%D0%B4%D0%BB%D1%83%D0%B4%D0%B8-%D0%BC%D1%80%D0%B5%D0%B6%D0%B0%D1%82%D0%B0-%D1%81-%D1%82%D0%B0%D0%B7%D0%B8-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B4%D0%BE%D0%BA%D0%B0%D1%82%D0%BE-%D0%B3%D1%80%D0%B8%D1%88%D0%BE-%D1%81%D0%B5-%D0%BF%D0%BE%D1%82%D0%B8-%D0%B2-%D0%BC%D0%B0%D0%B4%D1%80%D0%B8%D0%B4-news748652.html", "text": "Най-добрият български тенисист Григор Димитров се готви за първия си мач на турнира “Мастърс” в Мадрид срещу Милош Раонич днес, а в същото време неговата половинка Никол Шерцингер се наслаждава на почивка в Карибите. Попиконата е на почивка в Мексико от няколко дни и не пропуска да пуска изгледи от уникалния курорт в Тулум, където релаксира в момента. Шерцингер сподели кадър от брега на океана с палав хаштаг #sunsoutbunsout - “слънцето залязва, дупетата се показват…” Сподели:", "date": "2018.05.08", "title": "МНОГО СЕКСИ! Никол подлуди мрежата с тази СНИМКА на плажа, докато Гришо се поти в Мадрид"}
{"url": "http://pik.bg/%D0%B4%D0%B6%D1%83%D0%BA%D0%B5%D1%80%D0%BE-%D1%82%D0%B5%D1%81%D1%82%D0%B2%D0%B0-%D0%B0%D0%BA%D1%83%D1%81%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D0%B0%D0%BD%D1%82%D0%B8%D1%87%D0%BD%D0%B8%D1%8F-%D1%82%D0%B5%D0%B0%D1%82%D1%8A%D1%80-news748731.html", "text": "Италианската супер звезда Джукеро отново няма да пропусне любимата си България като спирка от новото си турне, представящо последния му албум \"Wanted (The Best Collection)\". Този път обаче ще изневери на софиянци и ще направи шоуто си под звездите над Античния театър в Пловдив на 23 юли по покана на SME. Билетите за спектакъла ще са на цени между 60 и 120 лв., но са ограничено количество заради малкия капацитет на театъра - едва 3000 места. Новата тава с най-доброто от 30-годишната му кариера включва и три нови песни, както и документален филм с кадри зад сцената и интервюта. Аделмо Форначари, както е истинското име на изпълнителя с дизелов двигател в гласа, е един от най-успешните италиански музиканти, с блестяща кариерата повече от три десетилетия. Неговата музика е повлияна най-вече от блус, госпел, соул, и рок. Песни като \"Senza una Donna (Without a Woman)\", \"Il Volo\", \"Baila (Sexy Thing)\", \"Occhi\" са малка част от хитовете, които му носят световна популярност и милиони продажби. През 2016 г. Дзукеро представи своя впечатляващ албум \"Black Cat\" на световно турне, което премина с голям успех и през София. Той поставя феноменален рекорд в родината си с него като изнесе 22 концерта в \"Арена ди Верона\" за период от 12 месеца. Българската публика беше част от 1 милион зрители в 611 града, 67 държави на 5 континента, които успяха да ѝ се насладят, пише \"Монитор\". Сподели:", "date": "2018.05.08", "title": "Джукеро тества акустиката на Античния театър"}
{"url": "http://pik.bg/%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%BD%D0%B0%D0%BD%D0%B5%D1%81%D0%BB%D0%B8-%D0%B2%D1%80%D0%B5%D0%B4%D0%B0-%D0%B7%D0%B0-400-000-%D0%BB%D0%B5%D0%B2%D0%B0-%D0%BE%D1%82%D0%B8%D0%B2%D0%B0%D1%82-%D0%BD%D0%B0-%D1%81%D1%8A%D0%B4-news748674.html", "text": "Двата договора, сключени между „Фиор ди Лате“ ООД като продавач и „Ойл Грейн БГ“ ЕООД като купувач, причинили имотна вреда в размер на 397 500 лева на „Ойл Грейн БГ“ ЕООД и неговия истински управител. Причинената вреда е в големи размери, като подсъдимият Младен В. действал като пряк извършител на деянието, а Ивайло – като подбудител и помагач със съвети и разяснения за извършване на измамата. И двамата подсъдими не са дали обяснения по време на досъдебното производство. И Младен В., и Ивайло Т. са осъждани. Ако бъдат признати за виновни от Варненския районен съд, двамата мъже могат да получат наказания от 2 до 8 години лишаване от свобода, като съдът може да постанови и конфискация до една втора от имуществото им. С обвинителен акт на Районната прокуратура във Варна на съд са предадени 38-годишният Младен В. и неговият помагач и подбудител Ивайло Т. Те се изправят пред Темида за измама, от която е причинена имотна вреда за близо 400 000 лева, съобщиха от прокуратурата. За времето от 14 до 15 октомври 2014 г. във Варна, Пловдив и София с цел да набавят за себе си и за неустановено по делото лице имотна облага възбудили и поддържали заблуждение у пълномощници на „Ойл Грейн БГ“ ЕООД. Младен се представял като управител на „Фиор ди лате“ ООД и регистриран земеделски производител и договорил 2 сделки от името и за сметка на дружеството за покупко-продажба на 500 тона слънчоглед с цена 495 лв. за тон и 300 тона слънчоглед на цена 500 лв. за тон. Сподели:", "date": "2018.05.08", "title": "Измамници, нанесли вреда за 400 000 лева, отиват на съд"}
{"url": "http://pik.bg/%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B8%D1%8F%D1%82-%D0%B5%D0%BA%D0%B8%D0%BF-%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0%D0%BB-6000-%D0%BC%D0%B5%D1%82%D1%80%D0%B0-%D0%B2%D0%B8%D1%81%D0%BE%D1%87%D0%B8%D0%BD%D0%B0-%D0%BF%D0%BE%D0%B4%D0%BD%D0%BE%D0%B2%D1%8F%D0%B2-news748733.html", "text": "Радослава Ненова Спасителният екип, който издирва алпиниста Боян Петров, е достигнал 6 000 метра височина и ще поднови операцията утре. Това каза пред Фокус , жената, с която Петров живее на семейни начала. По думите й екипът, който го търси, е от професионални спасители. Тя поясни, че тежките метеорологичните условия не позволяват на този етап включването на хеликоптер в спасителната операция. „Вятърът е много силен и той едва ли може да се вдигне на по-голяма височина от тази, на която в момента е спасителният екип. Ако разрешат да се вдигне хеликоптер, той би могъл да огледа района и да види, ако Боян Петров се е отклонил някъде, но това може да се случи най-рано утре“, каза Радослава Ненова. Тя уточни, че силната буря по високите части е пречка екипът от професионални спасители, специално изпратен да търси Боян Петров, да продължи издирването днес. Сподели:", "date": "2018.05.08", "title": "Жената на алпиниста Боян Петров: Спасителният екип е достигнал 6000 метра височина, подновяват операцията утре"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-3--news748547.html", "text": "Политическият психолог проф. Антоанета Христова разнищва бъдещето на кабинета \"Борисов 3\" след края на европредседателството. Защо премиерът стана международник? Какво да очакваме на срещана на върха за Западните Балкани на 17 май? Защо, въпреки шума, който вдига, БСП не може да изпревари ГЕРБ по доверие? Какво е бъдещето на коалицията \"Обединени патриоти\"? Ще има ли живот след смъртта за извънпарламентарните партии? \"Изключителен плюс за БСП беше идването на Нинова. Тя има усет към опозиционно говорене и говорене, което е чуваемо за избирателите на тази партия. За БСП в този етап на развитие тя е точният човек. Мисля се, че ако казваме, че имаше Борисов затруднения по време на първата си година от „Борисов 3”, това беше БСП. БСП стана видима, започнахме да говорим за БСП като за алтернатива\", каза Христова за втората година от избора на Корнелия Нинова за председател на БСП. \"Разликите между ГЕРБ и БСП са много малко. Тяхната разлика не е голяма, тя е преодолима от гледна точка на БСП. Само че, БСП трябва да напусне профила на опозиция. Трябват й говорители, които могат да изразят тези политики. Те самите имат един самоанализ в тази връзка, но всичко опира до кадри - от Сталин насам винаги се е опирало до кадри. Важно е да бъдат допуснати и да имат разбирането, че политиката не е правенето на остро събитие, което да влезе в новините\", продължи темата за БСП Христова. Тя заключи, че постоянните скандали не повдигат рейтинга на тези, които ги предизвикват. \"На БСП проблемът е да превърне говоренето си в реална политика\". \"Това 3,71 като оценка от крайни позиции ли е или от друго? Ако е от първото, то ще говорим за поляризация и формирането на група, която е недоволна. От другото ще имаме едно голямо очакване. Това означава, че все пак правителството се одобрява. Такава оценка, на фона на негативното отношение към политиците, това е оценка, че правителството върши работа\", постави своята оценка за кабинета \"Борисов 3\" една година, след встъпването му в длъжност. Тя изброи, че са отчетени намаляването на външния дълг и увеличението на минималната пенсия, връщането на над 19 000 ученика в училище, както и стабилния растеж на икономиката. Като пример тя посочи, че България е на първо място по износ на производство в тежката промишленост. \"По принцип не е добре да се съдят журналисти\", отсече тя по повод на делото, което заведоха срещу Румен Петков от \"Поглед.инфо\" Корнелия Нинова и Кирил Добрев. \"Тезата за неравенствата е тревожна, тя звучи левичарски, но не е левичарска. Тя е дясна политика. Световна тенденция е това. В наш план, не успяхме да създадем средната класа. Ножицата расте. А когато тя расте, темата за неравенството и дискриминацията, излиза на преден план. Това е популистко послание, но то е базирано върху темата за неравенствотото\", коментира Христова темата с искането на БСП и Корнелия Нинова за намаляване на заплатите и отпуските им. \"Тресе нервите на премиера. Наистина нещата изглеждат неустойчиви с тази коалиция. Притиснати от обстоятелствата коалицията ще продължи да съществува. По-логично е един Борисов да се ядоса и да каже: \"Стига!\", отколкото да не продължи да съществува коалицията. Всеки си има своя терен и си го е запазил. Те си свикнаха на ексцентричността. Това поведение на Волен Сидеров не ме изненадва. Много хубаво свири на барабани. Нищо не се е променило от преди\", даде експертна оценка за трусовете в коалицията Христова. \"Синята мечта си отиде. Там няма нищо, което да напомня за дясно присъствие като поведение и достойнство. Вътре няма борци за синята идея. Вътре има едни некоректни средства, с които се играе\", категоричен е политическият анализатор. \"Формированието на Христо Иванов трудно може да се коментира. Събирането на партии от различни идеологически произходи и категоричното заявление на Христо Иванов, че няма нищо общо с ляво и дясно, категоричното му обявяване срещу корупцията и същевременно подкрепяйки Десислава Иванчева, показва, че позицията му е пристрастна и не подлежи на факти. Не знам какво формирование са те, но приличат на многоглави змейчета, които не знаят къде да тръгнат\", категорична е тя. \"В тези сложни коалиционни формирования не знаеш кой е виновен, кой е крив и кой прав\", добави Антоанета Христова. \"Корнелия Нинова е права, че не иска да коментира Марешки. Той беше приет за член в националистическата партия на Льо Пен в ЕС. Сегашните му искания са изкуствено внесени от външен агент. Това не е нормално политическо поведение и отказвам да го коментирам\", отсече професорът. \"Румен Радев има още път като президент, много му е рано да прави партия. Това не пречи да си постели. Той има опозиционно говорене, той има поведение, което говори за партийна политическа кариера. Такъв вид опозиционно поведение навява към подобни мисли\", коментира политическият анализатор. \"За него чисто интуитивно лидерът, с който кръстосва шпага, е Бойко Борисов. Рейтингът и оценката му се определят от много фактори. Румен Радев има поредица от елементи, които поддържат рейтинга му. Това са кухи неща, но, за съжаление, рейтингът е кухо нещо. Рейтингът на политиците е изключително грешно понятие\", увери тя. \"Срещата за Западните Балкани е предначертано да бъде успешна. Тя ще дойде, ще има разговори, ще се изкажат тезите на всяка една от страните. Премиерът Борисов ще събере много хора\", добави Антоанета Христова. \"След края на европредседателството може и да се наложи някоя смяна в правителството. Тъй като по време на европредседателството приоритетите бяха външна политика, но след председателството ще говорим за социална политика, вътрешни проблеми. Ако ще има ремонт, горещите столова са три\", заключи професорът. Сподели:", "date": "2018.05.08", "title": "САМО В ПИК TV! Антоанета Христова с разтърсваща прогноза за бъдещето на кабинета \"Борисов 3\" след европредседателството - защо премиерът стана международник? (ОБНОВЕНА) "}
{"url": "http://pik.bg/%D0%B1%D0%B0%D0%B4%D0%B6%D0%B0%D0%BD%D0%B0%D0%BA%D1%8A%D1%82-%D0%BD%D0%B0-%D0%BA%D0%B0%D1%80%D0%B0%D0%BC%D0%B0%D0%BD%D1%81%D0%BA%D0%B8-%D1%81%D0%B5-%D0%B2%D1%80%D1%8A%D1%89%D0%B0-%D0%BD%D0%B0-%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%B0%D1%82%D0%B0-%D1%81%D1%86%D0%B5%D0%BD%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B0%D0%BD%D0%BE-%D1%81-%D0%BD%D0%BE%D0%B2%D0%B0-%D0%BF%D0%B5%D1%81%D0%B5%D0%BD-news748668.html", "text": "Актьорът Александър Сано се завръща на музикалната сцена с ново парче. Песента е саундтрак към новия филм на Димитър Гочев \"Революция Х\". Парчето се е получило страхотно и затова Сано решил да направи и клип към нея. До няколко дни се очаква видеото да е факт. В близкото минало актьорът, който в момента е женен за Нели Атанасова - извънбрачната изгора на Иво Карамански, имаше завидна музикална кариера като част от \"Братя Мангасарян\". В последните години обаче дейността му в киното надделя пред другото. Само след ден е и премиерата на филма \"Революция Х\", в който Сано играе една от главните роли. Преди време той сподели, че в лентата ще го видим доста различен от всичко, което е играл до момента. В продукцията ще бъдат Димитър Бербатов и Гери-Никол, пише \"Телеграф\". Сподели:", "date": "2018.05.08", "title": "Баджанакът на Карамански се връща на музикалната сцена! Александър Сано с нова песен"}
{"url": "http://pik.bg/%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D1%8A%D1%82-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BD%D0%B5%D0%BC%D1%81%D0%BA%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B7%D0%B0%D1%80%D0%B0%D0%B4%D0%B8-%D0%BE%D1%84%D0%BE%D1%80%D0%BC%D1%8F%D0%BD%D0%B5-%D0%BD%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD-news748763.html", "text": "Областният управител на Софийска област Илиан Тодоров и посланикът на Федерална Република Германия Н.Пр. Херберт Салбер се срещнаха във връзка с установен контакт с провинция Бавария и предстоящо подписване на споразумение за сътрудничество. Правителството на Бавария инициира действия по сключване на споразумение със Софийска област в началото на годината. Посланик Салбер заяви, че българската икономика бележи ръст и много немски фирми искат да инвестират у нас. От своя страна Тодоров представи възможностите за инвестиране в Софийска област, индустриалните зони, възможностите за СПА и зимен туризъм. В тази връзка немският посланик обеща съдействие за общи проекти между Търговската камара на Германия и предприятия в Софийска област. Н.пр. Херберт Салбер получи подарък плакет на Софийска област. Сподели:", "date": "2018.05.08", "title": "Губернаторът на Софийска област се срещна с немския посланик заради оформяне на споразумение с Бавария"}
{"url": "http://pik.bg/%D0%BE%D0%B1%D1%80%D0%B0%D1%85%D0%B0-%D0%B7%D0%B0%D0%B1%D0%B0%D0%B2%D0%B0%D1%87%D0%BA%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD%D1%81%D0%BA%D0%BE-news748682.html", "text": "Обраха забавачка във Видинско, съобщиха от полицията в града. На 7 май в 23.51 часа кметът на Косово подал сигнал на тел.112 за разбита входна врата на детската градина в селото. Дежурна оперативна група извършила оглед на местопроизшествието. Установено било, че в сградата неизвестно към момента лице проникнало чрез взломяване на катинара от входната врата. Обект на посегателството били два детски мотора на акумулаторни батерии и детско колело. По случая работи РУ-Видин, образувано е досъдебно производство. Сподели:", "date": "2018.05.08", "title": "Обраха забавачка във Видинско"}
{"url": "http://pik.bg/%D0%B2%D0%B8%D0%BB%D0%B8-%D0%B2%D1%83%D1%86%D0%BE%D0%B2-%D0%BF%D0%BE%D0%B5-%D1%86%D0%B0%D1%80%D1%81%D0%BA%D0%BE-%D1%81%D0%B5%D0%BB%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%B0-%D1%86%D0%B5%D0%BB-%D0%BC%D1%83-%D0%BF%D0%BE%D1%81%D1%82%D0%B0%D0%B2%D0%B8-%D1%83%D0%BF%D1%80%D0%B0%D0%B2%D0%B0%D1%82%D0%B0-news748727.html", "text": "Велислав Вуцов е новият старши-треньор на Царско село. Бившият наставник на Левски заменя на поста Веселин Великов, който ще остане в клуба като селекционер. Ръководството на тима от София е взело решение за промяна в треньорския щаб на клуба след загубата от Локомотив (София) вчера, разкри \"Спортал\". Вуцов ще има за задача да изведе новия си тим до промоция в Първа лига в оставащите два кръга до края на шампионата във Втора лига и евентуални баражи, ако отборът не успее да финишира на първо място в крайното класиране на втория ни ешелон. Сподели:", "date": "2018.05.08", "title": "Вили Вуцов пое \"Царско село\"! Ето каква цел му постави управата..."}
