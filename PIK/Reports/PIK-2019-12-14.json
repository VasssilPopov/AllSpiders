{"url": "https://pik.bg/%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%B5-%D1%80%D0%B0%D0%B7%D1%85%D0%BE%D0%B6%D0%B4%D0%B0%D1%82-%D0%BF%D0%BE-%D0%BF%D0%BB%D0%B0%D0%B6%D0%B0-%D0%BF%D1%80%D0%B8-18-%D0%B3%D1%80%D0%B0%D0%B4%D1%83%D1%81%D0%B0-%D1%81%D0%BD%D0%B8%D0%BC%D0%BA%D0%B0-news891492.html", "text": "Температурата в Бургас днес достигна необичайно високата за декември стойност от 18 градуса. Родители и деца се възползваха от топлия ден и направиха разходка край морето. В града пристигнаха и гости от други краища на страната. Сподели:", "date": "2019.12.14", "title": "В Бургас се разхождат по плажа при 18 градуса (СНИМКА)"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BC%D1%8A%D0%B6-%D1%81%D0%B5-%D1%81%D0%B3%D0%BE%D0%B4%D0%B8-%D0%B7%D0%B0-%D0%B6%D0%B5%D0%BD%D0%B0-%D1%80%D0%BE%D0%B1%D0%BE%D1%82-news891287.html", "text": "Това, което буди смущение в иначе щастливото събитие, е годеницата му, която не притежава мозък, нито умее да готви или да се придвижва. ,,Тя е любовта на живота ми'', убеден е Толочко, който сподели в Инстанграм снимки от екзотичния годеж. Марго всъщност е секс-робот, който Толочко закупил преди осем месеца. ,,Признавам, че в началото ми бе трудно да я възприема, но на по-късен етап всичко се нареди'', споделя мъжът в телевизионно интервю и добавя, че ''любовта на живота'' му все пак е минала през няколко пластични корекции, за да добие самата тя по-реалистичен вид. Датата на сватбата все още не е оповестена. Юри Толочко е руски младеж, който се превърна в сензация в родината си, след като предложи брак на приятелката си Марго, с която са във връзка от около осем месеца. Сподели:", "date": "2019.12.14", "title": "ШОКИРАЩО: Мъж се сгоди за жена робот"}
{"url": "https://pik.bg/%D0%B2-%D0%B1%D0%B0%D0%BD%D1%81%D0%BA%D0%BE-%D0%BF%D0%BE%D0%B4%D0%B0%D1%80%D0%B8%D1%85%D0%B0-%D0%BD%D0%BE%D0%B2%D0%BE-%E2%80%9E%D0%B0%D1%83%D0%B4%D0%B8%E2%80%9D-%D0%B7%D0%B0-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B7%D0%B8%D0%BC%D0%BD%D0%B8%D1%8F-%D1%81%D0%B5%D0%B7%D0%BE%D0%BD-%D1%81%D0%BD%D0%B8%D0%BC%D0%BA%D0%B8-news891518.html", "text": "Най-добрият зимен курорт у нас - Банско, откри новия зимен сезон с много настроение, музика и снежни игри с атрактивни награди. 30-годишният Радослав Вишанин спечели чисто ново Аudi A3 в емблематичната игра „Ловци на съкровища”, коята отдавна се превърна в запазена марка на курорта. Късметлията успя да изрови изпод снега на Бъндеришка поляна сандък №21, в който беше скрита голямата награда – чисто нов луксозен автомобил. „Не мога да повярвам. Не го очаквах и още не го осъзнавам”, развълнува се младият банскалия. Той получи ключа от колата с фойерверки на сцената от бранд мениджъра на Audi за България Лъчезар Георгиев. Щастливият собственик на колата се изправи в битка срещу 350 други ентусиасти, които се състезаваха в „Ловци на съкровища”. Общо организаторите бяха скрили 30 сандъчета, заровени на различна дълбочина под снега, а участниците имаха по 4 минути да опитат да намерят награда. Как се ловува съкровище, скрито под снега Освен голямата изненада нов автомобил, в сандъчетата имаше скрити 5 сребърни монети, кюлчета и медальони от Fibank, 5 смартфона от А1, както и сезонна карта за ски съоръженията в Банско от „Юлен”. Перлата на Пирин – хотел „Кемпински Гранд Арена Банско” зарадва ловците на съкровища с три награди – уикенд в хотела, ваучер за двама в СПА центъра и вечеря в ресторант „Коме Прима”. Уикенди за двама в хотел „Стражите” и в хотел „Мура”, осигурени от “Балкан Холидейз” зарадваха други двама притежатели на сандъчета. Петима състезатели изровиха изпод снега бутилки червено вино, осигурени от Domaine Boyar. От Maxsport подариха три ваучера за пазаруване в бутиковата верига за спортна екипировка, а БНК осигуриха на един от ловците на съкровища 3 литра вино Whispering Angel. Луксозен дамски шал от висококачествени естествени материали от Jermandre отиде в ръцете на друг състезател. От Winbet изненадаха гостите в Банско със златно кюлче и с два бонуса без депозит на стойност по 500 лв. всеки. Да откриеш злато в лифта В играта „Открий злато в лифта” наградите бяха над 100. На път към снежните склонове на Бъндеришка поляна един щастливец откри златна монета, осигурена от Първа инвестиционна банка (Fibank). Други 100 късметлии получиха чадъри, термоси, спортни бутилки за вода, търсачи за изгубени вещи и батерии за телефон. В играта с награди се включиха и Maxsport, които бяха подготвили зимни аксесоари за 10 късметлии, които са се качили на лифта в деня на откриването на новия ски сезон. Да се състезаваш с Марио Мат и Марк Жирардели Известната игра „Влез в отбора на шампиона” тази година изправи 26 скиори в състезание за най-добро време. Състезателите бяха разделени в два отбора, водени от звездни капитани - тимовете на ски легендата Марк Жирардели и на олимпийският и трикратен световен шампион по ски Марио Мат. „Чувствам се щастлив, че съм тук този уикенд. Банско е невероятен курорт, разбрах го още през 2011 година, когато дойдох за първи път”, сподели Марио Мат, който беше специален гост в Банско по случай откриването на сезона. Сред любителите в състезанието най-бърз беше Антон Коюв от отбора на Жирардели, който спечели сезонна карта за ски съоръженията от „Юлен”. Масово спускане на ски звездите и децата от ски клуб „Юлен” официално постави началото на новия сезон в курорта, а зрелищна заря в ярки цветове оцвети небето над Бъндеришка поляна. Ицо Хазарта и „Ъпсурт” направиха щур купон Настроението на Бъндеришка поляна не стихна през целия ден. Музикалната част бе изцяло в ръцете на Ицо Хазарта и „Ъпсурт” , които получиха силна подкрепа от феновете си в планината. Снеговалежът не спря гостите на курорта да пеят както новите, така и познатите от миналото им хитове. В програмата се включиха също и балет „Нова”, диджей Sprite, както и най-усмихнатият водещ Део. Вкусни гозби и пищна заря От планината партито се пренесе в центъра на града, където се проведе официалната церемония по откриването на зимния сезон с концерт, пищна заря и кулинарен театър. Гвоздеят на програмата беше Ути Бъчваров, който сготви грандиозен бански суджук за всички посетители. Вино и награди от Fibank зарадваха банскалии и гостите на курорта по време на програмата в центъра на града. Сподели:", "date": "2019.12.14", "title": "В Банско подариха ново „Ауди” за откриването на зимния сезон (СНИМКИ)"}
{"url": "https://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B9-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F%D1%82-%D0%B2-%D0%BC%D0%B5%D0%BB%D0%B5%D1%82%D0%BE-%D0%B4%D0%BE-%D0%BA%D1%8A%D1%80%D0%BD%D0%B0%D1%80%D0%B5-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-news891525.html", "text": "Собственик на хранителен магазин в Карлово е жертвата, която тази сутрин загуби живота си на пътя между карловските села Розино и Кърнаре. 51-годишният Анастас А. вероятно е пътувал по работа. Според разследващите се е движел с висока скорост. Колата му се е забила в дърво и той е загинал на място. Ударът е бил толкова силен, че автомобилът се е врязал в дървото, наложило се е пожарникари да режат ламарините, за да извадят шофьора. Мъжът е наследил малкия семеен бизнес от баща си в Карлово е, разказаха познати на почерненото семейство. Хранителният магазин бил известно време затворен, но после пак заработил. Мъжът оставя вдовица и двама синове, единият от които студент. Анастас А. има сестри близначки, едната от които е починала преди време. Майката на загиналия тази сутрин е много зле, цял ден не спира да плаче, не знаем как да й помогнем, освен да бъдем съпричастни, но това няма да върне Анастас. Жалко, беше много усмихнат човек, много сърцат, казаха още негови познати пред местни медии. Сподели:", "date": "2019.12.14", "title": "Стана ясно кой е загиналият в мелето до Кърнаре бизнесмен"}
{"url": "https://pik.bg/%D0%B8%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-19-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%BC%D0%BE%D0%BC%D1%87%D0%B5-%D0%B2-%D1%88%D1%83%D0%BC%D0%B5%D0%BD-news891536.html", "text": "Има задържан заподозрян за срок до 24 часа за убийството на 19-годишното момче в Шумен. Това съобщиха от ОДМВР. Както ПИК съобщи, днес около 12,00 часа по време на спор между трима младежи единият извадил нож и нанесъл прободна рана в корема на 19-годишен местен жител. Веднага след това извършителят избягал в неизвестна посока. Пострадалият е приет в тежко състояние в спешно отделение на шуменската болница, като малко по-късно е починал. Сподели:", "date": "2019.12.14", "title": "Има задържан за убийството на 19-годишното момче в Шумен"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BA%D0%BE%D0%B1%D1%80%D0%B0%D1%82%D0%B0-%D0%B8-%D0%B4%D0%B6%D0%BE%D1%88%D1%83%D0%B0-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B1%D0%B8%D1%8F%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news891538.html", "text": "Мачът на Кубрат Пулев с Антъни Джошуа за световната титла на Международната боксова федерация (IBF) може да се проведе в България. Това обяви пред Трафикнюз.бг адвокатът на Кобрата Джон Уърт, който е в Пловдив за боксовата гала в зала \"Колодрума\" тази вечер, в която братът на Кубрат - Тервел, ще се боксира за междуконтиненталната титла в полутежка категория на WBA. Преди броени дни американецът, работил в продължение на 20 години за легендарния боксов промоутър Дон Кинг, съобщи, че се чака официално писмо за мача с Джошуа от Международната боксова федерация, на която Кобрата е задължителен претендент. Още преди британският боксьор да си върне четирите титли след победата си в 12 рунда срещу Анди Руис на 7 декември в Саудитска Арабия, IBF постанови задължителната защита да се проведе до 31 май 2020 година. Световната боксова организация (WBO) обаче също настоява Джошуа да защитава тази титла срещу претендента Александър Усик в рамките на 180 дни. Сред вариантите е Джошуа да оваканти едната титла. Ако реши да е тази на IBF, Кубрат ще се бие за пояса срещу следващия в ранглистата - поляка Адам Ковнацки. Другата възможност е двете федерации да се разберат коя защита да бъде първа. \"Вярвам, че Джошуа ще се бие с Кубрат Пулев - това е моето разбиране на базата на това как се развиват нещата\", заяви Джон Уърт пред TrafficNews.bg - \"Имам информация, че IBF и WBO вече са провели разговори и са се разбрали защитата на IBF да бъде на първо място. В рамките на 30 дни мачът трябва да бъде договорен, ако не - ще се премине към търг. В случай на търг, не е невъзможно двубоят да се проведе на българска земя. Не е казано, че срещата на всяка цена трябва да бъде във Великобритания\", поясни още Джон Уърт. Сподели:", "date": "2019.12.14", "title": "СЕНЗАЦИЯ: Кобрата и Джошуа може да се бият в България"}
{"url": "https://pik.bg/%D0%B7%D0%B0-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-%D1%81-%D0%BB%D1%8E%D0%B1%D0%BE%D0%B2-%D0%BE%D0%BF%D0%B0%D1%88%D0%B0%D1%82%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D0%B1%D0%B5%D0%B7-%D0%B4%D0%BE%D0%BC-%D1%80%D0%B0%D0%B7%D0%BF%D0%BB%D0%B0%D0%BA%D0%B0%D1%85%D0%B0-%D0%B7%D0%BB%D0%B0%D1%82%D0%BD%D0%B8%D1%82%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%B0---%D0%B8%D0%BB%D0%B8-%D0%BA%D0%B0%D0%BA-fiban-news891509.html", "text": "Повече от 4 месеца работа, вълнуващи емоции, прераснали и в сълзи, щипка любов и \"Златните момичета\" на България. Това е рецептата, с която Fibank, Федерацията по художествена гимнастика, екип от професионилсит - фотограф, стилист, рекламисти, плюс ентусиасти от приюта за бездомни животни \"Енимъл Рескю София\" и, разбира се, моделите от приюта \"Фермата\" забъркаха истински шедьовър - благотворителен календар за Новата 2020 г. През седмицата всички участници представиха календара на специална пресконференция, на която бе и екипът на ПИК TV. В началото на есента младите грации от ансамбъла по художествена гимнастика - девойки и жени, за пръв път посетили приюта, за да разгледат мястото и да се запознаят с обитателите му. Случила се и любов от пръв поглед - някои от момичетата на мига си харесали своите партньори за предстоящата фотосесия. \"Всяка година подчиняваме нашия календар на определена благотворителна кауза. Работата със \"Златните момичета\" е излючително удоволстиве, страхотна дисциплина, позитивно отношения към целия снимачен процес. Целият снимачен процес протече изключително емоционално, имаше дори и сълзи\", сподели пред нашата камера Илона Станева, директор \"Маркетинг и реклама\" към Fibank. Вижте репортажа на ПИК TV от събитието, за да научите къде и срещу каква сума можете да се сдобиете с вълнуващия календар, как капитана на грациите Невяна Владинова притежава мини зоологическа градина, как са избрани пухкавите модели за календара - гледайте сега: Сподели:", "date": "2019.12.14", "title": "ЗА ЖИВОТНИТЕ С ЛЮБОВ: Опашати приятели без дом разплакаха Златните момичета - или как FiBank и грациите на Илиана Раева вдъхновяват да правим добро... (ВИДЕО)"}
{"url": "https://pik.bg/%D0%BA%D0%BC%D0%B5%D1%82-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D1%87%D0%B5-%D0%B7%D0%B0%D1%80%D0%B0%D0%B4%D0%B8-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-%D1%89%D0%B5-%D1%84%D0%B0%D0%BB%D0%B8%D1%80%D0%B0%D1%82-%D0%BE%D0%B1%D1%89%D0%B8%D0%BD%D0%B8-news891451.html", "text": "Язовирите с общинска собственост са въпрос, чиято липса на решение може да доведе до фалит на общините. Това коментира в Пловдив Георги Димитров, кмет на община Карнобат, който е и член на УС на държавното предприятие \"Управление и стопанисване на язовири\". Димитров обаче обясни, че новосъздадената структура и до днес остава бездейна заради редица административни пречки, които бавят прехвърлянето на язовирите, които са с публична общинска собственост под управлението на държавата. „Започнахме работа, купихме автомобили, но засега няма нито един язовир, който да управляваме.“ Димитров каза, че в България има около 7000 язовира. След обследване е станало ясно, че 460 от тях са проблемни, а най-много такива са в Пловдивска област. А спешното състояние на съоръжението води след себе си спешен ремонт, без да бъде уведомена местната власт. „Възлага се един ремонт, който нерядко надхвърля 1 милион лева. Фактурата се предоставя на съответния кмет и тя става изискуема. Именно това е бърз начин за фалит на общините, който е несметнато безумие“, смята Димитров. Сподели:", "date": "2019.12.14", "title": "Кмет предупреждава, че заради язовирите ще фалират общини"}
{"url": "https://pik.bg/%D0%B6%D0%B5%D0%BD%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D0%B2-%D1%81%D0%B8%D0%BC%D0%B8%D1%82%D0%BB%D0%B8-%D0%BC%D1%8A%D0%B6-%D0%BE%D0%B1%D0%B3%D0%BE%D1%80%D1%8F-%D0%BE%D1%82-%D0%B3%D0%B0%D0%B7-news891529.html", "text": "Два злощастни случая от Благоевградско помрачиха днешния ден, предаде БГНЕС. 60-годишна жена се самоуби със скок от скала в Симитли, а възрастен мъж обгоря от натрупала се газ в дома му в Кресна. Първият инцидент се е случил към 7 часа тази сутрин в Симитли. Там е открита мъртва 60-годишна жена. Тя се е самоубила, след като скочила от скала. Следи от насилие не са открити, тялото е транспортирано за аутопсия от съдебен лекар в МБАЛ - Благоевград. По същото време в Кресна пострада 83-годишен мъж. В петък вечер той си купил газова бутилка, оставил я в мазето. Рано сутринта отишъл да я види, но понеже било тъмно запалил свещ. Като се навел над бутилката със свещта в ръка, избухнал газ, насъбрал се в затвореното помещение поради теч. С изгаряния по лицето и ръцете от първа степен, пострадалият мъж е транспортиран в клиниката по изгаряния на УМБАЛСМ „Пирогов”. Сподели:", "date": "2019.12.14", "title": "Жена се самоуби в Симитли, мъж обгоря от газ"}
{"url": "https://pik.bg/%D1%81%D0%B0%D1%80%D0%B4%D0%B8%D0%BD%D0%B8%E2%80%9C-%D1%82%D0%B5-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D1%84%D0%B0%D1%88%D0%B8%D0%B7%D0%BC%D0%B0-%D0%B2-%D1%80%D0%B8%D0%BC-news891553.html", "text": "Десетки хиляди \"Сардини\" - както се наричат привържениците на създаденото преди месец антифашистко движение - се стекоха на един от големите площади в Рим, за да отхвърлят крайната десница и нейните идеи, предаде Франс прес. Организаторите посочиха, че целта е била да се напълни площадът и че изглежда тази цел е постигната. За участие в акцията се бяха записали 100 000 души във Фейсбук. По данни на полицията 35 000 души са участвали в митинга на площад \"Сан Джовани\". Протестното движение, нарекло се \"Сардините\", се появи преди месец в Болоня, когато протест, организиран от четирима никому непознати до този момент хора, изненадващо привлече 15 000 души, които разкритикуваха езика на омразата и на разделението на Матео Салвини, бивш италиански вицепремиер и настоящ лидер на крайно дясната Лига. Оттогава бяха организирани десетина протеста, участниците в които пееха прочутата песен от времето на антифашистката съпротивата \"Бела чао\". Общо около 300 000 души се включиха в митингите на \"Сардините\" в Милано, Флоренция, Неапол или Палермо. Сподели:", "date": "2019.12.14", "title": "\"Сардини“-те излязоха на протест срещу фашизма в Рим"}
{"url": "https://pik.bg/240-000-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%81%D0%B0-%D0%B1%D0%B5%D0%B7-%D1%82%D0%BE%D0%BA-%D1%81%D0%BB%D0%B5%D0%B4-%D0%BF%D1%80%D0%BE%D0%BB%D0%B8%D0%B2%D0%BD%D0%B8-%D0%B4%D1%8A%D0%B6%D0%B4%D0%BE%D0%B2%D0%B5-%D0%B8-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-news891465.html", "text": "Четиринадесет департамента в югозападна Франция, региона на Алпите и средиземноморския остров Корсика са обхванати от бури и проливни дъждове, които прекъснаха електричеството на над 240 000 души. Един човек е загинал, а петима други са ранени в резултат на бедствието, предава AFP Мъж на 70 година загина в департамента Пирине-Атлантик, когато превозното му средство се удари в дърво, паднало на пътя по време на бурите. Други петима са ранени, двама от които сериозно, когато дървета паднаха върху колите им. В Еспин в района на Лот и Гарон мъж на седемдесет години беше отнесен от бурната вода, когато излязъл да вземе пощата си, като издирването му продължава. За много райони на Южна Франция и Корсика е обявен оранжев и червен код за опасност от силни ветрове и проливни дъждове. Сподели:", "date": "2019.12.14", "title": "240 000 във Франция са без ток след проливни дъждове и силен вятър"}
{"url": "https://pik.bg/%D1%80%D1%83%D1%81%D0%B8%D1%8F-%D0%B2%D0%B5%D1%89%D0%B0%D0%B5-%D0%BC%D1%80%D0%B0%D1%87%D0%B5%D0%BD-%D1%81%D1%86%D0%B5%D0%BD%D0%B0%D1%80%D0%B8%D0%B9-%D0%B7%D0%B0-%D0%B5%D0%B2%D1%80%D0%BE%D0%BF%D0%B0-news891449.html", "text": "Руският сенатор Алексей Пушков оцени в профила си в \"Туитър\" възможните последици от изпитанието на балистична ракета, проведено от САЩ в четвъртък, която ракета би била забранена от Договора за ликвидирането на ракетите със среден и малък обсег, ако той беше все още в сила. Според него проведеното изпитание можело да се превърна в черна дата за Европа, ако това бъде последвано от разполагането на американски ракети на Стария континент. \"Това (разполагането на ракети, бел. ред.) ще върне Европа към ядрената конфронтация по времето на Студената война. Мрачен сценарий\", подчерта Пушков. Руското външно министерство реагира на изпитанието на ракета от страна на САЩ, като подчерта, че този факт тревожел ведомството. По думите на директора на отдела по въпросите за неразпространение и контрол над въоръженията към руското външно министерство Владимир Ермаков САЩ са провели изпитания няколко месеца след оттеглянето си от Договора за ликвидиране на ракетите със среден и малък обсег, сключен между САЩ и тогавашния СССР през 1987 г. Това според Ермаков показвало, че разработването на ракетите се е провеждало отдавна. На 2 август 2019 г. договорът за ракетите окончателно беше прекратен. В началото на тази година Вашингтон обяви едностранно оттегляне от споразумението, като обвини Русия, че го нарушава отдавна. Сподели:", "date": "2019.12.14", "title": "Русия вещае \"мрачен сценарий\" за Европа"}
{"url": "https://pik.bg/%D1%87%D1%83%D0%BC%D0%B0%D1%82%D0%B0-%D1%82%D1%80%D1%8A%D1%88%D0%BD%D0%B0-27-000-%D0%BF%D1%80%D0%B0%D1%81%D0%B5%D1%82%D0%B0-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news891454.html", "text": "Над 27 000 прасета са починали от класическа чума по свинете в Индонезия, като още хиляди са изложени на риск, съобщи представител на санитарните власти, цитиран от Франс прес. Хиляди прасета умряха през последните три месеца в провинция Северна Суматра, като темпото на смъртност се засилва, посочиха властите. Всеки ден между 1000 и 2000 прасета умират. Това е доста голям брой, каза вчера шефът на местната ветеринарна служба в столицата на провинцията Медан. Той допълни, че засегнатите прасета са малка част от общо 1,2 милиона свине, отглеждани в Северна Суматра, която е предимно християнска провинция в мюсюлманската като цяло Индонезия и свинското е важна част от местното изхранване. Лабораторни тестове са установили, че прасетата са измрели от класическа чума по свинете, като официални представители посочиха, че проверяват и за африканска чума по свинете. И двете болести не са опасни за човека. През 2017 година епидемия от класическа свинска чума засегна провинция Източен Нуса-Тенгара, като над 10 000 прасета починаха. Това нанесе сериозни финансови щети на местните фермери. Сподели:", "date": "2019.12.14", "title": "Чумата тръшна 27 000 прасета в Индонезия"}
{"url": "https://pik.bg/%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D0%BD%D0%B0-%D1%82%D1%80%D1%8A%D0%BC%D0%BF-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news891297.html", "text": "При гласуването в комисията, което мина според партийната принадлежност на нейните членове, бе одобрен първият член на обвинението за импийчмънт. С него Тръмп се обвинява в злоупотреба с власт на високия си пост, за да окаже натиск върху Украйна да разследва евентуалния му съперник в президентските избори през 2020 г., демократа Джо Байдън. Комисията подкрепи и второто обвинение за импийчмънт - възпрепятстване на конгресното разследване на скандала. Очаква се другата седмица пълният състав на Камарата, където демократите имат мнозинство, да одобри двете обвинения, с което ще приключи процесът за импийчмънт и до няколко седмици Тръмп да бъде изпратен на съд в Сената. В горната камара на Конгреса обаче мнозинство имат републиканците и е малко вероятно Сенатът да намери президента за виновен, с което той да бъде отстранен от длъжност. Юридическата комисия на контролираната от демократите Камара на представителите на САЩ одобри обвиненията срещу президента републиканец Доналд Тръмп в злоупотреба с власт и възпрепятстване на разследването на Конгреса. Това прави практически сигурно, че той ще стане третият в историята американски президент, предложен за отстраняване от длъжност, предаде Ройтерс. Сподели:", "date": "2019.12.14", "title": "Гласуват импийчмънт на Тръмп следващата седмица"}
{"url": "https://pik.bg/%D0%BA%D0%B0%D0%BA%D0%B2%D0%BE-%D0%B8%D0%B7%D0%B4%D0%B0%D0%B2%D0%B0-%D0%BF%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B7%D0%B0-%D1%85%D0%B0%D1%80%D0%B0%D0%BA%D1%82%D0%B5%D1%80%D0%B0-%D0%B2%D0%B8-news891263.html", "text": "0 Всяка себеуважаваща се дама се грижи за косата си и стриктно поддържа определена прическа. Някои предпочитат дългите свободни гриви, други пък освежават вида си с къса дължина. А знаете ли, че начинът, по който сте избрали да изглежда косата ви, всъщност говори много за вас? Нека бъдем по-конкретни: Тъмна коса – вие сте грижовни Тъмнокосите дами са известни като умни, грижовни, но и загадъчни същества. Обикновено те крият сексуален потенциал в себе си. Червена коса – вие сте забавни и любвеобвилни В представите на мъжете всяка червенокоска е огнена и страстна. Истината е, че вие сте диви и сте магнит за мъжете. Руса коса – мечтата на всеки мъж Кой мъж не обича блондинките? Ако косата ви има златен блясък, то определено имате успех сред господата. Вие имате лек характер, сговорчиви сте и почти винаги сте широко усмихнати. Сива коса – вие сте самоуверени Ако не прикривате сивите си коси и предпочитате да бъдете прошарени, значи вие се приемате и харесвате такива, каквито сте. Определено имате самочувствие и не се страхувате от хода на времето. Ярки цветове – вие сте смели Розово, лилаво, синьо...това са цветове, които говорят за смелост и ярка индивидуалност. Вие не се страхувате да бъдете център на внимание и обичате приключенията. Къса прическа – истински професионалисти Вие никога не закъснявате за работа, не отлагате ангажименти и сте напълно целеустремени. Освен това показвате, че нямате какво да криете и обичате да показвате лицето си. Дълга грива – обичате безгрижието Жените, които поддържат косата си дълга, обичат да се носят по течението и да бъдат вечно млади и щури. Много от тях дори си падат по бохемския начин на живот. Прическа с път по средата – вие сте организирани Ако пътят ви е идеално разделен и се пада точно в центъра, значи сте перфектно организирани. Обичате баланса, а хаосът ви изкарва извън равновесие. Вие сте отговорни и на вас определено може да се разчита. Ако пътят е на една страна – умеете да изразявате съчувствие Вие определено знаете как да се поставите на мястото на другите и безкрайно много се грижите за любимите си хора. Съчувствието не ви е чуждо и винаги сте готови да помогнете. Идеално изправена коса – вие сте перфекционисти Ако косата ви винаги е идеално загладена, то вие сте непоправими перфекционисти и винаги държите всичко под контрол. Точно както правите с косата си, неуморно всеки ден. Вълнисти къдрици – вие сте креативни Косата ви е леко начупена и никога не е перфектно оформена? Вие сте артистични личности с нетрадиционни идеи и другите ценят високо тази ви черта. Ново 20! Живият Кен заприлича на Барби Тайната на перфектните вежди на Меган Маркъл Вижте Мишел Пфайфър без грим на 61! Буйна къдрава коса – не обичате да бъдете сериозни Къдравелките, също като червенокоските, събуждат асоциации за непринуденост. Разрошената коса говори за лек характер и човек, който не обича рамките. Тези дами винаги гледат на света с усмивка. Сподели:", "date": "2019.12.14", "title": "Какво издава прическата за характера ви"}
{"url": "https://pik.bg/%D0%B5%D0%BA%D0%B8%D0%BF-%D0%BD%D0%B0-%D0%B4%D0%BE%D1%82%D0%B8-%D0%B2%D0%B7%D1%80%D0%B8%D0%B2%D0%B8-%D1%81%D0%B0%D0%BA-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D0%B9%D1%82%D0%BE-%D0%B1%D0%B5-%D0%BE%D1%82%D1%86%D0%B5%D0%BF%D0%B5%D0%BD-%D1%86%D0%B5%D0%BD%D1%82%D1%80%D0%B0%D0%BB%D0%B5%D0%BD-%D0%BF%D0%BB%D0%BE%D1%89%D0%B0%D0%B4-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news891433.html", "text": "Екип на ДОТИ е взривил сакът, намерен безстопанствен на площад „Независимост” във Варна пред Съдебната палата, съобщава БНР. В него са открити непотребни вещи, оставени вероятно от бездомен, уточниха от Областната дирекция на МВР. Охраната е снета, районът, който остана отцепен близо два часа, вече е свободен за преминаване. При блокирането на района  не работеше и Коледният базар. Сподели:", "date": "2019.12.14", "title": "Екип на ДОТИ взриви сак, заради който бе отцепен централен площад във Варна"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%BA%D0%B0%D1%83%D0%B7%D0%B0-%D1%82%D1%8A%D1%80%D1%81%D1%8F%D1%82-%D1%81%D0%B5-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BC%D0%B0%D0%BD%D0%B0%D1%81%D1%82%D0%B8%D1%80%D0%B0-%D0%B2-%D0%BF%D0%BE%D0%BC%D0%BE%D1%80%D0%B8%D0%B5-news891379.html", "text": "Дни преди големия християнски празник Рождество Христово в поморийския манастир „Свети Георги” кипи ремонт. Досега, църквата, строена през 19-и век, е била само козметично обновявана. Сега се налагат сериозни промени, тъй като специалистите са открили опасни увреждания на сградата. Монасите в единствения по Черноморието действащ манастир призовават за дарения, за да може църквата в манастира да бъде готова до пролетта, разказва Нова телевизия. Ремонтните дейности започнали на 1 октомври, по Европейска програма. Трябвало да се смени покрива на храма, дограмата и настилката. „Започвайки работа по покрива се оказа,че църквата е конструктивно компрометирана и тя беше в предаварийна ситуация”, посочи техническият ръководител на проекта Георги Георгиев. Бил е извикан екип от проектанти и архитекти, които да проучат състоянието на Параклиса, около който е изградена манастирската църква през 1856 година. Специалистите откриват, че външният вид, който досега давал зрителна измама за стабилност на храма, е опасен. До Коледа строителите ще се опитат да изградят покрива на църквата, за да може след празниците да започне сериозният ремонт по стабилизиране на сградата. До края на ремонта църковните служби в манастира няма да прекъсват. Съхранени са и ценните икони от 18 и 19 век. „В момента служим в параклиса-музей, където се съхраняват най-ценните икони на манастира. Те ще бъдат върнати по места, при възстановяването на храма - каза игуменът на манастира епископ Йеротей. - Дотогава обаче има много работа, а ще са нужни и много средства „Откликнаха много вярващи хора и миряни. Сливенската митрополия също отпусна 70 000 лева. От манастирския бюджет сме предвидили също 50 000 лв.”. Общината в Поморие вече е осигурила 20 000 лева за ремонтните дейности. Стойността на разходите сериозно нараснала заради изненадващото състояние на параклиса. Същата сума ще бъде заложена и в бюджета за 2020 г. „Искам да апелирам към всички наши съграждани,към всички наши сънародници, включително от чужбина. Който може да помогне, защото става въпрос за храм. Само ще напомня трагедията с „Нотр Дам” какъв отзвук имаше, включително и тук от Поморие. Ще разчитаме на всички да ни помогнат да възстановим този храм”, каза кметът на община Поморие Иван Алексиев. Игуменът на манастира се надява призивът за дарения преди Рождество да има отзвук и монаси, и миряни да влязат в обновената църква до Гергьовден, когато е храмовият празник и този на град Поморие. Сподели:", "date": "2019.12.14", "title": "Добра кауза: Търсят се средства за ремонт на манастира в Поморие"}
{"url": "https://pik.bg/%D0%B5%D0%B7%D0%B8%D0%BA%D0%BE%D0%B2-%D0%B5%D0%BA%D1%88%D1%8A%D0%BD-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D1%80%D0%BE%D1%84-%D1%81%D1%82%D0%BE%D1%8F%D0%BD-%D0%B4%D0%B5%D0%BD%D1%87%D0%B5%D0%B2-%D1%81%D1%82%D0%B0%D0%BD%D0%B0-%D1%81%D0%B8%D0%BC%D1%83%D0%BB%D1%82%D0%B0%D0%BD%D1%82%D0%B5%D0%BD-%D0%BF%D1%80%D0%B5%D0%B2%D0%BE%D0%B4%D0%B0%D1%87-%D0%BD%D0%B0-%D0%B3%D0%BE%D1%81%D1%82-%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%B0--news891328.html", "text": "Невиждан езиков екшън се разигра в парламента по време на дебатите на високо равнище на тема „Западните Балкани – ясна пътна карта за бъдещето“, организиран в петък от Европейския икономически и социален съвет (ЕИСС) с участието на българския еврокомисар Мария Габриел, зам.-председателя на Народното събрание Кристиян Вигенин, шефа на външната комисия в Народното събрание Джема Грозданова и нейния заместник Драгомир Стойнев, както и много чуждестранни гости, сред които и представители на Северна Македония. По време на втория панел на форума, на който предварително обявените официални езици бяха български, английски и френски, шефът на северномакедонските синдикати Даро Димовски започна да говори на т.нар. македонски език. Това тутакси предизвика суматоха, защото нямаше превод. Най-вероятно преводачите не превеждаха, страхувайки се, че ще бъдат административно наказани, ако превеждат от непризнат език, какъвто е македонският. Гостите на форума обаче започнаха да се споглеждат и да изразяват гласно недоволството си от липсата на превод. Някои от тях дори започнаха да стават, за да си тръгнат. Получи се скандална, конфузна ситуация. Дебатът беше пред провал. Организаторите се чудеха и маеха какво да правят. В този момент инициативата за спасяването на конфузната ситуация дойде от проф. Стоян Денчев. Той се обърна към специално поканения на дебатите северномакедонски представител Димовски с репликата: „Как се казваш и каква ти е длъжността, друже?“. След което дообави: \"Говори бавно на езика на братята Кирил и Методий\". Димовски последва съвета му и след като Денчев му даде знак, той започна да говори, а професорът направи симултантен превод на неговата реч на английски за участниците в дебата. В края на дискусията всички присъстващи аплодираха проф. Денчев, а Дарко Димовски отиде при него и братски го прегърна. Форумът и репутацията на северномакедонския гост бяха спасени, а участниците – развеселени, но и респектирани от уменията на българския учен, както да участва в дискусията с експертно мнение, така и в движение да сменя амплоато си от икономист на преводач. Сподели:", "date": "2019.12.14", "title": "ЕЗИКОВ ЕКШЪН В ПАРЛАМЕНТА! Проф. Стоян Денчев стана симултантен преводач на гост от Северна Македония - преведе речта му на английски за чужденците"}
{"url": "https://pik.bg/%D0%BA%D0%B0%D0%B7%D1%83%D1%81%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80-%D1%86%D0%B8%D0%BF%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B8%D0%B4%D0%B5%D0%B8%D1%82%D0%B5-%D0%BD%D0%B0-%D1%80%D0%B0%D0%B4%D0%B5%D0%B2-%D0%B8-%D0%BD%D0%B0%D0%B4%D0%B7%D0%BE%D1%80%D0%BD%D0%B8%D0%BA%D0%B0-%D0%BD%D0%B0-%D0%B3%D0%B5%D1%88%D0%B5%D0%B2-news891546.html", "text": "Във втората половина на мандата на президента, идват дебати, но не става ясно с каква идея. Не разбрахме и темите, по които ще се дискутира. Това каза по Канал 3, зам.-председателят на ПГ на ГЕРБ Красимир Ципов. За да няма недвусмислени тълкувания, трябва да се чуят конкретни предложения. Не мисля, че след 28 години и определено място на прокуратурата, сега трябва да се сменя моделът. Не намирам почва или опора за коренна промяна, каза още той. Чувахме за контрол и надзор над главния прокурор. Ние получихме препоръка за човек, който да може да разследва главния прокурор, ако той извърши престъпление. Предложението на правителството е съвсем ясно. Този прокурор (\"надзорник\" - бел. ред.) ще може да образува производства при наличие на престъпление. Гаранция, че той няма да бъде заливан със сигнали няма. Поне трима членове на ВСС трябва да предложат такъв човек, заяви Красимир Ципов. Сподели:", "date": "2019.12.14", "title": "КАЗУСИ: Красимир Ципов проговори за идеите на Радев и \"надзорника\" на Гешев"}
{"url": "https://pik.bg/17-%D1%81%D0%B0-%D0%B2%D0%B5%D1%87%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B2%D1%83%D0%BB%D0%BA%D0%B0%D0%BD%D0%B0-%D0%B2-%D0%BD%D0%BE%D0%B2%D0%B0-%D0%B7%D0%B5%D0%BB%D0%B0%D0%BD%D0%B4%D0%B8%D1%8F-%D0%B5%D0%B4%D0%B8%D0%BD-%D1%87%D0%BE%D0%B2%D0%B5%D0%BA-%D0%B5-%D0%B8%D0%B4%D0%B5%D0%BD%D1%82%D0%B8%D1%84%D0%B8%D1%86%D0%B8%D1%80%D0%B0%D0%BD-news891439.html", "text": "Водолази продължават днес издирването на телата на жертвите на вулканичното изригване на новозеландския остров Уайт, предаде „Франс Прес”, цитирана от „Дарик”. По последни данни бедствието отне живота на най-малко 17 души. Под заплахата от ново изригване водолазите претърсват водите около острова. От общо 47-те души, намирали се на острова в момента на изригването, освен 17-те загинали, 28 са все още в болници в Нова Зеландия и Австралия, от които 21 са в критично състояние. Двама души се водят изчезнали. Повечето от хората, намирали се на острова, са били туристи от Австралия, САЩ, Великобритания, Китай, Германия, Малайзия и от самата Нова Зеландия. Тленните останки на шест от жертвите бяха прибрани от острова при рискована операция с участието на новозеландски командоси. Първата жертва бе официално идентифицирана днес и това 21-годишната австралийка Кристал Броуит. Тя е била в Нова Зеландия със семейството си, за да празнува рождения си ден. Според учените, наблюдаващи острова, има между 35 и 50% шансове за ново изригване. Идния понеделник новозеландците ще почетат с минута мълчание паметта на жертвите на вулканичното изригване. Сподели:", "date": "2019.12.14", "title": "17 са вече жертвите на вулкана в Нова Зеландия, един човек е идентифициран"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4%D0%B5%D0%BD-%D0%B1%D1%80%D0%BE%D0%B9-%D0%B6%D0%B5%D0%BD%D0%B8-%D0%B2-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%81%D0%BB%D0%B5%D0%B4-%D0%B8%D0%B7%D0%B1%D0%BE%D1%80%D0%B8%D1%82%D0%B5-news891390.html", "text": "Рекорден брой жени са избрани за депутатки в британския парламент на изборите в четвъртък, но активистите от кампаниите за повече права за жените въпреки че приветстват този резултат, казват, че е нужен по-голям напредък към равното парламентарно представяне, предаде „Ройтерс”, цитирана от \"Дарик\" Сега жените заемат 220 места в 650-местната Камара на общините на британския парламент. След предишните избори те бяха 208. \"Повече депутатки отпреди е достойно за приветстване, но напредъкът е от 32% на едва 34%  - казва Сам Сметърс, изпълнителната директорка на групата за защита на правата на жените \"Дружество Фосет\". - Вместо да се поздравяваме заради този съвсем бавен напредък, нека да поискаме ангажимент от всички политически партии за действие, за да се постигне нужната бърза промяна. Време е за равна власт\". Нараства все повече вниманието към политическите партии относно многообразието на техните кандидати, но защитници на правата на жените казват, че токсичната политика и високите нива на злоупотреби на джендър основа отблъскват жените от кандидатиране за депутатски места. Две трети от депутатките заявиха по време на допитване на парламентарната комисия за жените и равнопоставеността през ноември, че липсата на напредък в борбата с насилието и онлайн издевателствата срещу жените в политиката влияят на тяхната готовност да се кандидатират за преизбиране. Редица депутатки избраха да не се кандидатират отново на изборите на 12 декември, като някои от тях посочиха като фактор за това свое решение злоупотребите, на които са станали обект заради депутатската им роля. Повишаването на броя на депутатките в новия парламент идва до голяма степен от увеличената подкрепа за кандидатки от Консервативната партия, извоювала абсолютно мнозинство на изборите на 12 декември. Въпреки това само една четвърт от спечелените от нея места са заети сега от жени. Същевременно обаче Лейбъристката партия се озова с мнозинство от жени в депутатските си редици - 104 депутатки срещу 98 депутати. Според защитници на правата на жените при тези темпове ще са нужни десетилетия за постигане на равно представяне на двата пола в парламента, тоест на 50 на 50. Сподели:", "date": "2019.12.14", "title": "Рекорден брой жени в британския парламент след изборите"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BC%D0%B0%D1%80%D0%B8%D0%BD%D0%BE%D0%B2-%D0%B8-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%BD%D0%BE%D0%B2%D0%B8%D1%8F-%D0%BA%D0%BE%D0%BE%D1%80%D0%B4%D0%B8%D0%BD%D0%B0%D1%86%D0%B8%D0%BE-news891417.html", "text": "\"Не става само с глоби и репресивни мерки, призовавам на всички – самосъзнанието да е по-високо. Опасността не е само на пешеходната пътека – тя е преди пешеходната пътека и след нея”, поясни Маринов. \"Във вчерашния ден и в четвъртък констатирахме усложняване на пътно-транспортната обстановка. Броят на пътните произшествия ни кара да вземем повече мерки\", поясни Младен Маринов. Създава се център, който да регулира цялата информация на системите, свързани със случващото се по пътищата. \"Идеята е по най-бързия начин всички институции да могат да реагират. Снощният пример е пресен - след концентрацията на ПТП с деца веднага се взеха мерки. Аз обиколих столицата. Разпоредил съм от тази вечер операция в цялата страна. Ще бъдат мобилизирани от почиващите екипи там, където има концентрации на ПТП, в тъмните части на денонощието. Целият ръководен състав, включително на ниво директор и заместници, ще правят анализи. Защото тази ситуация на пътищата трябва да спре\", каза главният секретар на МВР Ивайло Иванов. Традиционно по празниците винаги се взимали мерки, сега действията ще бъдат изпреварващи. В страната по празниците ще има засилено полицейско присъствие. Ще бъде предоставена телефонна линия, на която да се получава по всяко време информация къде има проблеми по пътищата. Девет повече са загиналите сега в сравнение със същия период на миналата година. \"Само преди няколко дни на \"Цариградско шосе\" имаше голям инцидент на бензиностанция. Благодарение на този център, успяхме да се мобилизираме максимално бързо и избегнахме второ Хитрино\", каза министър Маринов. Министър Маринов подчерта, че е важно постоянно да се обучават децата за пътната безопасност, но всичко трябва да е в синхрон. „Изказаха се много неща, за купуване на скъпа техника, ако имаме цивилни коли, както в Сърбия, може да ви изпревари и да ви глоби, защото се държи агресивно“, заяви Маринов и допълни, че правилата се отнасят както за пешедците. Главният секретар допълни, че тежкия инцидент от вчера със загинал в Монтана, човекът е бил на тротоара, а Иванов е разпоредил да се направи проверка на школата, която му е издала книжката едва преди година. Центърът ще предостави телефонна линия, от която всеки ще може да получи информация за пътната обстановка в страната в реално време. Министър Младен Маринов, главният секретар на МВР Ивайло Иванов, представители от КАТ и пожарна безопаност, представиха новия координационен център за пътна безопасност, който работи от два месеца, а резултатите са повече от добри . Сподели:", "date": "2019.12.14", "title": "ИЗВЪНРЕДНО В ПИК TV: Министър Маринов и главният секретар на МВР показаха новия координационен център за пътна безопасност: Благодарение на него се спасихме от второ Хитрино (ОБНОВЕНА)"}
{"url": "https://pik.bg/%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%B7%D0%B0%D0%B2%D1%8A%D1%80%D1%88%D0%B8%D1%85%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D1%81-%D1%80%D0%B0%D0%B7%D0%B3%D1%80%D0%BE%D0%BC%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-news891522.html", "text": "ЦСКА завърши 2019 година с победа, след като разгроми на стадион \"Българска армия\" с 4:0 Дунав. Срещата между двата отбора бе от 20-ия кръг на efbet Лига, след нея \"червените\" са на четвъртата позиция с актив от 39 точки. Русенци от своя страна са 11-и в таблицата със 17 пункта. Тиаго Родригес откри за домакините в 31-ата минута, а в 59-ата минута Соу удвои. В 68-ата минута и Кери се разписа, а за крайния резултат точен бе Пинто в 73-ата минута. Срещата започна с близо 18 минути закъснение заради проблем с осветлението, а домакините имаха прекрасен шанс за гол в 4-ата минута, след като Соу се освободи от противников бранител и отправи опасен удар, който обаче бе спасен от Макенджиев. В 12-ата минута домакините стигнаха до нов голов шанс чрез Кери, който стреля от границата на наказателното поле. Стражът на \"драконите\" от Русе обаче отново бе на мястото си и в крайна сметка свърши прекрасна работа. Минута след това удар на Пинто мина покрай вратата на русенци. В 26-ата минута гостите някак си бяха на косъм от гол, след като Христов премина през Турицов и бе на път да реализира, но Бусато се намеси прекрасно при неговия удар. В 31-ата минута Тиаго откри след рикошет. Той стреля от около 20 метра, а изстрелът му се отклони в крака на Ковачев и влетя в мрежата. В самия край на полувремето Соу остана сам срещу Макенджиев и се виждаше как ще вкара, но Николов някак си успя да изчисти кълбото в корнер. Пет минути след почивката Соу имаше нов шанс за гол, но останал сам срещу вратаря прати топката над вратата. Все пак обаче нападателят на ЦСКА успя да се отпуши и в 59-ата минута удвои, след като бе намерен от Пинто в наказателното поле и от близка дистанция не сгреши, акцентира \"Гол\". В 68-ата минута и Кери се разписа. Соу го изведе отдясно в наказателното поле и ирландецът пое топката, след това нанесе хубав удар, който мина под плонжа на Макенджиев. В 73-ата минута ЦСКА вкара четвърти гол чрез Пинто. Той преодоля четирима футболисти на Дунав и с прекрасен удар от 15 метра матира Макенджиев. До самия край нямаше повече голове. 1:0 Тиаго 31 2:0 Соу 59 3:0 Кери 68 4:0 Пинто 73 Бусато, Турицов, Занев, Гълъбов, Мазику, Кери, Отабор (66 - Митков), Соу (71 - Юрич), Малинов, Тиаго (81 - Уот), Пинто Макенджиев, Ковачев, Николов, Върбанов, Милчев, Кавалканте, Русанов (66 - Димитров), Костадинов, Щерев, Димов, Христов Сподели:", "date": "2019.12.14", "title": "\"Армейците\" завършиха годината с разгромна победа"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%BD%D1%83%D1%87%D0%BA%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D1%86%D0%B0%D0%BB%D0%B5%D0%B2-%D1%81%D0%B5-%D0%BE%D0%BC%D1%8A%D0%B6%D0%B8-%D1%81%D0%BD%D0%B8%D0%BC%D0%BA%D0%B0-news884014.html", "text": "Най-младата наследничка на великия Георги Парцалев – 22-годишната Цветелина, е минала под венчилото, видя „Ретро“. Пътят до олтара девойката извървя в същата година, в която се навършиха 30 лета без именития актьор. Всъщност Цвети се пада правнучка на комика и с гордост носи името му и след сватбата. Цветелина е прибавила фамилията на съпруга си Анатоли Георгиев с тиренце към своята. Двамата се оженили през този август на стилно тържество с най-близките си хора, което организирали рекордно бързо. Причината – правнучката на Парцалев вече била в напреднала бременност и нямало за кога сватбата да се отлага. Въпреки голямото коремче все пак спазила традицията и облякла ефирна бяла рокля за повода. Макар да не е тръгнала по пътя на именития си родственик, все пак се гордеела с фамилията си и знаела от дете всичките роли на гениалния комик наизуст. В началното училище в родния на семейството град Левски момичето искало да смени името си, защото връстниците ѝ я взели на подбив със закачки. Толкова я разстройвали, че не искала да влиза в клас. „Един ден, когато пораснеш, ще си горда, че си Парцалева“, успокоявали я родителите ѝ и били прави. После, в гимназията, я посрещнали с възторг и всички я разпитвали каква точно се пада на актьора. Макар да е родена 7 години след смъртта на бележития артист, от възрастните в семейството научила всичко за него. На 15-годишна възраст отишла да учи в Плевен – също като Георги Парцалев, който завършва известната Първа мъжка гимназия и още тогава проявява артистичните си наклонности. Сцената никога не е привличала младата му потомка, която се увличала по-скоро по точните науки. Сега обаче кариерата оставала на заден план за сметка на семейството и майчинството. Всеизвестно е, че големият Парцалев никога не е имал свои деца, но до последния си дъх съжалявал, че не е осиновил сираче, за което да се грижи. Сподели:", "date": "2019.12.14", "title": "САМО В ПИК И \"РЕТРО\": Внучката на Парцалев се омъжи (СНИМКА)"}
{"url": "https://pik.bg/%D0%BF%D1%80%D0%BE%D0%BB%D0%B8%D0%B2%D0%BD%D0%B8-%D0%B4%D1%8A%D0%B6%D0%B4%D0%BE%D0%B2%D0%B5-%D0%BD%D0%B0%D0%B2%D0%BE%D0%B4%D0%BD%D0%B8%D1%85%D0%B0-%D0%BF%D1%8A%D1%82%D0%B8%D1%89%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%B2%D0%B5%D1%82%D1%80%D0%BE%D0%B2%D0%B5-%D1%81%D0%BF%D1%80%D1%8F%D1%85%D0%B0-%D1%84%D0%B5%D1%80%D0%B8%D0%B1%D0%BE%D1%82%D0%B8-news891444.html", "text": "Проливни валежи наводниха пътища в Гърция. Морски бури затрудниха фериботните връзки към островите, съобщава БНР. До 9та степен по скалата на Бофорт достигна силата на вятъра в Егейско море. Властите прекъснаха фериботните връзки от пристанищата Пирея и Рафина към Цикладските острови - Наксос, Парос и Санторини. Островите Закинтос и Кефалоня също останаха без морски транспорт. Предупреждават пътниците  на фериботите днес да се свържат с пристанищните власти, защото има вероятност да се прекъсне движението на фериботи и към други острови в Егейско море. Силните дъждове наводниха част от пътната мрежа на Халкидики и в област Иматия. Движението се извършва по безопасни отсечки, съобщават от Пътна полиция. Прогнозите на синоптиците включват силни валежи днес и утре, както по островите, така и в част от континентална Гърция. Шофьорите се предупреждават да са изключително внимателни и да не предприемат рискови маневри. Сподели:", "date": "2019.12.14", "title": "Проливни дъждове наводниха пътища в Гърция, ветрове спряха фериботи"}
{"url": "https://pik.bg/%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F%D1%82%D0%B0-%D0%BD%D0%B0-%D0%BE%D0%BE%D0%BD-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B8-%D1%81%D0%BB%D0%B5%D0%B4-%D0%B8%D0%B7%D1%82%D0%B8%D1%87%D0%B0%D0%BD%D0%B5-%D0%BD%D0%B0-%D0%BF%D0%BB%D0%B0%D0%BD%D0%B8%D1%80%D0%B0%D0%BD%D0%B8%D1%8F-%D1%81%D1%80%D0%BE%D0%BA-news891398.html", "text": "Преговорите за климата в рамките на конференцията на ООН в Мадрид продължават и днес, а трябваше да приключат вчера, съобщават световните агенции, пцитирани от БНР. Дори най-добрият резултат от преговорите няма да е достатъчен, за да изпълни искането на учените за предотвратяване на глобалното затопляне. Целта на преговарящите в Мадрид е да финализират книгата с правила според Парижкото климатично споразумение от 2015 г., което изисква държавите да ограничат глобалното затопляне до под 2 градуса по Целзий годишно. В проектоспоразумението от Мадрид, което трябва да бъде одобрено с консенсус, са заложени две опции. Първата просто повтаря езика на споразумението от 2015 година и е подкрепяна от държавите, които не са склонни да повишат целите си в краткосрочен план като Съединените щати, Индия, Китай и Саудитска Арабия. Но група от над 80 бедни и уязвими от климатичните промени държави, подкрепяни от Европейския съюз, настояват за по-обвързващи ангажименти. Пречка към постигане на споразумение е и друг аспект - как държавите ще бъдат компенсирани в замяна на мерките за ограничаване на глобалното затопляне. За да имат успех преговорите и да се постигнат целите от Парижкото споразумение, трябва да се договори намаляване на емисиите с 7,6% годишно от 2020 до 2030 година, а това изисква пълна трансформация на световната икономика. При сегашните темпове на парникови емисии температурата на Земята може да се повиши до края на века с 5 градуса по Целзий спрямо прединдустриалната епоха. Сподели:", "date": "2019.12.14", "title": "Конференцията на ООН за климата продължава и след изтичане на планирания срок"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D0%B0%D0%BA-%D1%84%D0%B0%D0%BB%D1%88%D0%B8%D1%84%D0%B8%D1%86%D0%B8%D1%80%D0%B0-%D0%BA%D0%B2%D0%BE%D1%80%D1%83%D0%BC-%D0%B7%D0%B0-%D0%BF%D1%80%D0%B0%D0%B2%D0%B8%D0%BB%D0%B0-%D0%BF%D0%BE-%D0%BA%D0%BE%D0%B8%D1%82%D0%BE-%D0%B4%D0%B0-%D1%81%D1%82%D0%B0%D0%BD%D0%B5-%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%BB-news891434.html", "text": "\"Театърът за дебили се състоя. Националният съвет на БСП беше затрупан с предложения за правилата, по които трябва да се избира лидер на партията на общопартийни избори, и затова поискахме да бъде създадена работна група, която да ги обработва, за да бъдат гласувани на следващия Национален съвет\", разкриха пред ПИК участници в днешното заседание на висшия ръководен орган на БСП. Кликата на лидерката Корнелия Нинова обаче не приела предложението за създаването на работна група, след което 20 души са напуснали незабавно заседанието, а след тях и още десетина заедно с Георги Пирински и Ани Пиринска. Тъй като в началото на днешния пленум е имало само 101 души от общо 187 членове, кворумът, с който се приемат решенията, е под огромен въпрос, възмущават се социалистите. Преди това специална комисия, начело с Ана Янева, дълго изработваше правилата за общопартиен избор на лидер, но тъй като хората на Нинова бламираха работата й, те не бяха приети. Такива гласува самата клика на Нинова от Изпълнителното бюро на БСП, но днес и те не са били приети от Националния съвет на партията. Темата за червените депутати, които подкрепиха Сотир Цацаров за шеф на КПКОНПИ и разцепиха парламентарната група, бламирайки решението на лидерката да не гласуват за досегашния главен прокурор, пък изобщо не била повдигната. Според участници в заседанието причината е, че се е разкрил фактът, че Нинова е играла двойна игра, поемайки ангажимент към подсъдимия олигарх Иво Прокопиев да бъде против Цацаров, но от друга страна довереникът й Драгомир Стойнев е обработвал червените депутати да гласуват \"за\". На днешното заседание на Националния съвет на БСП се появиха твърде малко членове, знакови лица от опозицията на Нинова почти напълно отсъстваха и изобщо не е известно дали форумът е събрал кворум, за да открие заседанието и да взема решения. Един от знаково отсъстващите социалисти беше Георги Божинов. \"Да, аз не отидох на това заседание, като казах на моите млади приятели, че не искам повече да чувам от тях: \"Ти си прав. И ние мислим така\". Искам да чувам какво мислят те и да говорят това, което мислят. Казах им, че лидер се става в битка, а не като чакаш да те назначат за такъв, както и те са участвали в такива назначения. Казах им, че БСП винаги е имала нужда от водачи и лидер, а сега тази нужда е особено остра, тъй като на върха на партията са застанали ликвиидатори или предатели. Казах им, че няма да бъда повече похлупак на тяхното политическо избуяване. Затова не отидох на днешното заседание на Националния съвет на БСП\", заяви Божинов пред ПИК. Сподели:", "date": "2019.12.14", "title": "САМО В ПИК: Корнелия Нинова пак фалшифицира кворум за правила, по които да стане доживотен лидер на БСП. Червените бесни на врътките й за овладяването на партията"}
{"url": "https://pik.bg/%D0%BD%D0%B8%D0%BD%D0%BE%D0%B2%D0%B0-%D0%BD%D0%B0%D0%BB%D0%BE%D0%B6%D0%B8-%D0%B2%D1%81%D0%B5%D0%BA%D0%B8-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82-%D1%89%D0%B5-%D0%B3%D0%BB%D0%B0%D1%81%D1%83%D0%B2%D0%B0-%D0%B7%D0%B0-%D0%BB%D0%B8%D0%B4%D0%B5%D1%80-%D0%BD%D0%B0-%D0%B1%D1%81%D0%BF-news891443.html", "text": "всеки социалист ще има право да гласува пряко. Членовете на пленума одобриха и състав на Централна комисия по провеждане на избора. Председател на комисията ще бъде Емил Войнов. Сред основните изисквания е претендентите за кормилото в партията да имат 8 години стаж като партийни членове и поне 4 години от тях да са били в ръководни органи на партията. На днешното си заседание Националният съвет на БСП прие правила за пряк избор на председател, който да се проведе на 26 април 2020, а евентуален балотаж - 3 май 2020, съобщиха от пресцентъра. Ръководството на БСП се преборило все пак Сподели:", "date": "2019.12.14", "title": "Нинова наложи: Всеки социалист ще гласува за лидер на БСП"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D1%87%D0%B5%D1%82%D0%B8%D1%80%D0%B8%D1%82%D0%B5-%D0%BD%D0%B0%D0%B9-%D0%BC%D1%8A%D1%80%D0%B7%D0%B5%D0%BB%D0%B8%D0%B2%D0%B8-%D0%B7%D0%BE%D0%B4%D0%B8%D0%B8-news891305.html", "text": "Казват, че мързелът е вроден талант, който изисква специални умения. Много хора обичат безделието и отдаването на почивка, вместо на вършенето на определена работа. Оказва се, че зодията влияе пряко върху това до колко един човек е работлив и до колко предпочита да мързелува, пише actualno.com. Ако трябва да разчитате на някой за дадена задача, да се свърши работа както трябва и да не се притеснявате, че нещо няма да се обърка, със сигурност не се доверявайте на следните 4 зодии да ви вършат работа, тъй като са най-мързеливите зодии. Раците са изпълнителни и отговорни, но само когато те искат. В тази връзка не им се доверявайте, защото просто сега не е момента и музата им не е дошла. Иначе са работливи и вършат всичко, с което се захванат, с желание, но когато то липсва става страшно. Тогава няма сила на света, която може да ги накара да приключат зададената им задача. Много трудно бихте се разбрали с представители на зодия Близнаци. Постоянно сменят лицата си и ще се окаже,че сте говорили на единия близнак, а срещу вас в момента стои другия и ще твърди, че не сте говорили нищо. Когато ги мързи са готови да измислят всякакви оправдания само и само за да не свършат работата. В този случай, по-добре се откажете и намерете някой, на когото наистина можете да разчитате. Везните са изключително колебливи, често те самите незнаят на къде да поемат. До тях трябва да застане човек, който да ги напътства и да им показва пътя. Те са амбициозни, обичат живота и удоволствията и често им се случва да загърбят нещо в името на дадено преживяване. Мързелът им може да бъде безграничен, ако нещото, което се изисква от тях не им е интересно. Има моменти в които Лъвовете попадат в живота на “лентяйството“. Случи ли се това, много трудно би ги накарал да се върнат към започнатата работа. Принципно спазва ангажиментите си, но имайте едно наум, все пак е царска зодия не би пренебрегнал своето и никога не би поставил друго занимание пред своите приоритети. Затова много внимавайте с какво ще го накарате да се захване. Сподели:", "date": "2019.12.14", "title": "Ето кои са четирите най-мързеливи зодии"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B9%D0%BE%D1%80%D0%B4%D0%B0%D0%BD-%D0%BB%D0%B5%D1%87%D0%BA%D0%BE%D0%B2-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-%D0%BA%D0%B0%D1%82%D0%BE-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%B2-%D1%81%D0%BB%D0%B8%D0%B2%D0%B5%D0%BD-news891453.html", "text": "Йордан Лечков е подал оставка като общински съветник в Сливен. Самият той потвърди за подадената оставка, но не посочи какви са мотивите му. \"Защо трябва да имам мотиви? Мисля, че съм дал достатъчно на града, имам други приоритети\", заяви Йордан Лечков, цитиран от Би Ти Ви. На въпрос дали приоритетите  му са свързани с БФС, той отговори, че бъдещето ще покаже и отрече да има връзка с журналистическото разследване, в което беше показано как съюзът е харчил пари от държавата за детско-юношеския футбол. От 14 години съм първи вицепредседател на БФС и ще бъда такъв до конгреса, отбеляза Йордан Лечков. На 28 ноември Йордан Лечков беше освободен като първи вицепрезидент на Българския футболен съюз, а неговото място се заема от Емил Костадинов. Йордан Лечков беше кмет на Сливен от 2005 г. до 2011 г. Има и два мандата като общински съветник. На последните местни избори беше кандидат за кмет на Сливен. Сподели:", "date": "2019.12.14", "title": "ИЗНЕНАДА: Йордан Лечков хвърли оставка като общински съветник в Сливен"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BD%D0%BE%D0%B2%D0%B8%D1%8F%D1%82-%D0%B3%D1%80%D0%B0%D1%84%D0%B8%D0%BA-%D0%B7%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BD%D0%B0-%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D0%B2%D0%BB%D0%B8%D0%B7%D0%B0-%D0%B2-%D1%81%D0%B8%D0%BB%D0%B0-%D0%B2-%D0%BD%D0%B5%D0%B4%D0%B5%D0%BB%D1%8F-news891288.html", "text": "От неделя влиза в сила новият график за движение на влаковете, съобщават от БДЖ. Целта е подобряване на обслужването и оптимизиране връзките в основни гари. По някои направления е увеличен броят на пътническите композиции, съобщават от пресслужбата на превозвача. Подробна информация за новия График за движение може да се види на интернет страница БДЖ. Сподели:", "date": "2019.12.14", "title": "ВАЖНО! Новият график за движение на влаковете влиза в сила в неделя"}
{"url": "https://pik.bg/%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F---%D1%89%D0%B5-%D0%B1%D1%8A%D0%B4%D0%B0%D1%82-%D0%BB%D0%B8-%D0%B8%D0%B7%D0%BF%D1%80%D0%B0%D0%B2%D0%B5%D0%BD%D0%B8-%D0%BD%D0%B0-%D0%B4%D1%80%D1%83%D0%B3%D0%B0%D1%80%D1%81%D0%BA%D0%B8-%D1%81%D1%8A%D0%B4-%D0%B3%D0%BB%D0%B0-news891357.html", "text": "Членът на Изпълнитерното бюро на БСП и депутат от левицата Александър Симов коментира минути преди Пленума на партията темите, които ще бъдат обсъждани на форума. Той призна, че една от ключовите дискусии ще бъде защо част от депутатите на БСП подкрепиха избори на Сотир Цацаров за шеф на КПКОНПИ, въпреки, че имаше решение на парламентарната група на БСП кандидатурата му да не бъде подкрепена и има ли някаква задкулисна организация в „червените” редици по този въпрос. „Няма как да не коментираме на Пленума темата за избора на Сотир Цацаров за шеф на КПКОНПИ – призна Симов. - Темата ще бъде обсъдена за да разберем каква е мотивацията на тези хора, които го подкрепиха, да гласуват за него. Решението на парламентарната група бе Цацаров да не бъде подкрепян, като то бе взето с три гласа разлика, но стана нещо различно. Темата Цацаров и гласуването вреди на самата партия. Цацаров не е проблем на БСП, но в последните три дни се налага именно БСП да се обяснява за Цацаров, все едно ние сме го избирали. Чух различни обяснения на случилото се. Икам да се надявам, че задкулисна организация по въпроса няма. Ако има такава, това ще говори ужасно лошо за политическата атмосфера в партията ни. Лош знак за мен е ,че само 30 души гласуваха срещу Цацаров. Надявам се да няма задкулисни организации. Няма план, организация и политическо намерение за нагласа на избора на Цацаров. Всеки който е гласувал „против” осъзнава, че това е важен вот, който опира не до личността на Цацаров, а до процесите, които се създават. БСП с този вот реално не само не си помага, но и поставя под въпрос много от своите инициативи. Точно заради това и ме съмнява, че има някакъв предварителен план”. Александър Симов коментира и темата с партийните субсидии. „Твърдя, че по темата за субсидията няма никакви уговорки – заяви Симов. - . Реално БСП е единствената опозиция в този парламент и факта, че само депутати от БСП гласуваха срещу Цацаров го доказва”. Депутатът от БСП добави, че Пленумът ще обсъжда и предложение решенията на прокуратурата да подлежат на независим контрол. „Идеята за независим прокурор е един от най-сериозните вицове, които съм чувал напоследък – анализира Симов. - Не съм юрист, така че само мога да подозирам какъв смях е за юристите това. На Пленума, също така, ще приемем правилата по които се избира лидер. Прекият избор на лидер е закрепен за нашия устав и през април следващата година за първи път всички членове на БСП ще изберат пряко новият лидер. За мен това е една от хубавите новини, които ще протекат на днешния пленум”. Сподели:", "date": "2019.12.14", "title": "ЕКСПРЕСНО! Александър Симов с горещи разкрития - ще бъдат ли изправени на другарски съд гласувалите за Цацаров, има ли задкулисие в партията"}
{"url": "https://pik.bg/%D0%B8%D0%B7%D0%B1%D0%BE%D1%80%D1%8A%D1%82-%D0%BD%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B1%D1%81%D0%BF-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-120-%D0%B4%D0%BD%D0%B8-%D0%BF%D1%80%D0%B5%D0%B4%D0%B8-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-news891440.html", "text": "Изборът на председател на БСП ще се проведе 120 дни преди конгреса на партията. Такова решение прие Пленумът на партията на свое заседание, съобщи „Фокус”. По Устав мандатът на председателя на партията е 4 години и към 2020 г. изтича този на Корнелия Нинова. Тя бе избрана да оглави БСП на 8 май 2016 г. по време на първото заседание 49-ия конгрес на партията. След промените в Устава обаче конгресът няма да е органът, който избира председателя, а той ще се избира пряко от членовете на БСП. Това ще се случи за първи път в историята на партията. Именно за това са необходими и правила за вътрешнопартийния избор. Изборът на председател на БСП е част от цикъла отчети и избори, който от партията започнаха на 1 декември 2019 г. Съгласно правилата Националният съвет на БСП с решение ще насрочва провеждането на прекия вътрешнопартиен избор за председател на БСП в срок не по-късно от 120 дни преди провеждането на Конгреса на БСП. За целта ще трябва да бъде избрана Централна комисия за провеждане на избора (ЦКПИ). Тази комисия ще се гласува от Националния съвет на партията. Изборите се произвеждат едновременно във всички СИК в един ден за цялата страна. Изборният ден започва в 07:00 часа сутринта и приключва в 19:00 часа Правилата за вътрешнопартиен избор предвиждат и да се проведе предизборна кампания на кандидатите. Сподели:", "date": "2019.12.14", "title": "Изборът на председател на БСП ще се проведе 120 дни преди конгреса на партията"}
{"url": "https://pik.bg/%D1%81%D0%B8%D0%B4%D0%B5%D1%80%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B8%D1%81%D0%BA%D0%B0%D0%BC-%D0%BD%D1%81%D0%BE-%D0%B4%D0%B0-%D1%81%D0%B5-%D0%B7%D0%B0%D0%BA%D1%80%D0%B8%D0%B5-news891362.html", "text": "Искам службата УБО, сега НСО, да се закрие! През 2019 г. 40 млн. лв. от парите на българските данъкоплатци отидоха за шофьори и охрана на държавните випове. За какво се харчат тези милиони? Какво прави тази служба, освен да блъска неудобни репортери и да гази деца по улиците?, каза Волен Сидеров. поводът е инцидента, в който кола на службата блъсна дете. По-добре този излишен харч на 40 млн. лв. да беше спестен на българите. Хората не са длъжни да плащат за лукса на премиер, президент, шеф на парламента и прочее. Защо медиите не говорят за бюджета на държавната охрана? Говорителят на НСО казва, че колата, блъснала 14-годишното дете, е „оборотен дежурен автомобил” и не бил зачислен на „охраняемо лице” и можело да се вози всеки, който отговарял на закона. Но не казва имената на шофьора. Защо го крие? Чета в медиите, че от Президентството са побързали да си измият ръцете, че техен човек не е бил в колата. Няма значение имало ли е, или е нямало пътник. Важното е, че за пореден път охраната на държавните випове произведе инцидент, в който тежко пострада български гражданин - дете. Тази служба е ненужна, разхищава държавна пара, гази деца и мачка свободата на словото. Крайно време е да се закрие. Президентът Радев, под чиято опека е НСО, да го разпусне завинаги. Сподели:", "date": "2019.12.14", "title": "Сидеров изригна: Искам НСО да се закрие"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%B7%D0%BD%D0%B0-%D1%81%D0%B0%D1%89-%D0%B8-%D0%BA%D0%B8%D1%82%D0%B0%D0%B9-%D1%81%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D0%BB%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D1%84%D0%B0%D0%B7%D0%B0-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0%D1%82%D0%B0-%D1%81%D0%B4%D0%B5%D0%BB%D0%BA%D0%B0-news891289.html", "text": "Президентът на САЩ Доналд Тръмп заяви, че след като се споразумеят за първата фаза на търговска сделка с Китай, страните веднага ще започнат да обсъждат условията на втората фаза на споразумението, цитира думите му TACC, цитирана от \"Фокус\" . \"Ще започнем преговори незабавно за втората фаза на търговската сделка, без да чакаме края на президентските избори през 2020 г.\", написа американският лидер в „Туитър“. Освен това Тръмп потвърди споразумението с китайската страна за първата фаза на търговската сделка, както и за отказа от въвеждането на мита върху редица китайски стоки на 15 декември. \"Ние постигнахме споразумение за много голяма първа фаза на търговска сделка с Китай,\" написа американският лидер. \"Наказателните мита, които трябваше да влязат в сила на 15 декември, няма да бъдат въведени поради факта, че сме постигнали сделка.\" В същото време американският лидер отбеляза, че митата от 25% върху китайските продукти ще се запазят. \"25%-овите мита остават непроменени; митата в размер на 7,5% ще бъдат наложени върху повечето от останалите китайски продукти\", подчерта Тръмп. Американският представител в търговските преговори излезе с изявление, в което заявява, че \"САЩ ще запазят 25% мито върху китайския внос от около 250 милиарда долара и 7,5% мито върху китайски продукти на обща стойност около 120 милиарда долара\". По-рано заместник-представителят на Китай на международни търговски преговори, и заместник-министър на търговията на Китайската народна република Ван Шувен, потвърди консенсуса за първия етап на търговската сделка със САЩ. Сподели:", "date": "2019.12.14", "title": "Тръмп призна: САЩ и Китай са договорили първата фаза на търговската сделка"}
{"url": "https://pik.bg/%D1%81%D0%B0%D1%89-%D0%B4%D0%BE%D1%81%D1%82%D0%B0%D0%B2%D1%8F%D1%82-%D0%BD%D0%B0-%D0%B1%D0%BE%D1%81%D0%BD%D0%B0-4-%D0%B2%D0%BE%D0%B5%D0%BD%D0%BD%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B0-news891290.html", "text": "Договорът за доставката бе подписан от министъра на отбраната на Босна и Херцеговина Марина Пендеш и от посланика на САЩ в страната Ерик Нелсън. Преди подписването посланик Нелсън подчерта, че Въоръжените сили на Босна и Херцеговина са светъл пример за онова, което хората в Босна и Херцеговина могат да постигнат, когато работят заедно. Той призова властите в страната да осигурят на Въоръжените сили средства за безпрепятствено продължаване на този и други проекти. Марина Пендеш на свой ред заяви, че САЩ са доказан приятел на Босна и Херцеговина и американските въоръжени сили активно помагат за модернизирането и засилването на капацитетите на Въоръжените сили на страната с последователно специализирано усъвършенстване на босненски кадри, както и чрез финансова и материално-техническа помощ. Въоръжените сили на Босна и Херцеговина поръчаха от САЩ четири нови хеликоптера марка \"Hell Huey\", които ще бъдат доставени през следващите три години, съобщи босненският информационен сайт Кликс. Сподели:", "date": "2019.12.14", "title": "САЩ доставят на Босна 4 военни хеликоптера"}
{"url": "https://pik.bg/%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D1%82%D0%B0%D0%BD%D0%B5%D0%B2%D0%B0-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%87%D1%83%D0%BC%D0%B0-%D0%BF%D0%BE-%D1%81%D0%B2%D0%B8%D0%BD%D0%B5%D1%82%D0%B5-%D0%B2%D1%81%D0%B5-%D0%BE%D1%89%D0%B5-%D0%BD%D0%B5-%D0%B5-%D0%BE%D1%82%D0%BC%D0%B8%D0%BD%D0%B0%D0%BB%D0%B0-news891371.html", "text": "В сектора на зърнопроизводството изпращаме една добра година. Въпреки сушата достигаме рекорди добив на пшеница. Министърът не пропусна обаче да отбележи като събитие за 2019 година кризата с африканската чума по свинете. Африканската чума по свинете все още не е отминала, каза министърът. Предстоят още предизвикателства, но Танева очаква през 2020 година да сме по-подготвени. При дивите свине продължава да се извършват отстрели всяка седмица. Около 2 300 свине се отстрелват всеки уикенд. Положителни проби за АФЧ има в цяла Източна България, до границите с Гърция и Турция. 137 000 свине у нас бяха убити през тази година. Щетата от миналата година подлежи на бързо възстановяване, увери Танева. Последната половин година за мен е най-тежката в професионален план. Но това не трябва да е оценка за това каква година изпраща българското земеделие, каза по БНТ министърът на земеделието Десислава Танева. Сподели:", "date": "2019.12.14", "title": "Десислава Танева: Африканската чума по свинете все още не е отминала"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D0%BE%D0%BF-%D0%B5%D0%BF%D0%B8%D0%B4%D0%B5%D0%BC%D0%B8%D0%BE%D0%BB%D0%BE%D0%B3%D1%8A%D1%82-%D0%B0%D0%BD%D0%B3%D0%B5%D0%BB-%D0%BA%D1%83%D0%BD%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%B8%D0%B4%D0%B2%D0%B0-%D0%BB%D0%B8-%D0%B3%D1%80%D0%B8%D0%BF%D0%BD%D0%B0-%D0%B2%D1%8A%D0%BB%D0%BD%D0%B0-%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D0%B0%D0%B7%D0%B8%D0%BC-news891350.html", "text": "Главният държавен здравен инспектор доц.док. Ангел Кунчев коментира пред Нова телевизия идва ли грипна вълна и как по най-добрият начин да се предпазим от грипа. „Истината е, че извадихме късмет тази година, тъй като пикът на грипа закъснява – категоричен бе доц.док. Кунчев. - Има циркулация на грипни вируси, но е много ниска към момента и не я хващаме в изследваният ни. Изследваме до 120 проби на седмица и засега не сме засекли положителни проби. В Европа процентът на положителните проби вече мина 10 процента, което е най-сериозния знак, че грипната вълна полека-лека идва. Сигурно е че има забавяне на грипната вълна тук, както е сигурно, и че няма да ни се размине. Малко е вероятно за грипа забавянвето да е от времето. Не е това основната причина, но трудно можем да кажем коя е. Понякога от характеристиките се получават много ранни епидемии, и по-късни – март - април. В Европа, в Португалия, Ирландия има наченки на грипни вълни и не очакваме през празниците да се стигне до по-високи нива. За грипа обаче избягвам да давам прогнози. Няма да се изненадам ако за две-три седмици стигнем и до пик. Засега не можем обаче да кажем кога евентуално ще има такъв. След седмица-две можем да бъдем по-точни. Иначе сме наясно кои четири щама е предвидено да са основни този сезон. Те са сравнително нови - „Бризбейн” и  „Канзас”. Предполагам, че един от двата ще е основен водещ в Европа. В Америка преобладават в момента „Б” щамовете сега. И Северна Америка не са в разгара на епидемия, но особено в Тексас заболеваемостта е по-висока. Прогнозите са рискови, но можем да очакваме около средната и малко над средната заболеваемост. При грипа обаче е характерно че бързо развива тежки усложнения. Водещите американски щамове обаче не винаги са водещи и в Европа и от там се получава разлика в интензитета на заболеваемостта. Наясно сме какво предизвиква грипа и не го подценяваме. Не става дума само за заболяване на горните дихателни пътища и възможностите за усложнения, най-вече при деца са на лице. Става дума за пневмониите. Колегите не трябва да подценяват заболяването, особено ако сле два-три дни заболяването не затихва, а се усложнява”. Доц.док. Ангел Кунчев анализира, че тази година значително повече хора са се ваксинирали в страната. „Не мога да преценя дали това е е от Националната програма, която стартира или от това, че хората са оценили предимствата – заяви доц.док. Кунчев. - Около 280 000 дози бяха внесени и в края на октомври и началото на ноември приключиха. Осъзнаването на това, че грипната ваксина ни дава някаква защита са налице обаче”. Епидемиологът препоръча за предпазване от грип повече гимнастика, правилно и балансирано хране, ако е необходимо имуностимулатори и микроелементи, за хора, които имат някакви проблеми с имунитета. „За мен основно доброто и правилно хранене задоволява нуждите на огранизма и да не се поднецява заболяването – коментира доц.док Кунчев. - Антибиотика не трябва да се смята за задължителен от първия ден”. Сподели:", "date": "2019.12.14", "title": "ГОРЕЩА ТЕМА! Топ епидемиологът Ангел Кунчев разкри идва ли грипна вълна и как да се пазим"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8%D0%B7%D0%B2%D0%B8%D0%B2%D0%B0-%D1%80%D1%8A%D1%86%D0%B5%D1%82%D0%B5-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B4%D0%B0-%D0%BF%D1%80%D0%B8%D0%B5%D0%BC%D0%B0%D1%82-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%BF%D0%BE%D0%B6%D0%B8%D0%B7-news891329.html", "text": "Лидерката на БСП Корнелия Нинова реши да устрои предколеден панаир за Националния съвет на партията, като свика днешния пленум, който да приеме съчинените от кликата й в Изпълнителното бюро правила за собственото й избиране за пожизнен лидер на столетницата. Както ПИК съобщи, подставените лица на Нинова провалиха последното заседание на комисията, която трябваше да изработи и предложи правилата за ощопартиен избор на председател на БСП, именно с цел да напише такива, които са в полза единствено на Корнелия Нинова и да ги натрапи на днешното заседание на Националния съвет на партията. Нинова се закани да търси сметка на онези 27 червени депутати, които подкрепиха избирането на Сотир Цацаров за шеф на КПКОНПИ въпреки отново насилствено наложеното от Нинова политическо решение на парламентарната група да гласува против неговата кандидатура, предложена от депутатите от ГЕРБ и Обединените патриоти. От общо 80-те депутати на БСП 30 бяха против, 8 изобщо не гласуваха, макар да са били в пленарната зала, а 11 ги е хванала дипломатическа болест и отсъстваха от заседанието. Т.е. над половината от депутатите са бламирали Нинова по различни начини. Не се знае дали всички, които не са последвали натрапеното от лидерката решение да не подкрепят Цацаров, ще бъдат наказани или само гласувалите за него. Тъй или иначе парламентарната група на БСП е разцепена и то по уж възловия за партията въпрос за борбата с корупцията, тъй като в случая Нинова очевидно слага наколенки пред Румен Радев. Президентът иска той да посочва шефа на КПКОНПИ, без да си дава сметка, че така кандидатът ще бъде само един, а именно с този аргумент той първоначално върна избора на Иван Гешев за главен прокурор. След вътрешнопартийно проучване социалистите са категорични, че с гласването на червените за Цацаров Нинова е разиграла \"театър за дебили\". От една страна с решението парламентарната група на БСП да не го подкрепи тя е изпълнила ангажименти, поети пред подсъдимия олигарх и тартор на шайката, която се бори срещу българската пракуратура, Иво Прокопиев. От друга страна обаче един от най-приближените й в нейната клика - Драгомир Стойнев, се е обаждал лично на червените депутати да ги убеждава да гласуват в подкрепа на Цацаров, за което в прав текст съобщи по БНТ и гурото на Нинова и един от малкото, които все още я крепят на поста - Румен Овчаров. Преди избирането на Цацаров самият Стойнев открито заяви пред медиите, че подкрепя кандидатурата му, а социалитите се надяваха Нинова да ги остави да гласуват по съвест, което не се случи. Тази интрига ще бъде в центъра на днешното заседание на БСП, прогнозират социалисти, твърдо решени да разобличат поредната лъжа и двойна игра на Корнелия Нинова. \"Няма да има саморазправяне с тези хора. Те ще си понесат политическата отговорност. В парламента се провеждат политики\", каза пред камерата ни Гьорги Гьоков по повод гласувалите за Цацаров социалисти. Според него било изненада, че има толкова много с различно мнение от групата. Но нямало решение за наказание на \"отцепниците\". Преди старта на заседанието се събра на сбирка на Изпълнителното бюро. Изявления за случилото се няма да има, единствената информация за журналистите ще бъде от прессъобщение, каза шефката на пресцентъра Жанет Пашалиева. \"Не трябваше да има пряк избор на председател. А за самите правила - мисля, че НС ще ги промени, за да има максимално обективен избор на лидер. Аз идвам от Варна, станал съм 4 ч., за да дойда на заседанието на Националния съвет. Погледнато отстрани, има напрежение в парламентарната група на БСП. Сега трябва да се види защо се е стигнало до тук\", поясни на влизане в партийната централа Борислав Гуцанов. Нто една знакова фигура не дойде на пленума. Гледайте на живо по ПИК TV! Сподели:", "date": "2019.12.14", "title": "ИЗВЪНРЕДНО В ПИК TV! Корнелия Нинова извива ръцете на червените да приемат правила за пожизненото й избиране начело на БСП (ОБНОВЕНА)"}
{"url": "https://pik.bg/%D0%B1%D1%83%D0%BC-%D0%BD%D0%B0-%D0%BE%D1%81%D1%82%D1%80%D0%B8%D1%82%D0%B5-%D1%80%D0%B5%D1%81%D0%BF%D0%B8%D1%80%D0%B0%D1%82%D0%BE%D1%80%D0%BD%D0%B8-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B8%D1%8F-news891294.html", "text": "Расте броят на болните от остри респираторни заболявания. През последната седмица само в Пловдивска област са регистрирани нови 317 случая, показва справката на Регионалната здравна инспекция. В страната болните са 5 219 души срещу 4 727 за предходната седмица. От тях 3 914 са с грип и остри респираторни заболявания. Денонощно в спешните центрове и лекарските кабинети в Пловдив се преглеждат пациенти с кашлица, хрема и възпалено гърло. Според лекарите най-тежко заболяването протича при децата от 2 до 6 години - с болки в мускулите, отпадналост, хрема и стомашно-чревно разстройство. Съветът на медиците е заболяването да не са кара на крак, а болният да остане вкъщи за 3-4 дни. За да се предпазим, препоръката е в есенно-зимния сезон ръцете да се мият по-често, да се ползват мокри кърпички, а помещенията, в които се събират повече хора, да се проветряват често. Грипна епидемия се очаква след Нова година, прогнозират епидемиолозите. За да бъде обявена такава, трябва да има 200 заболели на 10 000 души. В момента общата заболяемост от грип и остри респираторни заболявания за страната е 102,82 на 10 000 души. Сподели:", "date": "2019.12.14", "title": "Бум на острите респираторни заболявания"}
{"url": "https://pik.bg/%D0%BA%D1%80%D0%B0%D0%B6%D0%B1%D0%B8%D1%82%D0%B5-%D0%BD%D0%B0-24-%D1%87%D0%B0%D1%81%D0%B0-%D1%81%D0%B0%D0%BC%D0%BE-%D0%B7%D0%B0-24-%D1%87%D0%B0%D1%81%D0%B0-%D1%81%D0%BD%D0%B8%D0%BC%D0%BA%D0%B8-news891376.html", "text": "Кражбите за 24 часа са само за 24 часа. Така накратко можем да опишем случващото се от в редакцията на Венелина Гочева. Без никакъв свян от труда ни, колегите решават, че след като медията ни е публикувала нещо, те спокойно могат да го откраднат, без да цитират. Такава кражба например е новината разкрита единствено и първо в най-четената агенция ПИК, че премиерът Бойко Борисов е забранил коледните партита във всички държавни ведомства и жилища. Часове след публикуването на материала от медията ни, Венелина Гочева и нейните служители решават, че няма нищо притеснително да си присвоят. Така материалът на ПИК, който е напълно авторски и е единствено наш се оказва най-четената новина в сайта на Гочева. Само в рамките на дни 24 часа посегна и друг авторски материал на агенция ПИК, а именно за жертвата  Хубавена Ненкова, която е пострадала от мутрите на Слави Трифонов. Според „дописката“ на 24 часа, новината била написана от различни сайтове, не скъпи колеги бе написана от вестник Ретро и от агенция ПИК, които вие никъде не сте цитирали когато сте публикували материала на своя сайт и с което трупате трафик и печелите на гърба на чуждия труд. Но какво е една новина за нея, щом не е проблем фирмите  да ощетяват държавната хазна с 350 хиляди евро и никой да не й търси сметка. Държавата може и да си затваря очите за данъците на Гочева, но е време да разбере, че когато взимаш, можеш поне да цитираш и няма нищо лошо да черпиш от най-добрите. Както не веднъж сме доказвали, България се информира за най-важното от ПИК и това го доказват посещенията в сайта ни. В периода 10 - 30 ноември посещенията в ПИК са заковали фамозната цифра 14 010 332, сочи единствено меродавната статистика на \"Гугъл аналитикс\". Това е с половин милион повече от септември, когато за периода 10 - 30 септември са отчетени 13 422 564 посещения. Уникалните потребители за въпросната двайсетневка през ноември са били 1 998 112. Всички ние, които работим в агенция ПИК уважаваме труда на своите колеги и когато взимаме информация от тях – цитираме защото така е редно. Самата Гочева и сайта й 24 часа бяха призовали затова, но ясно се вижда, че думите са били единствено да си правят реклама. Сподели:", "date": "2019.12.14", "title": "Кражбите на 24 часа, само за 24 часа (СНИМКИ)"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D0%B2%D1%8A%D1%80%D1%88%D0%B8-%E2%80%9E%D0%BA%D0%BB%D1%8E%D1%87%D0%BE%D0%B2%D0%BE-%D0%B2%D0%B0%D0%B6%D0%B5%D0%BD-%D1%82%D0%B5%D1%81%D1%82%E2%80%9C-%D0%BD%D0%B0-%D1%80%D0%B0%D0%BA%D0%B5%D1%82%D0%B5%D0%BD-%D0%BF%D0%BE%D0%BB%D0%B8%D0%B3%D0%BE%D0%BD-news891377.html", "text": "Властите в Северна Корея обявиха, че е бил извършен нов тест на полигона за изстрелване на сателити и ракети с голям обсег Сохе, предаде севернокорейската държавна информационна агенция (КЦТА), цитирана от БТА и БНР. В информацията изпитанието е определено, като „ключово важен тест”. Според данните, изпитанието е проведено вчера с цел засилване на „стратегическите ядрени възпиращи способности“ на страната, посочва КЦТА,  като се позовава на специалисти от севернокорейската Академия за национална отбрана. Те не уточняват за какъв тест става дума, а само го наричат „успешен тест от голямо значение“. „Още едно значимо изпитание бе проведено на 13 декември 2019 г. от 22:41 ч. до 22:48 ч. местно време на космодрума Сохе“, се казва в съобщението на КЦТА, цитирано от ТАСС. „Новият ключов тест бе извършен успешно“, допълни говорител на севернокорейската Академия, цитиран от КЦТА, предаде „Франс Прес”. Успехите в изследователската дейност ще бъдат приложени за подобряване още повече на надеждното стратегическо ядрено разубеждаване на Северна Корея, допълва говорителят, цитиран от Агенцията. Съобщението на КНДР идва, след като САЩ извършиха в четвъртък тест на балистична ракета със среден обсег над Тихия океан. Преди време американски представители казаха, че Пхенян е обещал да закрие полигона Сохе, припомня „Ройтерс”. Новината, съобщена сега от Северна Корея, навежда на мисълта, че страната се подготвя да направи нещо, за да провокира САЩ, ако Вашингтон не направи отстъпки, за да се излезе от безизходицата в преговорите по севернокорейската ядрена програма, отбелязва „Асошиейтед Прес”. Според южнокорейския министър на отбраната Джон Кьон-ду новото изпитание е било на двигател, предаде „Ройтерс”. Северна Корея извърши от Сохе изстрелвания на сателити в последните години, както и изпитания на ракетни двигатели с течно гориво, припомня АП. Новият тест дойде в момент, в който постоянният представител на САЩ в ООН Кели Крафт разкритикува в сряда севернокорейските балистични изпитания и ги определи като дълбоко контрапродуктивни и рискуващи да затворят вратата пред перспективите за договаряне на мир. Тя направи тези изявление на заседание на Съвета за сигурност на ООН, припомня АП. Крафт освен това припомни севернокорейските намеци за подновяване на сериозните провокации, които според нея биха могли да означават  че Пхенян може да изстреля космически апарати посредством технологията на балистични ракети с голям обсег или да изпита междуконтинентални балистични ракети, които са проектирани, за да атакуват САЩ с ядрени оръжия. Крафт тогава каза и, че администрацията на Тръмп е готова да бъде гъвкава и да предприеме конкретни, паралелни стъпки към споразумение за подновяване на преговорите, но Северна Корея определи изказванията й като враждебна провокация и предупреди, че Вашингтон може да пропилее шансовете си да спаси крехката си ядрена дипломация. Северна Корея беше дала до края на годината срок на САЩ да преустановят с исканията си за едностранна денуклеаризация, припомня Ройтерс. Пхенян предупреди също така, че може да възприеме нов курс. Сподели:", "date": "2019.12.14", "title": "Напрежение: Северна Корея извърши „ключово важен тест“ на ракетен полигон"}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%83%D0%B8%D0%BA%D0%B5%D0%BD%D0%B4-%D0%BD%D0%B0-%D1%81%D1%82%D0%B0%D1%87%D0%BA%D0%B8-%D0%B8-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D0%B8-%D1%81%D1%80%D0%B5%D1%89%D1%83-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news891378.html", "text": "В Париж и в други градове във Франция и този уикенд се очакват стачки и демонстрации срещу пенсионната реформа, съобщават световните агенции, цитирани от БТА и БНР. Половината линии на метрото в Париж остават напълно затворени днес. ЖП компанията „Ес Ен Се Еф” обяви, че ще се движи само един от четири високоскоростни влака на дълги разстояния Трамваите обаче се движат нормално, както и 60 процента от автобусите. Сподели:", "date": "2019.12.14", "title": "Пореден уикенд на стачки и демонстрации срещу пенсионната реформа във Франция"}
{"url": "https://pik.bg/%D0%BD%D1%81%D0%BE-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%B8-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D1%8F---%D0%BA%D0%BE%D0%B9-%D0%B5-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B1%D0%BB%D1%8A%D1%81%D0%BD%D0%B0%D0%BB-%D0%B4%D0%B5%D1%82%D0%B5-%D0%B2-%D0%BA%D0%B0%D0%BA%D0%B2%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%B5-%D1%82%D0%BE%D0%B9-news891355.html", "text": "\"Това, че колегата е направил опит и търси кариерно израстване, по никакъв начин не влияе на неговото професионално състояние. Той доста тежко понася случилото се. В шок е. Готов е да поеме вината за случая\", каза в ефира на Би Ти Ви говорителят на НСО Веселин Нинов. Обяснението му е по повод инцидента, при който кола на службата блъсна . Според Нанов броят на работещите в НСО били под наличния щат. Той отрече слубжабата му да бъде наричана луксозна транспортна фирма. \"Подобни инциденти настъпват, за съжаление, не само с автомобили на НСО. Но при наличието на този пробег това е възможно. За да се повиши квалификацията, трябва да се вложат повече средства. Защото работещите са в тежки пътни условия и са на риска с ПТП. А за конкретния случай - нека да изчакаме разултатите. Добре е те да бъдат публикувани\", поясни ген. Румен Миланов, бивш шеф на НСО. 14-годишно дете на бул. \"Драган Цанков\" Сподели:", "date": "2019.12.14", "title": "НСО с експресни обяснения - кой е шофьорът,  блъснал дете, в какво състояние е той"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D1%81%D1%8A%D0%BE%D0%B1%D1%89%D1%8F%D1%82-%D0%B0%D0%BA%D1%82%D1%83%D0%B0%D0%BB%D0%BD%D0%B0%D1%82%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BB%D1%8A%D1%81%D0%BD%D0%B0%D1%82%D0%BE%D1%82%D0%BE-%D0%BD%D0%B0-%D0%B4%D1%80%D0%B0%D0%B3%D0%B0%D0%BD-%D1%86%D0%B0%D0%BD%D0%BA%D0%BE%D0%B2-%D0%B4%D0%B5-news891539.html", "text": "Утре (15 декември) в 10 часа ще бъде оповестена информация от д-р Близнаков за текущото състояние на детето, пострадало преди два дни, след ПТП на бул. \"Драган Цанков\" в София. Импровизираният брифинг ще е на централния вход (до иконата на Св. Анна) на УМБАЛ \"Св. Анна\" - София АД, съобщават от лечебното заведение. Сподели:", "date": "2019.12.14", "title": "Ето кога ще съобщят актуалната информация за състоянието на блъснатото на \"Драган Цанков\" дете"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B3%D0%BE%D0%BB%D1%8F%D0%BC%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news891380.html", "text": "Премиерът Бойко Борисов обяви, че вече има дата между държавите от Балканите и лидерите от ЕС, за присъединяването на страните към евросъюза. \"Темата стои и България ще я сложи още два пъти на масата\", обяви премиерът на България по време на . Много е важно във всяка една от страните да има бърз обмен на информация. Движението в тези общности е изключително бързо, на ниво специални служби и вътрешни министерства да има мигновен обмен. Трябва да имаме споразумения и документи, които да позволяват на служителите да работят изключително бързо“, заяви премиерът по повод сигурността в региона и се обърна към вътрешния министър Младен Маринов да се създадат нужните инструменти, за да може това да се постигне. „Няма малки, няма големи държави и такива, които да кажат, че службите и вътрешните министерства са готови да откликнат на всякакви предизвикателства“, допълни още Борисов и припомни жестоките атентати в САЩ, Париж, Брюксел. Той заяви, че е важно също така да се правят такива форуми, за може да има физически конкат на познанство и доверие, а България ще продължи да надгражда в тази сфера. Борисов допълни, че не трябва да се позволя на големите икономически сили да забравят значението на Балканите, тъй като от това зависят едни от най-големите проекти, които повишават доходите на хората. \"Врагът е общ - тероризмът. Подобни форуми са много важни\", поясни Борисов. Той поясни, че с форумите, договорени с краля на Йордания, ще се подобри темата за антитероризма. Борисов коментира и случая с блъснатото дете от кола на НСО. \"За съжаление това може на всеки да се случи. Повече ме е яд за детето\", поясни той. Борисов уточни, че не трябва да се политизират такива случаи. \"Нека оставим експертите да обсъдят има ли как да се подобри дейността на службата. Ако има как - ние бихме подкрепили промените. Катастрофи се случват ежедневно и навсякъде. Благодарение на доброто видеонаблюдение наложихме много глоби, но инцидентите продължават. Положението ще се подобри, когато всеки един шофьор има високо самосъзнание и отговорност на пътя\", поясни премиерът. \"Не можем да сложим полицай на всеки сфетофар. С 37 млн. лв. оня ден дадохме за МВР. Съзнанието трябва да е по-голямо. Не може, каквото стане, държавата да сложи камера и полицай\", коментира Борисов зачестилите катастрофи. Годишния форум за устойчивост на Западните Балкани Сподели:", "date": "2019.12.14", "title": "ПЪРВО В ПИК TV: Премиерът Борисов с голяма новина за Балканите (ОБНОВЕНА)"}
{"url": "https://pik.bg/%D0%BA%D0%B0%D0%BC%D0%B8%D0%BE%D0%BD-%D0%BF%D0%BE%D0%BC%D0%B5%D1%82%D0%B5-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BA%D0%BE%D0%BB%D0%BE%D0%B5%D0%B7%D0%B4%D0%B0%D1%87-news891116.html", "text": "Възрастен велосипедист е в тежко състояние след катастрофа. Пострадалият - 76 годишен мъж, е приет в болница вчера, съобщиха от Областната дирекция на МВР в Търговище. Пътното произшествие е станало минути след 9 часа на главния път София - Варна, на околовръстния до разклона за село Лиляк. По първоначални данни товарен автомобил с търговищка регистрация е блъснал велосипедиста. Извършва се оглед на местопроизшествието. Движението в участъка се регулира от екипи на \"Пътна полиция\" и на Районното управление в Търговище. Сподели:", "date": "2019.12.14", "title": "Камион помете възрастен колоездач"}
{"url": "https://pik.bg/%D0%B0%D0%BA%D1%86%D0%B8%D1%8F-%D0%BD%D0%B0%D0%BF-%D1%83%D0%B4%D0%B0%D1%80%D0%B8-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news891278.html", "text": "НАП-Пловдив отново мобилизира агентите се, които проведоха редица проверки в града под тепетата и областта. С наближаване на Коледните празници, данъчните са се насочили към заведенията и ресторантите, съобщава \"Трафик нюз\". През изминалата седмица под ударите на финансовото ведомство попаднаха ресторанти, магазини, както и медицински център. По време на Никулден, акция е имало и по обектите, в които се е предлагала жива риба. В „черните” списъци през последния отчетен период попадна японския ресторант, намиращ се на Пещерско шосе. В обекта е имало проверка от страна на данъчните, които са констатирали нарушения. Съставен е бил протокол на управата. От управата на ресторанта съобщиха, че обектът няма да понесе най-тежката административна мярка „запечатване”, но отказаха да коментират какви са били констатираните нарушения. Още едно заведение, намиращо се в квартал „Христо Смирненски”, е било проверено от НАП-Пловдив. В ресторант „Исперих” също са били констатирани нарушения, а името на фирмата вписано в „черните” списъци на приходната агенция. Опитите да се осъществи контакт с представител на ресторанта остават без успех. Все още не се знае каква ще бъде санкцията спрямо фирмата. Преди седмица е била проведена акция и по магазините за риба в Пловдив и областта.  Екипите са дебнели за нарушители по традиционните пазари, където близо седмица най-продаваната стока е била именно риба. Три обекта са били хванати да продават, без да спазват законът за данък добавена стойност. Нарушителите са били санкционирани с актове. Единият обект се намира на улица „Съединение” в ж.к. Тракия, а другите два в пловдивското село Раднево. Сподели:", "date": "2019.12.14", "title": "АКЦИЯ: НАП удари известен ресторант в Пловдив"}
{"url": "https://pik.bg/%D0%BD%D0%B5%D0%BD%D1%87%D0%BE-%D0%B1%D0%B0%D0%BB%D0%B0%D0%B1%D0%B0%D0%BD%D0%BE%D0%B2-%D0%BF%D0%BE%D1%81%D1%8A%D1%80%D0%BD%D0%B0---%D0%BC%D0%B0%D0%B3%D1%8A%D1%80%D0%B4%D0%B8%D1%87-%D0%BC%D1%83-%D0%B7%D0%B0%D0%B1%D1%80%D0%B0%D0%BD%D0%B8-%D0%B4%D0%B0-news891129.html", "text": "Ненчо Балабанов таеше надежди, че ще може да задържи костюма на Кукера от \"Маскирания певец\". Шефът на продукцията Маги Халваджиян обаче секна мерака му. Арменецът заявил, че всички костюми ще отидат в музей, пише ежедневник. Продуцентът има идея да изложи всички маски в специална зала. Така че никой от участниците няма да взима костюма си за вкъщи. \"Приятелчето отива в Музея на шоуто\", написа под снимка на него и огромната кукерска маска. Сподели:", "date": "2019.12.14", "title": "Ненчо Балабанов посърна - Магърдич му забрани да..."}
{"url": "https://pik.bg/%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%BE%D1%82-%D1%81%D0%B5%D0%B2%D0%BB%D0%B8%D0%B5%D0%B2%D0%BE-%D0%B7%D0%B0%D0%B4%D1%83%D1%88%D0%B8-%D0%B4%D1%80%D0%B5%D0%B3%D0%B5%D1%80%D0%B0-%D1%81-%D0%B0%D0%BB%D0%BA%D0%BE%D1%85%D0%BE%D0%BB%D0%BD%D0%B8-%D0%BF%D0%B0%D1%80%D0%B8-news891121.html", "text": "В РУ – Севлиево, е започнало бързо производство срещу 51-годишна местна жителка, за която е установено, че на 12 декември, около 06:00 часа е управлява лек автомобил под въздействие на алкохол. Това съобщиха от ОДМВР - Габрово. Жената е спряна от полицейски екип на главен път София - Варна, в близост до завод „Хамбергер“. При извършена проверка за употреба на алкохол техническото средство отчита концентрация над 1,2 на хиляда – 2,06 промила алкохол в издишвания въздух. На водача е съставен акт за установяване на административно нарушение и е издаден талон за медицинско изследване, но тя се е възползвала от правото си да не дава кръв за химически анализ. След приключване на работата по наказателното производство материалите по разследването ще бъдат изпратени на Районна прокуратура – Севлиево. Сподели:", "date": "2019.12.14", "title": "Шофьорка от Севлиево задуши дрегера с алкохолни пари"}
{"url": "https://pik.bg/%D1%84%D0%B0%D0%BB%D1%88%D0%B8%D1%84%D0%B8%D0%BA%D0%B0%D1%86%D0%B8%D0%B8%D1%82%D0%B5-%D0%BB%D1%8A%D1%81%D0%BD%D0%B0%D1%85%D0%B0-%D1%81%D0%B0%D0%BC%D0%BE-58-%D0%BE%D1%82-182-%D0%BC%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BF%D1%80%D0%B8%D0%B5%D0%BC%D0%B0%D1%82-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%B7%D0%B0-%D1%83%D0%B2%D0%B5%D0%BA%D0%BE%D0%B2%D0%B5%D1%87%D0%B0%D0%B2%D0%B0%D0%BD%D0%B5-%D0%BD%D0%B0--news891504.html", "text": "Правилата за избирането на лидер на БСП на общопартийни избори, целящи увековечаването на Корнелия Нинова начело на партията, са били гласувани само от 58 души от общо 182-ма членове на Националния съвет на партията на днешното му заседание. Това научи ПИК от отлично информирани източници, участвали в днешния пленум. Цифрата станала ясна след масовото напускане на присъстващи заради манипулациите на Нинова и кликата й, които прокарват удобни за нея правила. В един момент сред останалите е пуснат списък, в който всеки присъстващ да посочи името си. Оказало се, че от и без това мизерния брой от 101 присъстващи на заседанието са останали едва 58 души. \"И тия хора бият тъпана, че се фалшифицирали избори, а техните правила не ги е гласувала дори и една трета от Националния съвет. Сещате ли се как ще проведат вътрешнопартийните избори за лидер - със същите фалшификации\", коментираха пред ПИК социалисти. Форумът дори е избрал и шеф на червената ЦИК за вота догодина, който обаче е световно неизвестен на повечето червени. Те предполагат, че лицето е подбрано именно на лакейския принцип спрямо Нинова и кликата й, окупирала \"Позитано\" 20 и са убедени, фалшификациите на вота догодина са гарантирани, още повече, че никой в БСП не знае колко души реално наброява партията, а ако се съди по членския внос, деклариран в официалните отчети на БСП, тя се е стопила с над две трети. Сподели:", "date": "2019.12.14", "title": "ФАЛШИФИКАЦИИТЕ ЛЪСНАХА: Само 58 от 182-ма социалисти приемат правилата за увековечаване на Корнелия Нинова начело на БСП"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D0%BE%D1%82%D0%B2%D0%B0%D1%80%D1%8F%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%BD%D0%BE-%D0%BA%D0%B5%D0%BD%D1%87%D0%B5%D1%82%D0%BE-%D1%81-%D0%B1%D0%B8%D1%80%D0%B0-news890663.html", "text": "Някои експерти са на мнение, че това няма да се случи, ако непосредствено преди отварянето почукате с пръст по кутийката. За нуждите на експеримента компания-производител на бира предоставила на учените 1031 кутии с бира от 33 милилитра. Половината от кутиите били поставени за 2 минути в механичен шейкър, имитиращ возене с велосипед. Другата половина била оставена в покой. Според учени, ако почукате върху кутийката с бира непосредствено преди да я отворите, след това пяната няма да се разплиска. Много е важно съдът с пенливата напитка да е бил преди това в състояние на покой. Резултатите от изследването са публикувани на сайта „arXiv.org”. Много хора вероятно са се сблъсквали с неудобната ситуация, при която пяната от бира се разплисква на всички страни при отварянето на кутийката. Обяснението за това е просто: мехурчета въглероден двуокис, образували се от вътрешната страна на кутийката, при разхерметизиране се насочват лавинообразно нагоре и образуват пяна. Ако почукате по все още неотворената кутия, мехурчетата ще се съберат в горната част и при отваряне пяната ще бъде значително по-малко. Учени от университета в Одензе в Дания решили да проверят дали този метод наистина работи. Част от кутийките от едната и от другата група били почуквани три пъти преди отваряне. В крайна сметка всички кутии били разделени на 4 групи: които не са разклащани и не са почуквани, които не са разклащани, но са почуквани, които са разклащани, но не са почуквани и които са разклащани и почуквани. От кутиите, които са били предварително разклатени в шейкъра, при отварянето е изтичала средно по 3,45 гр. пяна, а от тези, които са били в покой – не повече от 0,51 гр. Почукването с пръст не се е отразило на резултатите. Резултатите от експеримента показват, че почукването не помага на мехурчетата да се издигнат. Това вероятно се държи на ечемичните протеини, които стабилизират газовите мехурчета. Протеините препятстват мехурчетата да се издигнат над повърхността на течността. Този процес помага да се образува пяна в чашата с бира. Единственият начин да избегнете загубите и да спасите бирата си е да не бързате да я отваряте веднага, ако кутийката е била разклатена. Необходимо е просто да оставите напитката да се „успокои“. Методът с почукването може да се окаже ефективен по отношение на други газирани напитки без съдържание на протеини. За целта, обаче, трябва да бъдат направени други експерименти. Сподели:", "date": "2019.12.14", "title": "Как да отваряте правилно кенчето с бира"}
{"url": "https://pik.bg/%D0%B1%D1%80%D0%B0%D0%B4-%D0%BF%D0%B8%D1%82-%D1%88%D0%B8%D0%BA%D0%B0%D0%BB%D0%BA%D0%B0%D0%B2%D0%B8-%D0%B8%D0%BC%D0%B0-%D0%BB%D0%B8-%D0%BD%D0%BE%D0%B2%D0%B0-%D0%B6%D0%B5%D0%BD%D0%B0-news891124.html", "text": "Брад Пит се прави на шест без десет по въпроса дали след развода с Анджелина Джоли е имал друга жена. \"Не знам с колко жени свързваха името ми през последните две или три години, но нито един от тези слухове не е бил истина\", казва актьорът пред списанието на \"Ню Йорк Таймс\". Сред \"връзките\", които му приписваха, бяха тези с Шарлийз Терон, с младата му колежка Марго Роби и с бившата му съпруга Дженифър Анистън. Брад обаче не отрича да се среща с някого. Междувременно Анджелина Джоли е откровена за това, че се е отдала на децата и на работата си. Именно децата са я спасили от тежкото емоционално състояние, в което е изпаднала при раздялата с Брад преди три години, пише \"Мисблуум\". Сподели:", "date": "2019.12.14", "title": "Брад Пит шикалкави има ли нова жена"}
{"url": "https://pik.bg/%D0%B8%D1%81%D1%82%D0%B5%D1%80%D0%B8%D1%8F-%D0%BF%D0%BE-%D1%86%D0%B5%D1%86%D0%B0-%D0%B2%D0%B5%D0%BB%D0%B8%D1%87%D0%BA%D0%BE%D0%B2%D0%B8%D1%87-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news891132.html", "text": "Варненци са в истерия около посещението на Цеца Величкович в Морската столица. Една от най-популярните турбофолк певици разпродаде билетите за участието си, което е тази вечер. Кралицата, която често идва у нас, основно на частни партита, всеки път предизвиква фурор с концертите си, пише ежедневник. \"Обичам България! Тук са най-хубавите ми спомени от концерти и участия. Вие умеете да цените балканското, а двата ни народа са дълбоко свързани не само с музиката\", твърди лепотицата. Сподели:", "date": "2019.12.14", "title": "Истерия по Цеца Величкович във Варна"}
{"url": "https://pik.bg/%D1%88%D0%B0%D1%88-%D0%B4%D0%B0%D1%80%D0%B0-%D0%B8%D1%81%D0%BA%D0%B0%D0%BB%D0%B0-%D0%B4%D0%B0-%D0%BF%D0%BB%D0%B0%D0%BC%D0%BD%D0%B5-%D0%BA%D0%B0%D1%82%D0%BE-%D1%84%D0%B0%D0%BA%D0%BB%D0%B0-%D0%B2-%D0%BD%D0%BE%D0%B2%D0%B8%D1%8F-%D1%81%D0%B8-%D0%BA%D0%BB%D0%B8%D0%BF-news891123.html", "text": "Горящ костюм в две части искала да ползва Дара във видеото към актуалния си хит \"Ella Ella\". Режисьорът Виктор Антонов-Рик се навил с уговорката, че на метър и половина от нея ще стои човек с пожарогасител на терен. Музикалният продуцент Саня Армутлиева обаче дръпнала спирачка на идеята Дара да се превърне в изпепеляваща изкусителка. \"Тя ни е като майка на нас, артистите във \"Вирджиния рекърдс\". Грижи се. Не искаше косата ми да пламне и после да пълним криминалните хроники с новини\", споделя с намигване изпълнителката. Снимките я връщат към спорт, който мечтаела да тренира като тийнейждър - бокса. Искала да сложи ръкавиците, за да успее да надвие брат си, с който се биели непрекъснато. \"Под \"биехме\" имам предвид хард кор положение, случвало се да си извадим по два зъба. Разликата ни е само две години и бяхме като куче и котка. Сега се обичаме безрезервно\", споделя Дара с усмивка. Крошетата върху бонбонено розовата круша й костват маникюра, а водопадът от текстилна боя в същия свят едва не съсипва дрехите й. Дара неочаквано започва да нанася боята върху косата и гърдите си, а режисьорът я поощрява да го прави заради дискретната еротика в жеста. \"После се измих без проблем, но целия ми стайлинг отиде. Включително кимоното, което ми беше любимо и бях взела назаем от мама\", признава певицата пред \"Монитор\". Хореографията в клипа е на Реми Тоин, който впечатли журито на \"България търси талант\" като танцьор и се класира за финалите на шоуто. Сподели:", "date": "2019.12.14", "title": "ШАШ: Дара искала да пламне като факла в новия си клип"}
{"url": "https://pik.bg/%D0%BF%D0%BE-%D0%B4%D0%BE%D0%B1%D1%80%D0%B5-%D0%B4%D0%B0-%D1%81%D0%B8-%D1%85%D1%83%D0%B1%D0%B0%D0%B2%D0%B5%D0%B5-%D1%82%D0%B8%D1%85%D0%BE-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%BC%D0%B8%D1%85%D0%B0%D0%B5%D0%BB%D0%B0-%D1%82%D0%BE%D0%B4%D0%BE%D1%80%D0%BE%D0%B2%D0%B0-%D1%81%D1%87%D1%83%D0%BF%D0%B8-%D1%82%D1%8A%D0%BF%D0%BE%D0%BC%D0%B5%D1%82%D1%8A%D1%80%D0%B0---%D0%BD%D0%B0%D0%B4%D1%83%D1%82%D0%B0%D1%82%D0%B0-%D0%B1%D0%BB%D0%BE%D0%BD-news891246.html", "text": "Плеймейтката Михаела Тодорова затвърди негласното правило, че носителките на тази корона трябва просто да са красиви и да си мълчат. Блондинката от Казанлък, която вече няколко вечери в \"Черешката на тортата\" се притеснява да не изглежда тъпа, направи сериозен гаф. С желанието да помогне на бедни хора тя предложи всички участници в предаването да се разберат да дарят за наближаващата Коледа... агнета. Останалите звезди доста се шокираха от предложението, а Гери Турийска не можа да скрие изумлението си от странното предложение. В защита на Тодорова трябва да кажем, че тя е вегетарианка, но все пак като жителка на малък град с много села около него все веднъж е ставала свидетел на коленето на прасе за Коледа, пише \"Хотнюз\". Издънката й не бе подмината от друга участничка в \"Черешката\" Биляна Йотовска, която й се присмя със закачлив пост във \"Фейсбук\". Сподели:", "date": "2019.12.14", "title": "ПО-ДОБРЕ ДА СИ ХУБАВЕЕ ТИХО: Плеймейтката Михаела Тодорова счупи тъпометъра - надутата блондинка раздава агнета за Коледа"}
{"url": "https://pik.bg/%D1%80%D1%8A%D0%BA%D0%BE%D1%81%D1%82%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%B8%D0%B7%D0%B4%D0%B0%D0%B2%D0%B0-%D0%BA%D0%B0%D0%BA%D1%8A%D0%B2-%D0%B5-%D0%BC%D1%8A%D0%B6%D1%8A%D1%82-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news890575.html", "text": "Дами, ако искате да разберете дали един мъж е \"жребец\" в леглото, не е нужно да любопитствате за размера на половия му орган. Достатъчно е просто да прецените ръкостискането му, което издава креватните му достойнства, пише в. \"Дейли стар\", позовавайки се на резултатите от изследване на специалисти от Република Корея. Според изследователите от Джеонамския национален университет, колкото по-силно е ръкостискането на мъжа, толкова по-задоволително е неговото представяне в леглото. Проучването е обхванало 1171 мъже, чиято сила на ръкостискане е отчетена с помощта на механичен динамометър. Изследователите са установили, че увеличение с пет килограма на силата на ръкостискане съответства на 18-процентно понижение на риска от импотентност или проблем с ерекцията. По-слабият захват издава и по-ниски нива на мъжкия хормон тестостерон, който също оказва влияние както върху мускулната сила, така върху и потентността. Сподели:", "date": "2019.12.14", "title": "Ръкостискането издава какъв е мъжът в леглото"}
{"url": "https://pik.bg/%D0%BD%D0%B0%D0%B4-40-%D0%BE%D1%82-%D0%BA%D1%80%D0%B5%D0%B4%D0%B8%D1%82%D0%B8%D1%82%D0%B5-%D0%B2-%D0%B3%D1%8A%D1%80%D1%86%D0%B8%D1%8F---%D0%B2%D0%B8%D1%81%D1%8F%D1%89%D0%B8-news891150.html", "text": "Той предвижда държавни гаранции, които ще дадат възможност за по-нататъшно намаляване с 40% на \"червените заеми”, както ги наричат в Гърция. Очаква се обемът им да се понижи с цели 30 млрд. евро, прогнозира финансовият министър Христос Стайкурас, цитиран от съобщение на сайта на ведомството, предава \"Монитор\". Правителството ще предостави на банките гаранции за подсигуряване на необслужваните кредити, като срещу това държавата ще получава ежегодни комисионни. Общата сума на гаранциите се очаква да бъде за 12 млрд. евро. 42% от кредитите в Гърция са висящи, като за последните години те са намалели от 107 млрд. евро през март 2016 г. на 71 млрд. евро, пише агенция АМНА във връзка с приетия от парламента на страната план \"Херкулес” за борба с лошите кредити. Срокът на действието му е 18 месеца, но в него има опция за продължаване. Сподели:", "date": "2019.12.14", "title": "Над 40% от кредитите в Гърция - висящи"}
{"url": "https://pik.bg/25-%D0%BC%D0%BB%D0%BD-%D0%B4%D0%BB%D1%8A%D0%B6%D0%BD%D0%B8%D1%86%D0%B8-%D0%BE%D1%81%D1%82%D0%B0%D0%B2%D0%B0%D1%82-%D0%BF%D1%80%D0%B8%D0%BD%D1%83%D0%B4%D0%B8%D1%82%D0%B5%D0%BB%D0%BD%D0%BE-%D0%B2-%D1%80%D1%83%D1%81%D0%B8%D1%8F-%D0%B7%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news891149.html", "text": "В навечерието на Нова година почти 25 млн. руснаци може да се окажат под забрана да напускат пределите на страната. На тези хора ще се наложи да останат в родината си през почивните дни, които в Русия са от 1 до 8 януари включително. Става дума за злостни длъжници, които по закон нямат право да пътуват в чужбина, докато не се изплатят дълговете си. Само за една година в страната броят на борчлиите, попаднали под споменатото вето, е нараснал с 1,5 пъти, пише \"Монитор\". Сподели:", "date": "2019.12.14", "title": "25 млн. длъжници остават принудително в Русия за Нова година"}
{"url": "https://pik.bg/%D1%81%D0%BA%D1%80%D1%8A%D0%B1-%D0%BC%D0%B0%D1%80%D0%B8%D1%83%D1%81-%D0%B2-%D0%B4%D1%83%D0%BF%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%BD%D0%B0-%D0%BB%D0%B0%D0%BC%D0%B1%D0%BE---%D0%B3%D0%B5%D0%BD%D0%B8%D0%B0%D0%BB%D0%BD%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D0%B8%D0%B7%D0%BF%D0%B0%D0%B4%D0%BD%D0%B0-%D0%B2-%D0%BE%D1%82%D1%87%D0%B0%D1%8F%D0%BD%D0%B8%D0%B5-news891250.html", "text": "Смъртта на Стефан Данаилов и последвалата раздяла със Стоянка Мутафова са потопили в скръб гениалния актьор и режисьор Мариус Куркински. В последните седмици и дни той е под напрежение, тъй като му предстои вълнуващо събитие - на 21 декември от 20 ч. в зала \"Арена Армеец\" ще представи юбилеен мегаспектакъл. Емоциите, върлуващи в твореца обаче са в двете крайности, заради загубата на Ламбо и Стояна. След като се бориха за живота си на метри един от друг в интензивното отделение на Военно-медицинска академия, първи си замина Данаилов на 27 ноември, а дни по-късно, навръх Никулден, към небесния театър полетя и Мутафова. \"Бог да ги прости! Аз изкарвам премиера, а те си отидоха от този свят. Казах си: \"Какво става?\". Изпаднах в отчаяние дори, беше ми много мъчно за тях. И Стефан, и Стояна са хора с пълноценен живот. Могат да бъдат пример за мнозина. Със Стефан съм изпитвал удоволствието да работя, когато през 2000 г. ме покани да поставям дипломен спектакъл с неговия клас. Дори поиска сам да участва със студентите си във въпросната постановска. Беше на сцената, плачеше. Никога няма да забравя как репетирахме. Със смелост и страст живееше Ламбо. С хубаво си спомням за него, отиде си в бой и битка той, беше на сцената до последно. Същото се случи и със Стояна... Полет на душите им сега!\", ридае за колегите си Мариус. С Мутафова го среща сцената на Сатиричния театър, където често се случвало представленията им да съвпадат в един и същи ден. Мариус отивал преди началото на спектакъла в гримьорната й да се учи. \"Да видя как се държи, какво говори... До последно ми даваше ценни съвети. Бяхме приятели, много ме обичаше. Веднъж ми каза: \"Ти си особен, твърд човек. Дори си някак озлобен към обикновения живот, което е полезно за сцената. И аз съм такава!\", сподели още Куркински в интервю пред седмичник. Сподели:", "date": "2019.12.14", "title": "СКРЪБ: Мариус в дупка заради загубата на Ламбо - гениалният актьор изпадна в отчаяние..."}
{"url": "https://pik.bg/%D1%82%D0%BE%D0%B7%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%84%D0%B8%D0%BB%D0%BC-%D0%BE%D0%B3%D0%BB%D0%B0%D0%B2%D0%B8-%D0%BA%D0%BB%D0%B0%D1%81%D0%B0%D1%86%D0%B8%D1%8F%D1%82%D0%B0-%D0%B2-%D0%B3%D1%83%D0%B3%D1%8A%D0%BB-news891112.html", "text": "Голямата изненада в родния бокс офис. \"Доза Щастие\" продължава да преследва рекорди. След като стана най-гледаната драма в историята на родното кино, филмът, разказващ историята на Весела Тотева и нейната дъщеря Валя, е на път да се превърне и в най-гледания български филм за изминалата 2019 година. Въпреки тези резултати, най-голямата изненада и признание дойде от чужбина - гигантът \"Гугъл\" обяви, че за първи път българска продукция оглавява търсенията за региона в категория Филми. В топ 10, оглавен от \"Доза Щастие\", попадат още \"Аквамен\", \"Жокера\", \"Отмъстителите: Краят\", \"След\", \"Имало едно време в Холивуд\", \"Гробище за домашни любимци\", \"Капитан Марвел\", \"Роди се звезда\" и \"Зелената книга\". Сподели:", "date": "2019.12.14", "title": "Този български филм оглави класацията в \"Гугъл\""}
{"url": "https://pik.bg/%D1%87%D0%B5%D1%85%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-58-%D0%B4%D1%83%D1%88%D0%B8-%D0%B2-%D0%BD%D0%B0%D1%80%D0%BA%D0%BE%D1%82%D1%80%D0%B0%D1%84%D0%B8%D0%BA-news891175.html", "text": "Чешката полиция обвини 58 души в подпомагането на международна банда за трафик на големи количества кокаин и хероин на стойност 90 млн. долара до Австралия и Нова Зеландия, предаде Ройтерс. Бандата, действала на четири континента, наемала куриери в Чехия да транспортират дрога на стойност над 82 млн. евро от „страни, близки до местата за производсто“, съобщи чешката полиция, цитирана от БНР. Органите на реда са си сътрудничили с колегите си от САЩ и Австралия в операцията. В Австралия четирима наркокуриери са арестувани и са получили присъди между 7 и 9 г. лишаване от свобода. Сподели:", "date": "2019.12.14", "title": "Чехия обвини 58 души в наркотрафик"}
{"url": "https://pik.bg/%D0%B3%D1%80%D1%8A%D0%BC%D0%BA%D0%B0-%D1%81%D0%B4%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D0%B0%D1%82%D0%BB%D0%B5%D1%82%D0%B8%D0%BA%D0%BE-%D0%BC%D0%B0%D0%B4%D1%80%D0%B8%D0%B4-%D0%B8-%D0%B4%D0%B8%D0%BD%D0%B0%D0%BC%D0%BE-%D0%B7%D0%B0%D0%B3%D1%80%D0%B5%D0%B1-news891205.html", "text": "Ръководството на Атлетико (Мадрид) е твърдо решено да привлече през зимата младата испанска звезда на Динамо (Загреб) - Дани Олмо, сочи любопитна информация от Пиренеите. Визира се, че наставникът на \"дюшекчиите\" Диего Симеоне следи много внимателно изявите на Олмо. Тази седмица 21-годишният юноша на Барселона вкара зрелищен гол на Манчестър Сити в мач от групите на Шампионска лига, а неотдавна се разписа и в дебюта си за националния отбор на Испания. Твърди се, че от Динамо биха били склонни да се разделят с Олмо тази зима срещу трансферна сума от порядъка на 30-35 милиона евро. Сподели:", "date": "2019.12.14", "title": "Гръмка сделка между Атлетико (Мадрид) и Динамо (Загреб)?"}
{"url": "https://pik.bg/%D0%BF%D1%80%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%B7%D0%B8%D0%BC%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BC%D1%8A%D0%B3%D0%BB%D0%B8%D0%B2%D0%BE-%D0%B8-%D0%B4%D1%8A%D0%B6%D0%B4%D0%BE%D0%B2%D0%BD%D0%BE-%D1%89%D0%B5-%D0%B1%D1%8A%D0%B4%D0%B5-%D0%B4%D0%BD%D0%B5%D1%81-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%82-%D0%B4%D0%BE-1-news891281.html", "text": "Облачно и мъгливо ще бъде времето днес, съобщиха от Националния институт по метеорология и хидрология. На места, главно в Южна България, а привечер и в Източна - ще превалява дъжд. В Източна България през по-голямата част от деня ще духа умерен южен вятър и температурите значително ще се повишат. В Западна България вятърът ще е от северозапад, а привечер и в източните райони югозападният вятър ще се смени със северозападен. Атмосферното налягане е значително по-ниско от средното за декември – към края на деня ще започне да се повишава. Преобладаващите минимални температури ще бъдат между 2° и 7°, а максималните – между 7° и 12°, на места в Източна България до 14-15°. Над планините ще бъде облачно и мъгливо. На места, главно в Рило-Родопската област ще има валежи от дъжд, над 2000 метра от сняг. Условия за по-значителни количества има в южните райони от Родопите. Вечерта и през нощта срещу неделя валежи ще има и в масивите от Източна България. Ще духа силен юг-югозападен вятър. Максимална температура на височина 1200 метра около 7°, на 2000 метра – около 2°. Над Черноморието ще е предимно облачно, с временни разкъсвания на облачността преди обяд, главно над северното крайбрежие. Привечер и през нощта срещу неделя на места ще превали дъжд. През по-голямата част от деня ще духа умерен юг-югозападен вятър и температурите ще се повишат; привечер вятърът ще се смени със северозападен. Максимални температури на въздуха: 8° и 13°. Температурата на морската вода е 12°-13°. Вълнението на морето ще бъде 2-3 бала. В неделя сутринта в източните райони все още е възможно да превалява слаб дъжд, но и там бързо ще спре. Облачността ще се разкъса и ще намалее до слънчево време. Вятърът постепенно ще отслабне и ще се ориентира от югозапад. В началото на следващата седмица ще е без валежи. По поречието на Дунав, в котловините и на места в Горнотракийската низина ще бъде с мъгли, ниска облачност и намалена видимост, които от ден в ден ще се задържат все по-дълго и ще обхващат повече райони; дневните температури там ще остават по-ниски, до 7°-10°. В останалата част от страната ще бъде предимно слънчево, ще се затопли чувствително, особено в планините, в Предбалкана, по-късно и в североизточните райони; там температурите ще бъдат значително по-високи от обичайните, като максималните ще достигат на места 15°-18°. Сподели:", "date": "2019.12.14", "title": "ПРОЛЕТНАТА ЗИМА ПРОДЪЛЖАВА: Мъгливо и дъждовно ще бъде днес, температурите ще достигнат до 15 градуса"}
{"url": "https://pik.bg/%D0%BE%D0%B1%D0%BC%D0%B8%D1%81%D0%BB%D1%8F%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D0%B5-%D0%BD%D0%B0-%D0%B4%D0%B8%D0%B2%D0%B8-%D0%B8-%D1%89%D0%B0%D1%81%D1%82%D0%BB%D0%B8%D0%B2%D0%B8-%D0%BB%D1%83%D0%B4%D0%BE%D1%80%D0%B8%D0%B8%D1%82%D0%B5-%D0%BD%D0%B0-%D0%BB%D1%83%D0%B8%D0%B7%D0%B0-%D0%B8-%D1%8F%D0%BD%D0%B0-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D1%81%D1%82%D0%B8%D0%B3%D0%B0%D1%82-%D0%B4%D0%BE-%D0%BB%D0%B0%D1%82%D0%B8%D0%BD%D1%81-news891115.html", "text": "Яна Маринова, Луиза Григорова-Макариев и Алесандър Сано обмислят продължение на новия български филм \"Диви и щастливи\". \"Почти нямаме прожекция, след която да не дойдат хора при нас и да ни питат кога ще направим втория епизод\", разкри пред \"Монитор\" Сано, който освен, че участва в една от главните роли, е и продуцент на заглавието. Въпреки, че екипът създава\"„Диви и щастливи\" без никакво намерение да превръща историята в поредица, именно силният интерес на публиката провокира Маринова, Сано и режисьора Мартин Макариев да започнат все по-сериозно да обсъждат опцията за втора част. \"Налага ни се да го мислим вече. Имаме дори доста интересна идея. Нека обаче първо видим какво ще се случи с \"Диви и щастливи\", допълва още екранният полицай. Резултатите към момента са красноречиви. Само в дебютния си уикенд на екран филмът грабна вниманието на 22 000 зрители. Така за тази година той стана рекордьор като най-гледано българско заглавие в период, обхващащ първите три дни в киносалоните. Към момента - две седмици след премиерата, \"Диви и щастливи\" е проследен от над 40 000 души, а от боксофиса генерира печалби в размер на 396 883 лв. С още няколко хиляди пък се увеличава броят на зрителите на \"Диви и щастливи\" от прожекциите, които Маринова, Сано и компания организираха във Великобритания. Походът на филма към киносалоните не само у нас, но и по света, продължава. Още на 11 януари екипът ще отпътува към Виена, за да представи заглавието там. Предстои и мащабно турне в Германия, като във филмовата обиколка са включени поне шест града, сред които и Берлин. \"Диви и щастливи\" тръгва по кината още в Македония, а към момента се водят преговори това да се случи и в Сърбия. Предстои Боряна и Мила да забавляват киноманите със случайното си престъпление и в Латинска Америка. Междувременно само преди ден на бял свят се появи и официалният саундтрак на заглавието. Общо 18 парчета звучат в албума, зад който стои Антони Рикев. В него фигурира и едноименната песен на D2 и 100 Кила. Александър Сано, когото феновете знаят и като идеен двигател на Братя Мангасарян, също се разписва с участие в поне три от изпълненията в саундтрака. Сподели:", "date": "2019.12.14", "title": "Обмислят продължение на \"Диви и щастливи\", лудориите на Луиза и Яна Маринова стигат до Латинска Америка"}
{"url": "https://pik.bg/%D1%82%D1%80%D0%B0%D0%BD%D1%81%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BF%D0%BE%D0%BC%D0%BD%D0%B8%D1%82%D0%B5-%D0%BB%D0%B8-%D1%82%D0%BE%D0%B2%D0%B0-%D0%BC%D0%BE%D0%BC%D0%B8%D1%87%D0%B5---%D1%85%D0%BB%D0%B0%D0%BF%D0%B0%D1%87%D0%BA%D0%B0-%D0%BE%D1%82-%D0%B7%D0%B0%D0%BF%D0%BE%D0%B7%D0%BD%D0%B0%D0%B9-%D1%81%D0%B5-%D1%81-%D0%BC%D0%B0%D0%BB%D0%BA%D0%B8%D1%82%D0%B5-%D1%81%D1%82%D0%B0%D0%BD%D0%B0-%D1%87%D0%B0%D0%BB%D0%B3%D0%B0%D0%B4%D0%B8%D0%B2%D0%B0-news891262.html", "text": "Пълна трансформация е претърпяла една от звездите, изгрели в шоуто на Слави - Даниела Пирянкова. И промяната не е само във външния вид - в рамките само на 24 месеца малката Даниела е израснала кариерно със светлинни години. Данна, както вече я наричат феновете, блесна за първи път в \"Запознай се с малките\", където направи истински фурор. Едва 12-годишна, тя скри шапката на зрителите. Пирянкова спечели безапелационния вот на публиката. Само две години по-късно Данна е неузнаваема. Днес, вече 15-годишна, талантливата певица работи неуморно за \"Пайнер\" и твори хит след хит. Още с първото парче \"Бомба\" в колаборация с Джордан, Данна привлече вниманието на публиката. Във фючъринга й в песента на Кирил Атанасов \"Как ще си простиш\" също демонстрира своите гласови данни. Визията й търпи развитие с всеки следващ хит. Звездата на Данна изгрява още от малка, когато я забелязва учителят й по музика. Явява се на редица конкурси и печели множество награди. Вече 11-годишна тя прави силно впечатление на кастинга за \"Детска Евровизия\" и стига до първи кръг. Сподели:", "date": "2019.12.14", "title": "ТРАНСФОРМАЦИЯ: Помните ли това момиче - хлапачка от \"Запознай се с малките\" стана чалгадива"}
{"url": "https://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80-%D0%B7%D0%B0%D1%85%D0%B0%D1%80%D0%B8-%D0%B1%D0%B0%D1%85%D0%B0%D1%80%D0%BE%D0%B2-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%B2-%D0%BD%D0%B0%D1%80%D0%BE%D0%B4%D0%BD%D0%B8%D1%8F-news891117.html", "text": "След дълга пауза актьорът Захари Бахаров се завръща на сцената на Народния театър с пиесата на Флориан Зелер \"Синът\". Тя е трета част от трилогията на хитовия френски драматург, чието начало е \"Майката\", следвана от \"Бащата\". След като разтърси театралния свят със спектакъла \"Бащата\" преди година, режисьорката Диана Добрева сега поставя на Голяма сцена и своеобразното продължение. Премиерните представления са на 17 и 18 януари, предаде \"Монитор\". Заедно със Захари Бахаров в актьорския екип са и звездите от първата ни трупа Владимир Пенев и Теодора Духовникова, които участваха и в \"Бащата\", както и младите актьори Анета Иванова и Александър Тонев. Сюжетът, около който се разгръща напрежението в \"Синът\", може да бъде \"взет назаем\" от драмата на което и да е съвременно семейство: разделени родители, изгубили доверието и комуникацията със своя син тийнейджър, и неговият опит да изкрещи болката си и копнежа по хармония и разбиране. Той спира да ходи на училище и започва да се бунтува по свой начин. Сподели:", "date": "2019.12.14", "title": "ТРАНСФЕР: Захари Бахаров се завръща в Народния"}
{"url": "https://pik.bg/%D1%86%D1%81%D0%BA%D0%B0-1948-%D1%81%D1%8A%D1%81-%D0%B7%D0%B8%D0%BC%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news891194.html", "text": "Втородивизионният към момента ЦСКА 1948 представи първото си зимно попълнение. \"Червените\" направиха трансферен удар, привличайки един от най-добрите реализатори в елита през есента Даниел Младенов. Нападателят разтрогна с Етър и идва като свободен агент в ЦСКА 1948. Той вече подписа договор за две години с клуба. Младенов е роден в Кюстендил преди 32 години, има повече от богата кариера по родните терени и е един от най-силните български атакуващи футболисти в момента. Дани Младенов споделя ярко пред клубната телевизия на тима, че е привлечен най-вече от огромната амбиция на \"червените\". Сподели:", "date": "2019.12.14", "title": "ЦСКА 1948 със зимен трансферен удар..."}
{"url": "https://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%B4%D0%BD%D0%B5%D1%81-news891188.html", "text": "Въвежда се временна организация на движението за провеждане на фестивал в София. Това съобщиха от пресцентъра на Столична община. От 08,00 часа на 14 декември до 22,00 часа на 15 декември се забраняват престоят и паркирането на пътни превозни средства на ул. „Иван Вазов“ в участъка между ул. „Георги С. Раковски“ и ул. „Георги Бенковски“. От 12,00 часа на 14 декември до 22,00 часа на 15 декември се забранява влизането на пътни превозни средства по ул. „Иван Вазов“ в участъка между ул. „Георги С. Раковски“ и ул. „Георги Бенковски“. Организация на движението и за заснемане на филмова продукция. Сподели:", "date": "2019.12.14", "title": "Ето къде променят движението в София днес"}
{"url": "https://pik.bg/%D0%B2%D0%B5%D1%82%D0%B5%D1%80%D0%B8%D0%BD%D0%B0%D1%80%D0%BD%D0%B8%D1%82%D0%B5-%D0%BB%D0%B5%D0%BA%D0%B0%D1%80%D0%B8-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D1%82-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D0%B8-%D0%BF%D1%80%D0%B0%D0%B7%D0%BD%D0%B8%D0%BA-news891330.html", "text": "На 14 декември ветеринарните специалисти в България отбелязват своя професионален празник, съобщава „Дарик”. Датата не е избрана случайно – на този ден през 1897 г. е приет първият законодателен акт, поставящ началото на ветеринарномедицинското дело в страната. Един от основоположниците на ветеринарната наука в България е и професорът по анатомия, хистология и ембриология Димитър Димов. Известен повече с литературните си постижения, ветеринарната му практика, научната му и преподавателска дейност са малко познати за широката публика. Сподели:", "date": "2019.12.14", "title": "Ветеринарните лекари отбелязват професионалния си празник"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D1%84%D0%B5%D1%80%D0%BC%D0%B5%D1%80-%D1%83%D0%BA%D1%80%D0%B8%D0%BB-6-%D0%BE%D0%B2%D1%86%D0%B5-%D0%BE%D1%82-%D0%B5%D0%B2%D1%80%D0%BE%D1%84%D0%BE%D0%BD%D0%B4-news891095.html", "text": "Фермер получи условна присъда за това, че е укрил 6 овце от еврофонд, от който получил финансиране за малко стопанство. Решението е на Окръжния съд в Шумен и подлежи на обжалване пред по-горна инстанция. Дончо Д. притежавал и обработвал земеделска земя. Доходите от земеделската му дейност обаче не били достатъчни да издържа семейството си. Научил, че може да кандидатства за средства от еврофондовете, които да подпомогнат дейността на малкото му стопанство. В документите за кандидатстването той „пропуснал“ да посочи, че отглежда и шест овце. При посочването на този факт икономическият размер на стопанството му би надхвърлил сумата от 7999 евро, което е горната граница на стопанствата, които можело да бъдат подпомогнати по европейската програма. С това нарушил задължението си да представи верни сведения в заявлението, относно действителното наличие на животни, явяващо се изискване за кандидата. Така чрез предоставените неверни сведения успял да получи левовата равностойност на 10 000 евро, от които над 16 000 лева са от Европейския земеделски фонд за развитие на селските райони и близо 3000 лева от националния бюджет на България. Затова фермерът е наказан с 6 месеца лишаване от свобода с отложено изпълнение за срок от 3 години. Сподели:", "date": "2019.12.14", "title": "Осъдиха фермер, укрил 6 овце от еврофонд"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82-%D1%81-%D0%B2%D0%B0%D0%B6%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%BA%D1%8A%D0%BC-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8---%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D0%B0%D0%B7%D1%8F%D1%82-%D0%BE%D1%82-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-news891354.html", "text": "Екстремно лош въздух дишахме през последните дни. Нивата на фини прахови частици бяха изключително завишени в София и в още няколко области. Въпросът е как ни вреди мръсният въздух и какви мерки трябва да вземем в дни със завишени нива на прахови частици. Хора с респираторни заболявания или сърдечни проблеми и малките деца трябва да си останат вкъщи при завишени нива на фините прахови частици, съветва д-р Петър Чипев в ефира на Би Ти Ви. Той препоръчва също да следим чрез приложение какво е качеството на въздуха на мястото на, което отиваме, ако ни се налага да излизаме. Д-р Чипев обясни, че има значение и 24-часовата експозиция и годишната на замърсяванета на въздуха. Излагането на 24-часово екстремно замърсяване води до рецидив при хора с хронични заболявания – пристъп на астма, стенокардия и др.  Дългогодишна експозиция на замърсяване води до развитие на хронични и онколигични заболявания. Според специалисти вредното влияние на мръсния въздух все още не е така добре проучено като това на тютюнопушенето. Сподели:", "date": "2019.12.14", "title": "Експерт с важни съвети към столичани - как да се предпазят от мръсния въздух"}
{"url": "https://pik.bg/%D1%81%D1%8A%D0%B4%D1%8A%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B2-%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%B7%D0%B0%D0%B5%D0%BC%D0%B8-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%BE-%D1%81%D0%BB%D0%B0%D0%B1%D0%B8-news891255.html", "text": "Окръжният съд в Пловдив задържа под стража лихваря, давал незаконни заеми на социално слаби. Мъжът е извършвал без надлежно разрешително банкова дейност в общините Карлово и Сопот, при условията на продължавано престъпление, като физическо лице. Спрямо него е повдигнато обвинение за престъпление за това, че в периода от 14.10.2014 г. до 11 декември 2019 г. е извършвал лихварската дейност, като от това са причинени значителни вреди и са получени неправомерни доходи. За това престъпление законът предвижда наказание лишаване от свобода и глоба. Съдът прецени, че макар делото да се намира в начална фаза на разследване, са събрани достатъчно доказателства, които сочат обосновано предположение, че той е извършил престъплението, за което му е повдигнато обвинение. Съдът намери, че при мярка, различна от задържане под стража, не съществува опасност обвиняемият да се укрие, но съществува опасност да извърши ново престъпление. Към момента деянията му са 20 на брой. Определението на съда подлежи на протест и обжалване пред Пловдивския апелативен съд, като в случай на постъпил протест или жалба делото се насрочва на 19 декември от 10.00 часа. Сподели:", "date": "2019.12.14", "title": "Съдът в Пловдив остави в ареста обвинения в даване на незаконни заеми на социално слаби"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%BD%D0%B8%D1%8F%D1%82-%D1%85%D0%B0%D0%BB%D1%84-%D1%80%D0%B0%D0%BA%D0%B8%D1%82%D0%B8%D1%87-%D1%81-%D0%B2%D0%B0%D0%B6%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-news891200.html", "text": "Опитният полузащитник на Барселона Иван Ракитич в крайна сметка е решил, че не желае да напуска клуба през януари. През първата част от сезона хърватинът често оставаше на пейката и неколкократно заяви, че не е щастлив от въпросния си статут и обмисля смяна на клубната си принадлежност. В последните няколко седмици Ракитич обаче записа много игрови минути за гранда. Според \"Марка\" това пък е убедило Иван Ракитич да остане в Барса, въпреки че към него има огромен интерес от други топ клубове. Сподели:", "date": "2019.12.14", "title": "Звездният халф Ракитич с важно решение"}
{"url": "https://pik.bg/%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D0%B4%D0%B0%D0%BD%D1%8A%D1%86%D0%B8%D1%82%D0%B5-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D1%81%D1%8A%D1%81-%D1%81%D0%BF%D0%BE%D1%80%D1%82%D1%83%D0%B2%D0%B0%D1%89%D0%B8-%D0%B4%D0%B5%D1%86%D0%B0-news891183.html", "text": "Община Пазарджик ще намали с 30% местните данъци и такси на семействата, чиито деца спортуват. Това съобщи кметът Тодор Попов. Идеята на Попов и бившата състезателка по художествена гимнастика Ренета Камберова, която отговаря за спорта в общината, е да облекчат данъчно семействата, чиито деца спортуват. Така се стимулират и мотивират малчуганите да се посветят на социалния феномен. Докладът за намаляването на местните налози с 30% ще бъде внесен в Общинския съвет на Пазарджик в началото на 2020 г., като целта е да започне да функционира още през следващата година. \"Работим по системата, чрез която ще получаваме информация за спортуващите деца. За 2020 г. като \"Европейски град на спорта\" сме предвидили над 150 събития в Пазарджик - състезания, спортни фестивали, кръгли маси и др\", каза Тодор Попов, цитиран от БНР. За да се направи 30-процентна отстъпка от данъците не е достатъчно детето само да е записано в клуб. То трябва да е картотекирано в съответната национална федерация и да участва на състезания. В община Пазарджик развиват и поддържат 12 вида спорт. Сподели:", "date": "2019.12.14", "title": "Пазарджик намалява данъците на семейства със спортуващи деца"}
{"url": "https://pik.bg/%D1%81%D0%B2%D0%B5%D1%82%D1%8A%D0%BB-%D0%B4%D0%B5%D0%BD-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%BD%D0%B0%D0%B9-%D0%BD%D0%B5%D0%B6%D0%BD%D0%B8%D1%82%D0%B5-%D0%B6%D0%B5%D0%BD%D1%81%D0%BA%D0%B8-%D0%B8%D0%BC%D0%B5%D0%BD%D0%B0-news891282.html", "text": "Много години след това, вече при Диоклетиан, били мъченически убити в Тиваидската страна (Египет) християните Асколон и Леонид. Но ревността към вярата се възбуждала все по-силно и по-силно, въпреки ужасното гонение. Езичниците внезапно се обръщали към Христовата вяра и отивали радостно на мъчения. Мъченическата смърт на Аполоний и Филимон и станалите при това чудасе обърнали към Христа самия игемон Ариан, който на своя ред запечатал вярата си със св. мъченичество. Тирс и Левкий били родом от Кесария и пострадали при гонението на римския император Деций. Мъжественото им търпение при страшните изтезания и чудесата, проявени от Господа, убедили и езическия жрец Калиник в истината н ахристиянската вяра. Сподели:", "date": "2019.12.14", "title": "СВЕТЪЛ ДЕН: Празнуват най-нежните женски имена"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B4%D0%B0-%D0%BD%D0%B5-%D1%81%D0%B5-%D1%81%D0%BF%D1%8A%D0%BD%D0%B5%D1%82%D0%B5---%D0%BB%D0%BE%D1%88-%D0%B7%D0%BD%D0%B0%D0%BA-%D0%B5-%D1%89%D0%B5-%D0%B7%D0%B0%D0%B3%D1%83%D0%B1%D0%B8%D1%82%D0%B5-%D0%BD%D0%B5%D1%89%D0%BE-%D1%86%D0%B5%D0%BD%D0%BD%D0%BE-news891336.html", "text": "Повишава се чувствителността, емоционалността, възприемчивостта и ранимостта. Нежелателно е да се отправят критики и да се предявяват претенции. Собствените преживявания стават по-важни от случващото се във външния свят. Силата, която доминира в този период, често потиска самочувствието и води до безпокойство. Настроението става променливо и нестабилно. Не е подходящо за вземане на решения и необмислени действия. Трябва да си осигурим комфортна обстановка. Сега е най-доброто време да създадем уют у дома. Уязвими са стомаха и млечните жлези, дванайсетопръстникът. Добре е  за вадене на зъби. Нищо важно не бива да се предприема, да се избягват покупките. Денят изисква благоразумие, сдържаност и особено внимание, тъй като е свързан с опасности. Ако неправилно се използва енергията на деня, ще срещнете препятствия и неприятности. Бъдете внимателни към всичко случващо се с вас през този ден. Мислите трябва да се контролират, да не се допускат отрицателни мисли и прояви на егоизъм. Могат да възникнат препятствия при достигане на целите ви и конфликти с околните. Има опасност да изпаднете лесно под чуждо влияние. Денят не е продуктивен период за бизнес - нито хубав, нито лош. Останете спокойни и отделете повече внимание на незначителните детайли, внимателно прочитайте договорите, документите, обърнете внимание и на най-дребния шрифт. Всеки човек има свое огледало, в което вижда света. По това, което ни се случва в осемнадесети лунен ден може да се определи какво е то: дали криво, увеличаващо, намаляващо или счупено парче, което отразява изопачаващата действителност. Нашите реакции също ще покажат на кое реагираме положително, на кое отрицателно. Всяка ситуация трябва да се оценява като отражение на нашата същност. Настоятелно се препоръчва да се ограничи консумацията на алкохол. В този ден не бива да се пиянства, защото заболяват бъбреците. Добре се отразяват масажите и разтривки с растителни масла. По-малко да се спи. Опасни са силните аромати. Благоприятно е да се гладува и да се очистят червата. Препоръчва се да се избягва храна от животински произход. Ритуалната храна на деня са орехите. Може да е много тежък период за семейните отношения. Възможно е близките ви да са в лошо разположение на духа. По тази причина трябва да се прояви максимум спокойствие и тактичност, за да не се разраснат проблемите. Всеки човек сега се сблъсква със своята „тъмна” страна и на малцина това ще им хареса. За предпочитане е уединение и по-малко да се общува. Секс – Трябва да бъде спокоен, бавен и не толкова активен. Подстрижката ще увеличи вашата харизма, ще подсили паметта ви и интелектуалните възможности. – Може да изберете нов път, да правите нови планове. Приветства се чувството за хумор. Препоръчва се четене на умни книги, учене, предаване на опит и знания. Благоприятно е за разговори, но следете за словото, което изричате. Днес ако се препънете с единия крак или паднете, това е знак, че Висшите сили ви предупреждават за някаква опасност. Лош знак е да загубите нещо материално. Луна в опозиция но Сатурн (11:33ч) Луна в опозиция на Плутон (15:48ч) Луна в опозиция на Венера ( в 17:58ч) Луната е в знак Рак до 05:57 ч на 15 декември След 17:58ч Луната се движи на празен ход до 05:57ч на следващия ден. Продължава 18 лунен ден до 19:07ч на 14 декември (от 18:07ч на 13 декември) Следва 19 лунен ден от 19:07ч на14 декември до 20:15ч на 15 декември 29 слънчев ден По-важни аспекти: Сподели:", "date": "2019.12.14", "title": "ЗВЕЗДИТЕ ГОВОРЯТ: Внимавайте да не се спънете - лош знак е, ще загубите нещо ценно"}
{"url": "https://pik.bg/%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D0%BA%D0%BC%D0%B5%D1%82%D1%8A%D1%82-%D1%81%D1%82%D0%B0%D0%BD%D0%B8%D1%81%D0%BB%D0%B0%D0%B2-%D0%B2%D0%BB%D0%B0%D0%B4%D0%B8%D0%BC%D0%B8%D1%80%D0%BE%D0%B2-%D0%B2%D1%8A%D0%B2%D0%B5%D0%B6%D0%B4%D0%B0-%D0%BF%D0%BE-%D0%B1%D0%BE%D0%BB%D0%B5%D0%B7%D0%BD%D0%B5%D0%BD-%D1%80%D0%B5%D0%B6%D0%B8%D0%BC-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%BE%D1%82-%D0%BD%D0%B0%D1%87%D0%B0%D0%BB%D0%BE-news891387.html", "text": "В началото на седмицата ще имаме нов воден режим. Това каза кметът на Перник Станислав Владимиров пред ПИК при влизането си в сградата на БСП на „Позитано” №20, за участие в Пленума. Той обясни, че в началото на седмицата ще се свика и Кризисен щаб. \"Преминаваме вече на по-болезнен воден режим, ще е едноразов – заяви Владимиров. - Ще влезе може би началото на седмицата. Правят разчети новото ръководството на ВиК\", допълни още Владимиров. Кметът обяви, че има уверението от МРРБ, че всички начертани стъпки, ще започнат да се изпълняват. \"Сутринта рано ще съм отново в МРРБ, след това в МОСВ, за да започнат да се изпълняват всички тези стъпки, които бяха начертани. Имам уверението, че всички абонати ще имат достъп до питейна вода във времевия график, който ще посочат в новия воден режим. В момента се правят допълнителни проучвания в МОСВ, за да можем да доведем малко повече вода или да увеличим притока в язовир \"Студена\" Знаете има прокурист, хидроинженер, бивш управител на ВиК дружеството, така че организацията ще бъде доста по-добра от началото на седмицата\". На въпрос докога ще продължи водният режим в града, кметът на Перник обясни, че разчетите са докрая на март и началото на април във воден режим да има достатъчно водни количества, които да осигурят достъп до питейна вода на всички абонати. \"Надяваме се времето да бъде по-благосклонно към нас и природата\", допълни Станислав Владимиров. Сподели:", "date": "2019.12.14", "title": "КРИЗАТА В ПЕРНИК: Кметът Станислав Владимиров въвежда по-болезнен режим на водата от началото на следващата седмица"}
{"url": "https://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%81%D0%B0%D1%89-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D0%BC%D0%B8%D1%82%D0%B0-%D1%81%D1%80%D0%B5%D1%89%D1%83-%D0%BA%D0%B8%D1%82%D0%B0%D0%B9-news891332.html", "text": "САЩ официално отложиха влизането в сила на допълнителни мита за Китай. Това се посочва в изявление на представителя по търговски преговори, публикувано в базата данни на Федералния регистър, предава ТАСС, цитирани от „Фокус”. „В съответствие с указанията на президента, търговският представител на САЩ взе решение да промени мерките, предприети като част от разследването по член 301 (Търговски закон от 1974 г., който предвижда възможни санкции срещу „несправедливи търговски партньори“-бел. ТАСС) и да преустанови влизането в сила на 15 декември на допълнителни такси от 15% за определени стоки от Китай“, се посочва в текста. Търговският представител на САЩ Роберт Лайтхайзер заяви пред журналисти, че в рамките на търговските преговори президентът Доналд Тръмп се съгласи да се откаже от допълните мита върху китайски стоки, което трябваше да се случи на 15 декември. Той също така обясни, че споразумението през януари вероятно ще бъде подписано от търговските представители на двете страни, а не от държавните ръководители, както беше планирано по-рано. Според Лайтхайзер постигнатите споразумения ще увеличат американския внос в Китай с 200 млрд. долара за двугодишен период, а търговският дефицит на САЩ ще намалее. Сподели:", "date": "2019.12.14", "title": "Официално: САЩ  отложиха влизането на допълнителни мита срещу Китай"}
{"url": "https://pik.bg/%D1%81%D1%82%D1%80%D0%B0%D1%81%D1%82%D0%B8-%D0%B2-%D0%B5%D1%84%D0%B8%D1%80-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B2-%D0%BB%D1%8E%D1%82-%D1%81%D0%BF%D0%BE%D1%80-%D0%BA%D0%B0%D0%BA%D0%B2%D0%BE-%D0%BD%D0%B0%D0%BB%D0%B0%D0%B3%D0%B0-%D0%B0%D0%B1%D1%81%D1%83%D1%80%D0%B4%D0%BD%D0%B8%D1%82%D0%B5-%D1%82%D0%B0%D0%BA%D1%81%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-news891363.html", "text": "Какво налага включването на всякакви абсурдни такси в болниците? Темата коментираха пред Нова телевизията експертът по мединицско право адв. Свилена Димитрова, председател на Българска болнична асоциация и Емил Велчовски от Изпълнителна агенция медицински надзор „Реално се намираме в ситуация от началото на годината – коментира  адв.Димитрова. - Доверието на пациентите е сериозно разклатено и това затруднява лечебните заведения допълнително да си вършат дейностите. Няма съмнения, че в болничната система има недофинансиране. Разликата в средствата трябва да бъде заплатена от някъде и е логично да бъде заплатена от този, който използва услугата. Лечебните заведения, на базата на Наредба, могат да определят услуги за заплащане на съответни дейности. Ясно е, че доста неща там будят въпроси. Проблемът е много дълбок и има нещо, което няма как да бъде заобиколено. В момента имаме фиксирани цени на клиничните пътеки, в които цени са включени почти всички възможни дейности, коэито трябва да се извършват за лечението на пациента по съответната клинична пътека. Тези дейности обаче не са покрити от Националната здравоосигурителна каса. Когато застраховаш един човек за сумата от „Х” лева и ползваните от него услуги надминат неговото застрахователно покритие, се налага Здравният фонд да доплаща лечението. Лечебните заведения са принудени да търсят формулировки за доплащане, защото наредбата ги ограничава за това какво се заплаща. Ценоразписите се на входа на лечебните заведения, на сайта на здравното министерствио. Таксите са регламентирани. Наредбата е ясна и всеки може да я прочете. Формулировките са прочит на отделните лечебни заведения. Вместо да търсим причината – недофинансираните клинични пътеки, ние губим доверието на пациентите. Притеснителното е, че не можем да лекуваме пациенти, които ни нямат доверие. Абсурдните такси за които се говори само допълнително ни дискриминират. Реално остонойстяване на клиничните пътеки е изхода. Работи се сериозно по това. Наясно сме, че не може да се постигне с една стъпка. Става дума за реална липса на финанси. Увеличаване на здравната вноска, въвеждане на допълнително здравно осигуряване. Това са варианти само някои от вариантите, които се коментират. Някой трябва да заплати за тази услуга Това е проблем за всички лечебни заведения”. „Повечето от иновативните услуги не са свързани с диагностично-лечебния процес на пациента, а неща, които ръководствата на болниците са решили, че могат да бъдат допълнително предоставени на пациента, без да са свързани с конкретното лечение – контрира Емил Велчовски от Изпълнителна агенция за медицински надзор. – Имаме доста абсурдни случаи. На един пациент лечебно заведение му бе пуснало фактура за заплащане на ножица за меки тъкани – 780 – 790 лв. Това е един от показателните случаи за това додъке може да стигне изобретателността на лечебните заведения, меко казано. Проверка в болница завърши с 406 акта. Този случай вече е в Прокуратурата и към момента не искам да го коментирам. Имаме случаи, в които влизаш в болницата, на регистратурата ти се подава декларация, в която си запознат, че се лекуваш във високо технологична болница, изписват ти се най-сериозни екстри и отдолу пише 2 000 лв. на ден цена. Когато става въпрос за доплащането за допълнително поискани услуги, пациентите трябва да са наясно, че когато едно лечебно заведение им предлага услуги, те трябва да бъдат поискани от пациентите, а не да им се налагат. Пациентът не знае че има служебно назначена лека и оператор. На него му се поднася декларация, че трябва да избере екип. Това е и едно от най-честите нарушения. Масово нарушение е избор на лекар и екип. Изпълнителна агенция за медицински надзор работи в рамките на своите правомощия. Налагаме санкции. От началото на годината звеното ни за контрол е извършило над 900 проверки по сигнали на граждани и организации. Бих казал 50 на 50 е съотношението на държавни и частни болници. В лечебните заведения могат да ви поискат допвлащане само за услуги, които писмено сте заявили, че искате да получите. С това хората трябва да са наясно”. Сподели:", "date": "2019.12.14", "title": "СТРАСТИ В ЕФИР: Експерти в лют спор какво налага абсурдните такси в болниците:"}
{"url": "https://pik.bg/%D1%81%D0%B8%D0%BC%D0%B5%D0%BE%D0%BD-ii-%D0%B5%D0%B2%D1%80%D0%BE%D0%BF%D0%B0-%D0%BD%D1%8F%D0%BC%D0%B0-%D0%BF%D0%BB%D0%B0%D0%BD-%D0%B1-%D0%B8%D0%B7%D0%B2%D1%8A%D0%BD-%D0%B5%D1%81-news891292.html", "text": "„Радва ме да виждам как се завръща либералната идея. Много хора си мислиха, че ако се радикализираш, ще правиш кариера. Либералната мисъл е много по-широка и предоставя повече възможности“,  заяви  Симеон Сакскобургготски. \"Либералната мисъл не е само мисъл. Не е просто нещо, което НДСВ и ДПС прегърнаха. В миналото в България е имало и други либерални движения“, отбеляза Симеон Сакскобургготски в своето обръщение към участниците във форума. Според него либералната идея събира все повече последователи, защото предоставя „право и възможности за диалог“, а тя може да се окаже преграда срещу „крайни движения, мотивирани от омраза“. „ Брюксел ни докара много положителни моменти, но понякога имаме чувството, че той ни налага нещо. Ние сме Брюксел, ние сме блестящи европейци, които след толкова дълго отсъствие се завърнаха в голямото европейско семейство“, категоричен бе той. „Ако не беше ЕС, къде щяхме да бъдем сега, след икономическите кризи? Пак ли щяхме да започнем с войни? Няма план „Б“. Ние сме на правия път, на правата посока“, заяви още той в речта си. Сподели:", "date": "2019.12.14", "title": "Симеон II: Европа няма план \"Б\" извън ЕС"}
{"url": "https://pik.bg/%D0%BE%D0%B1%D0%B5%D1%89%D0%B0%D0%BD%D0%B8%D0%B5-%D0%B5%D1%82%D0%BE-%D0%BA%D0%B0%D0%BA%D1%8A%D0%B2-%D1%89%D0%B5-%D0%B1%D1%8A%D0%B4%D0%B5-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-news891337.html", "text": "Премиерът на Великобритания Борис Джонсън заяви, че иска да „започне възстановяването“ след Брекзит, след като стана министър-председател, печелейки най-голямото мнозинство за консервативен лидер след Маргарет Тачър, съобщава The Guardian, цитирани от „Фокус”. Джонсън заяви, че Националната здравна служба ще бъде негов основен приоритет и страната се нуждае от „дълга почивка“ от въпроса за Брекзит след три години и половина ожесточено разделение. Премиерът произнесе речта си няколко часа след като посети кралицата, за да я информира, че има подкрепата да ръководи правителство, след като консерваторите спечелиха мнозинство. След ужасната нощ за лейбъристите Джереми Корбин-лидерът на британската опозиционна Лейбъристка партия, заяви, че е „много тъжен“ от резултата и даде знак, че ще се оттегли в началото на следващата година, което предизвика вълна от спекулации относно бъдещата посока на партията. Корбин не успя да обясни най-лошото представяне на партията от 1935 г. Сподели:", "date": "2019.12.14", "title": "Обещание: Ето какъв ще бъде приоритета на Борис Джонсън"}
{"url": "https://pik.bg/%D1%81%D0%B0%D1%89-%D1%81%D0%B0%D0%BD%D0%BA%D1%86%D0%B8%D0%BE%D0%BD%D0%B8%D1%80%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BB%D0%B8%D0%B2%D0%B0%D0%BD%D1%81%D0%BA%D0%B8-%D0%B0%D1%80%D1%82-%D0%BA%D0%BE%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80-%D0%B8-%D0%BD%D0%B5%D0%B3%D0%BE%D0%B2%D0%B8%D1%8F-%D1%81%D1%8A%D0%B4%D1%80%D1%83%D0%B6%D0%BD%D0%B8%D0%BA-news891341.html", "text": "Съединените щати наложиха санкции на известен ливански арт колекционер и негов съдружник за предполагаемото превеждане на десетки милиони долари на свързаното с Иранското движение „Хизбула” посредством схеми за пране на пари, предаде „Франс Прес”, цитирана от БТА и Нова телевизия. Министерството на финансите на САЩ идентифицира двамата мъже като Назем Ахмад от Ливан и Салех Аси, базиран в Демократична република Конго. Всички потенциални активи на двамата мъже под американска юрисдикция са замразени и им е забранено да правят бизнес с граждани на САЩ. Ахмад бе описан като един от най-големите донори на „Хизбула”. Той притежава колекция от картини на стойност десетки милиони долари, включително творби на Пабло Пикасо и Анди Уорхол. Министерството на финансите на САЩ обвини Аси в пране на пари посредством диамантения бизнес на Ахмад. То наложи санкции и на 17 свързани с двамата мъже компании. \"Хизбула продължава да използва привидно законни бизнеси като фиктивни компании, за да набира и пере пари в страни като ДР Конго, където може да използва подкупи и политически връзки, за да си осигури нечестен пазарен достъп и да укрива данъци\", коментира американският министър на финансите Стивън Мнучин. Държавният секретар Майк Помпео добави, че Ахмад и Аси в продължение на години са укривали доходите си от ливанското правителство посредством пране на пари, трафик на диаманти от конфликтни райони и неплащане на данъци. \"Съединените щати подкрепят силно исканията на ливанския народ за реформи и слагане на край на корупцията\", подчерта той. Американският държавен секретар също така заплаши Иран с \"твърд отговор\", ако засегна интересите на САЩ в Ирак. Предупреждението е било отправено след поредица от ракетни атаки срещу иракски военни бази, където са разположени американски войници. \"Иран трябва да спазва суверенитета на своите съседи и незабавно да спре да поддържа трети страни в Ирак и в целия регион\", призова Помпео. Сподели:", "date": "2019.12.14", "title": "САЩ санкционира известен ливански арт колекционер и неговия съдружник"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%BF%D0%B5%D1%82%D1%80%D0%BE%D0%BB%D0%BD%D0%B0-%D1%80%D0%B0%D1%84%D0%B8%D0%BD%D0%B5%D1%80%D0%B8%D1%8F-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news891399.html", "text": "Пожар е избухнал в петролна рафинерия във Франция тази сутрин, съобщават световните агенции, цитирани от БГНЕС и Нова телевизия. Според аданните, става въпрос за нефтопреработващото предприятие на Total край Сена. \"Незабавно са предприети всички необходими мерки, като са предупредени компетентните органи и пожарните власти\", гласи официалното съобщение на компанията. По първоначални данни няма пострадали работници при пожара. Сподели:", "date": "2019.12.14", "title": "Пожар избухна в петролна рафинерия във Франция"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%B2%D0%BE%D0%B4%D0%B0%D1%87%D1%8A%D1%82-%D0%BD%D0%B0-%D1%82%D1%80%D1%8A%D0%BC%D0%BF-%D0%B4-%D1%80-%D0%B9%D0%BE%D0%BD%D0%BA%D0%BE-%D0%BC%D0%B5%D1%80%D0%BC%D0%B5%D1%80%D1%81%D0%BA%D0%B8-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B5%D0%BA%D0%BE%D0%BF%D1%80%D0%BE%D1%82%D0%B5%D1%81%D1%82%D1%8A%D1%80%D0%B8%D1%82%D0%B5--news891229.html", "text": "- Това е добавка към горивото, която намалява до три пъти вредните газове. По този начин предпазва околната среда. При леките коли разходът за гориво пада с 11 - 16%, а при камионите и автобусите на дизел -  с 12 - 15%. Така добавката спестява минимум 18 литра гориво. Това намалява вредните емисии, но и спестява пари. - Юнак е, не защото прави мускули, а защото щади горивото. Много се гордея с него. А и в крайна сметка, нали трябва да спасяваме природата. -  Електромобилите не са нова технология. Първият електродвигател е направен през 1890 г. Те са стара техника. А пропагандата, че те са технологията на бъдещето и на чистата природата, си е чисто печалбарство. Те замърсяват три пъти повече от двигателите с вътрешно горене. Американското ведомство за околна среда показва, че няма начин до 2040 г. повече от  6% от автомобилите от световния автомобилен парк да бъдат електромобили. За да се произведе една 100-киловатчасова батерия, каквато е нужна за съвременните електромобили с пробег 300-400 км, се изразходват изкопаеми горива с въглероден отпечатък от 15 до 17 тона. Това е еквивалентът един среден седан с четири врати да пропътува 150 000 - 200 000 километра. - Те пречат. Екопротестърите, екоактивистите и зелените партии са най-големите вредители на природата. Те отнемат вниманието на обществеността от истинските проблеми и използват ресурсите за защита на природата за симпозиуми, конференции и какви ли не още други срещи. Представят колко много са загрижени, а всъщност харчат парите за шведски маси, изпиват ги, изяждат ги и ги изтанцуват. Вместо да засадят няколко дървета. - Ако проблемът с тях се разреши, те остават без работа. Проблемът може да се реши, ама политиците ще останат безработни. А те, естествено, не искат това. ЕС ще даде 3 трилиона евро, за да бъде на челно място в борбата с климатичните промени. А тези пари ще бъдат изядени, изпити и изтанцувани. Ако в света бъдат засадени 300 млрд. дъревета, ще имаме баланс. 100 млн. души годишно протестират срещу климатичните промени. Ако протестират по 3 часа, това са 300 млн. работни дни. Изгубени. Прекарват по улиците, за да скандират, вместо да се хванат и да садят дървета. - Да, разбира се. Имам над 100 засадени дървета. 400 листа на едно широколистно дърво дават кислорода на един човек. Това е проста математика. Не мои измишльотини. В ОНН ги има данните. Да вземат да ги прочетат. И да започнат да садят дървета. През следващата година в първата седмица на април ще участвам в седмица на гората в България. Ще подаря на всеки, засадил по 10 дървета, един мой \"Юнак\". - Вода има в изобилие. Но тя не се управлява правилно. Разхищава се. Ето в Перник, например, защо няма вода? - Нямам конкретна информация. Но, убеден съм, че проблемът не е в липсата на вода, а в лошото й управление. Водата няма къде да изчезне. Просто не умеят да я управляват. - Светът е двуполюсен, както всичко в света. Единият полюс е САЩ, другият - Русия. ЕС няма ресурси. И, лидерите, както казахте, са слаби. Евросъюзът иска да играе фактор на световната арена, но той лишава страните си членки от суверенитет. Ето, ние сега се чудим накъде да се завъртим за енергийните ресурси - към САЩ или към Русия... - Това е ужасяващо. Грета е болно момиче. И вместо да я лекуват, така наречените екоактивисти я използват. Като е била 12-годишна Грета се ужасила в училище от филм. Екоактивистите започват да я използват. Разхождат я като фрийкшоу и чрез нея се захлебват. - Да, така е. А е толкова лесно да живеем в чиста природа, стига само да се хванем всички заедно и да работим за нея. Достатъчни са минимални усилия и много желание. Сподели:", "date": "2019.12.14", "title": "САМО В ПИК! Преводачът на Тръмп д-р Йонко Мермерски с разбиващ коментар за екопротестърите и зелените партии: Те са най-големите врагове на природата, изяждат и изпиват парите за опазването й"}
{"url": "https://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D1%81%D0%BF%D0%BE%D1%80%D0%BD%D0%B8%D1%8F-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D1%80%D0%B5%D0%BD%D0%BE%D0%B2%D0%B8%D1%80%D0%B0%D0%BD%D0%B5-%D0%BD%D0%B0-%E2%80%9E%D0%B5%D1%82%D1%8A%D1%80%E2%80%9C-%D0%B0-news891346.html", "text": "Предизвикалият спор проект за превръщане на Етнографския музей на открито „Етър“ в музей за креативен културен туризъм ще бъде представен пред заинтересованите граждани в комплекса, съобщава БНР. Мащабният проект за етнографския музей на открито край Габрово е широко коментиран през последният месец. Остра критика от наследници на създателя на комплекса, на бивши директори на музея и на част от местната общност предизвикаха конкретни дейности, предвидени в европроекта. Разработката е на стойност 10 млн. лв. като две трети от сумата ще бъде осигурена чрез безвъзмездна финансова помощ. Предложението общината да поеме дълг за останалите средства ще бъде гласувано след дни от местния парламент. Гражданите, които проявяват интерес могат да се запознаят с предвиденото за изпълнение на място в „Етър“-а. Посещенията са насрочени за днес и утре от 13:00 часа. Сподели:", "date": "2019.12.14", "title": "Представят спорния проект за реновиране на „Етър“-а"}
{"url": "https://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81%D1%82%D0%B0%D0%BD%D0%B0-%D1%87%D0%B0%D1%81%D1%82-%D0%BE%D1%82-%D0%BA%D1%80%D0%B0%D0%BB%D1%81%D0%BA%D0%BE%D1%82%D0%BE-%D0%B4%D1%80%D1%83%D0%B6%D0%B5%D1%81%D1%82%D0%B2%D0%BE-%D0%BF%D0%BE-%D1%85%D0%B8%D1%80%D1%83%D1%80%D0%B3%D0%B8%D1%8F-%D0%B2-%D0%BB%D0%BE%D0%BD%D0%B4%D0%BE%D0%BD-news891367.html", "text": "Проф. Росен Димов стана първият български лекар в Кралското дружество по хирургия в Лондон, разсказва Нова телевизия. Пътят към престижното международно признание минава през практиката му на хирург и преподавател по медицина. „Това е резултат от дългогодишни усилия не само на мен, но и на целия екип, с който работя. Разглеждам това признание не толкова като лично, а като признание за клиниката, която ръководя, за Медицинския университет в Пловдив, в който работя, и за хирургията в България”, каза проф. Росен Димов. В Кралското дружество по хирургия в Лондон се влиза по два начина. Единият е след специална покана заради методите на лечение, които лекарите използват в работата си, или след тежък тридневен изпит. Професор Димов влиза по първия начин, след като работата му е оценена от неговите британски колеги. „Моите ангажименти, свързани с дружеството, ще са обмяната на опит и на специализанти от Обединеното кралство, които ще идват на обучение в нашата клиника”, посочи проф. Димов. В Кралското дружество членуват 25 000 хирурзи от целия свят. Поканата към българския професор е повод за национална гордост и в частност - за лекарското съсловие. „Случаите, с които човек се гордее най-много, са всички онези усмивки на пациентите, когато ги изписваме от нашата клиника. Работата ни е свързана с много разочарования и неблагополучни резултати. Невинаги постигаме онова, което искаме. Въпреки това в повечето случаи виждаме благодарността в очите на хората, когато те се почувстват по-добре”, споделя още хирургът. Най-новият член на Кралското дружество по хирургия е категоричен, че в България достъпът до медицинска грижа е най-лесен и най-бърз, и то в световен мащаб. Сподели:", "date": "2019.12.14", "title": "Признание: Българин стана част от Кралското дружество по хирургия в Лондон"}
{"url": "https://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B2%D1%80%D0%B5%D0%B4%D0%BD%D0%B8%D1%82%D0%B5-%D1%85%D1%80%D0%B0%D0%BD%D0%B8-%D0%BA%D0%BE%D0%B8%D1%82%D0%BE-%D0%B2-%D0%BD%D0%B8%D0%BA%D0%B0%D0%BA%D1%8A%D0%B2-%D1%81%D0%BB%D1%83%D1%87%D0%B0%D0%B9-%D0%B4%D0%B0-%D0%BD%D0%B5-%D1%81%D0%BB%D0%B0%D0%B3%D0%B0%D0%BC%D0%B5-%D0%BD%D0%B0-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%82%D1%80%D0%B0%D0%BF-news891306.html", "text": "Диетологът Мария Дубская определи кои са петте най-вредни храни, които ще сложим на новогодишната трапеза. На първо място Дубская посочва майонезата. Тя е мазна и калорична. Можете да я замените с йогурт. На второ място сред вредните храни, диетоложката посочва шампанското. В това питие се слага много захар, а мехурчетата на газировката дразнят стомашно-чревния тракт. На трето място е мазното месо и месни продукти. Според диетоложката, можем да направим празника по-приятен, ако се лишим от свинското и преработените колбаси, пише Zdrave.to. На четвърто място Дубская посочва популярните в Русия кисели краставички, но и много други туршии. Според диетоложката, пресните зеленчуци винаги са за предпочитане пред маринованите. Петото място в негативната класация на вредни храни, които слагаме на новогодишната трапеза, е отредено за сладкишите. Практически всички те са вредни, а ако ви се яде нещо сладко, заменете сладкишите с плодове, съветва Дубская. Сподели:", "date": "2019.12.14", "title": "Вижте кои са най-вредните храни, които в никакъв случай да не слагаме на новогодишната трапеза"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D1%81%D1%8A%D0%B1%D0%BE%D1%82%D0%B0---%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D1%81%D0%B0-%D1%81%D0%B4%D1%8A%D1%80%D0%B6%D0%B0%D1%82-news891333.html", "text": "Общуването с непознати или малко познати хора е  неблагоприятно. На работното място ще имате успех, ако сте разумни. Възможни са финансови успехи. Деловите разговори и срещи са успешни. Денят е благоприятен за смяна на работата, ако сте уговорили всичко предварително и само се местите от едното на другото място. Бъдете решителни. Очаквайте запознанства, час от които ще са ви полезни в годините пред вас. Работата ви и умението да се справяте с всичко ще бъде отчетено от ръководството и ще получите парично възнаграждение. Проведете отлаганите делови разговори. Подпишете важните документи и договори. Радвате се на закрилата на Съдбата. Вашата чувствителност ще ви изиграе лоша шега, ако не овладеете емоциите си. Склонни сте да отмъщавате на колегите си за трудностите. Очаквайте подобряване на материалното си състояние. При необходимост потърсете помощ. Пътуванията зад граница са нежелателни или ако са неотложни не сядайте зад волана. Не избързвайте и работете със съзнанието, че ако сте разумни ще успеете. Бъдете практични. Едва следобед се отдайте на новите си занимания. Проведете важните делови разговори и срещи. Не отказвайте предложения за доходна работа, която ще завършите до края на деня. Приходите не са ви излишни, а и няма да усетите умора. Избягвайте разправиите у дома и на работното място. Обърнете внимание на новите изгодни предложения, без да давате положителен отговор в същият ден. Справяте се успешно със задълженията си. Не надценявайте силите и възможностите си и не разчитайте на добрия случай. Изгодата от направените предложения е нереална. Очаквайте заслужени финансови постъпления. Няма да липсват и професионални трудности, изискващи задължителен анализ на работата ви до момента. Заемете се с рутинните си задължения. Не правете прибързани изводи на работното място, ако не сте уверени в правотата си. Избягвайте критиката към вашите колеги. Възползвайте се от благоприятната възможност да оформите важни документи, свързани с желанието ви да започнете частен бизнес. Не споделяйте какво сте постигнали, за да не ви попречат. Очаквайте подкрепата на партньорите си. Не проявявайте раздразнение, ако видите, че планираното се осъществява по-бавно от очакваното. Не се включвайте в обсъждане на съвместни финансови операции. От вас се изисква особена предпазливост по отношение на запознанствата. Възможни са срещи с неприятели. Търсете начин да стабилизирате собствените си позиции. Отложете деловите срещи и разговори и не подписвайте финансови документи. Бъдете предпазливи. Ако нещо не върви по план ставате досадни и раздразнителни. Трудностите няма да ви попречат да жънете професионални успехи. Промените, които ви предстоят са и положителни. Отложете деловите срещи и разговори. Не разчитайте на късмета си. Не е желателно да сте прибързани. Бъдете активни и работете упорито, но със засилено внимание. Жънете неочаквани материални успехи. Пазете се от кражби. Пътуване ще ви се отрази добре. Не очаквайте помощ от деловите си партньори. Само ще загубите време в очакване и ще си създадете допълнителни проблеми. Въпреки желанието на вашите колеги да ви помогнат, неприятностите в този ден са породени от емоции. Направете необходимите промени на работното място. Деловите разговори ще ви ядосат. Новите предложения може да ви донесат покровители и приятелска подкрепа. Не бързайте да осъществите замисленото. Прибързаността ви води до грешки. Бързо ги отстранете. Проведете планираните разговори, без да подписвате договорите. Обмислете ги още веднъж. Денят не е добър за делово пътуване. Дразни ви намесата на  хора, които са добронамерени и искат да ви помогнат. Сподели:", "date": "2019.12.14", "title": "САМО В ПИК! Топ астроложката  Алена с ексклузивен хороскоп за събота - Близнаците са сдържат емоциите си, Девите да очакват печалби"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%B8%D1%80%D0%BE%D0%B3%D0%BE%D0%B2-%D1%81-%D0%BD%D0%BE%D0%B2%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BB%D1%8A%D1%81%D0%BD%D0%B0%D1%82%D0%BE%D1%82%D0%BE-%D0%BE%D1%82-%D0%B4%D0%B6%D0%B8%D0%BF-%D0%BC%D0%BE%D0%BC%D0%B8%D1%87%D0%B5-%D1%81%D0%BD%D0%BE%D1%89%D0%B8-news891353.html", "text": "Пукалски детето ев подобряващо се общо състояние. По спешност е бил свикан екип от специалисти, който да го прегледа. Водещата травма е ортопедична, каза д-р Пукалски. 14-годишното момиче е било оперирано по спешност през нощта и в момента се възстановява и е контактна. За момента са изключени усложненията, но детето остава под наблюдение. Освен травмата на крака, има комоцио и травма на вътрешно гръдни органи. Ако няма усложнения лекарите очакват в рамките на месец детето отново да е на крака. Припомняме, в рамките на два дни четити деца бяха блъснати в столицата. При снощния инцидент едно дете загина, а другото 14-годишно е в Пирогов. Блъснатото от джип снощи момиче  има трамва на крака и вътрешногръдна травма, обясниха преди минути на извънреден брифинг от \"Пирогов\".  Според д-р Както ПИК писа снощи, две момичета са били блъснати тази вечер на столичния булевард „Никола Вапцаров” срещу бившия увеселителен парк „София ленд”. Едното от децата починало на път към болницата. Сподели:", "date": "2019.12.14", "title": "ИЗВЪНРЕДНО: \"Пирогов\" с нова информация за състоянието на блъснатото от джип момиче снощи"}
{"url": "https://pik.bg/%D1%81%D0%BF%D0%B5%D1%88%D0%BD%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%BE%D0%B1%D0%BB%D0%B0%D1%81%D1%82%D0%BD%D0%B0%D1%82%D0%B0-%D1%83%D0%BF%D1%80%D0%B0%D0%B2%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5-%D0%BD%D0%B0-%D1%80%D0%B5%D0%BA%D0%B0-%D0%B2%D1%8A%D1%87%D0%B0-news891418.html", "text": "Извънредна среща бе проведена днес на областната управа в Пловдив, като поводът е замърсяването на река Въча с машинно масло, съобщи Нова телевизия. Разливът е в района на град Кричим. Според експерти има опасност от екокатастрофа. На срещата стана ясно, че най-вероятната причина за замърсяването на реката е вътрешна авария или ремонт на турбините на ВЕЦ „Въча 1”. Контролните институции са установили, че изтичането на нефта е от изхода на централата. Още вчера „Басейнова дирекция” е взела проби от реката и е установила, че няма замърсяване във водата. Не е установено да има и умряла риба. Очаква се в края на следващата седмица да излезе информация какво точно вещество е изтекло във Въча. „Това изтичане, което се е получило е инцидентно. То може да се дължи на някаква вътрешна авария или да е допуснато изтичане при ремонт”, коментира Митко Стойчев, гл. експерт в Областната управа на Пловдив. „Нарушението е на ВЕЦ „Въча 1”. Санкцията, която може да бъде наложена е между 5 000 и 15 000 лв”, допълни областният управител на Пловдив Дани Каназирева. Сподели:", "date": "2019.12.14", "title": "Спешна среща на областната управа в Пловдив заради замърсяване на река Въча"}
{"url": "https://pik.bg/%D0%B1%D0%BE%D1%80%D0%B8%D1%81%D0%BB%D0%B0%D0%B2-%D1%86%D0%B5%D0%BA%D0%BE%D0%B2-%D1%81%D0%B5-%D0%BF%D0%BE%D0%B4%D0%B8%D0%B3%D1%80%D0%B0-%D0%BD%D0%B0-%D0%B6%D1%8A%D0%BB%D1%82%D0%BE%D0%BF%D0%B0%D0%B2%D0%B5%D1%82%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D1%8A%D1%80%D0%B8-%D0%B3%D0%B5%D1%88%D0%B5%D0%B2-%D0%B2%D0%B5%D1%87%D0%B5-%D0%B5-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B0-%D1%86%D0%B0%D1%86%D0%B0-news890881.html", "text": "Иван Гешев вече е главен прокурор, а Сотир Цацаров шеф на КПКОНПИ. Трагедията на редовия соросоид. Това написа във Фейсбук председателят на Института за модерна политика Борислав Цеков. Сотир Цацаров вчера беше избран от парламента за шеф на КПКОНПИ, а днес ВСС го освободи и той вече не е главен прокурор. Жълтопаветните соросоиди и пъстроцветни джендъри не спряха да скачат срещу избора на Иван Гешев за главен прокурор и в безсилието си дори блокираха Орлов мост, подкрепени от голяма група софийски безделници. Виковете и крясъците им обаче не промениха логичния ход на събитията. \"Моментът, в който... Моментът, в който от офиса са те пращали поне 100 пъти на улицата да крещиш срещу Цацаров и Гешев заедно с още 123-ма като теб. И си изписал няколко хиляди статОса. Изживявал си се като част от прогресивния елит на държавата, която презрително наричаш \"територия\". Кадруваш, сменяш конституции, алармираш Европата. Мразиш Тръмп и Путин 24/7. Заливаш всеки, който не е съгласен с твоите опорки с токсична омраза, попържни и обиди. Защото са ти казали, че си о т \"светлата страна\", а другите са от \"тъмната\"... И внезапно се сблъскаш с реалността, където не си никаква страна, нито тъмна, нито светла. А си просто в кьошето, в прахоляка. И нищо не зависи от теб и тези, които те насъскват. Защото си част от едно дискредитирано жълтопаветно малцинство, което няма подкрепа нито от обществения елит, нито от мнозинството граждани. И Гешев вече е главен прокурор, а Цацаров - шеф на КПКОНПИ... Приземяване. Трагедията на редовия соросоид...\", написа Цеков. Сподели:", "date": "2019.12.14", "title": "Борислав Цеков се подигра на жълтопаветните протестъри: Гешев вече е главен прокурор, а Цацаров шеф на КПКОНПИ - трагедията на редовия соросоид"}
{"url": "https://pik.bg/%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D1%8A%D1%82-%D0%B7%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D1%81%D0%BF%D0%B5%D1%88%D0%BD%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BD%D0%B0%D0%BC%D0%B5%D1%80%D0%B8-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%BD%D0%B8%D1%82%D0%B5-%D0%B8%D0%B7%D1%82%D0%BE%D1%87-news891403.html", "text": "В момента в Перник най-спешното е да се намери решение за алтернативните източници за водоснабдяване. Това заяви пред „Дарик”омбудсманът Диана Ковачева. „Затова и пратих вчера препоръка за това по-ясни срокове, ясни решения да бъдат обявени и хората да бъдат непрекъснато информирани, за да се снижава напрежението. Те се безпокоят, нямат вода“, допълни още Ковачева. Тя добави, че препоръката, която е направила за намаляване цената на водата, когато е с влошено качество не е по повод кризата в Перник, а по повод многото случаи в страната, където водата е с влошено качество, а хората плащат за чиста вода за пиене. „Как може да се поправи това? С промяна в Наредба № 4 за ВиК услугите – коментира Коавачева. - Това зависи изцяло от министъра, защото всъщност няма механизъм, няма процедура, по която хората да декларират, че хората имат вода с ниско качество, РЗИ да констатира и да им определи цена по справедливост. РЗИ са органът, който трябва да реагира. Но трябва да се реагира бързо и да има такава процедура официално установена. Такава процедура има вече в Шуменския съд“. Сподели:", "date": "2019.12.14", "title": "Омбудсманът за кризата в Перник: Спешно трябва да се намери решение за алтернативните източници за водоснабдяване"}
{"url": "https://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D0%B1%D1%8A%D0%B4%D0%B5-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82-%D0%BD%D0%B0-%D0%BF%D1%80%D0%B0%D0%B3%D0%B0-%D0%BD%D0%B8-news891296.html", "text": "Германският канцлер Ангела Меркел предупреди в петък, че Великобритания ще бъде икономически \"конкурент на прага ни\", след като напусне Европейския съюз, цитира думите й AFP, цитирана от \"Фокус\". Меркел заяви това, след като британският премиер Борис Джонсън спечели голяма победа на изборите, обещавайки незабавно да извърши Брекзит. ЕС се притеснява от напрегнатия график за постигане на търговска сделка и високопоставени европейски представители подчертаха, че ще настояват Великобритания да спазва европейските норми, за да се изготви споразумението. \"Пред прага ни ще има конкурент ... това също може да ни насърчи да бъдем по-бързи в решенията си\", каза германският лидер. Някои привърженици на Брекзит искат Джонсън да направи Великобритания „Сингапур на Темза“ с ниски данъци и малко регулации, след като напусне блока, което води до опасения в Брюксел от снижаване на изискванията по отношение на трудовите, екологичните и други стандарти. Сподели:", "date": "2019.12.14", "title": "Ангела Меркел: Великобритания ще бъде конкурент на прага ни"}
{"url": "https://pik.bg/%D1%82%D1%8A%D0%B6%D0%BD%D0%BE-%D0%BA%D0%B0%D1%80%D0%B0%D0%B2%D0%B5%D0%BB%D0%BE%D0%B2%D0%B0%D1%82%D0%B0-%D0%BF%D0%B5%D1%87%D0%B0%D1%82%D0%BD%D0%B8%D1%86%D0%B0-%D0%B2-%D0%B1%D1%83%D0%BA%D1%83%D1%80%D0%B5%D1%89-%D1%82%D1%8A%D0%BD%D0%B5-%D0%B2-%D1%80%D0%B0%D0%B7%D1%80%D1%83%D1%85%D0%B0-news891368.html", "text": "Каравеловата печатница - светинята на българското освободително движение в Букурещ, е на път да падне, разказва Нова телевизия. След промените през 1989 година и последвалата реституция сградата тъне в разруха. Болкатна си от ситуацията не крие 86-годишният банатски българин Лука Велчов, председател на българската общност в Букурещ. „Собственикът Кристи Солаков също е българин, който е член на нашето дружество. Той обаче вече се предава и не може да се грижи за сградата”, разказа Лука Велчов. Солаков чакал някой да я купи. Вече 16 години, откакто я е придобил. Неумолимият ход на времето,обаче е довел Солаковият хан до разрушение. Каравелов и революционният комитет са ползвали две стаи, където са издавани вестниците \"Свобода\" и \"Независимост\". Тук, като печатар, е работил и Христо Ботев. Когато разбира за неговия поетичен и публицистичен талант, Каравелов го привлича за съредактор. Днес, само една прашна плоча, все още напомнят за историята на сградата. Ликът на Каравелов обаче го няма. „Барелефът беше измъкнат и продаден. Барелефът на Раковски също бе откраднат на два пъти”, разказа Велчов. Лука Велчов е жива енциклопедия за живота на възрожденците ни в Румъния и за местата, където те са живели и са подготвяли Освобождението на България. 86-годишният професор никога не е живял в България, но говори перфектен български език. Централата на българите в Румъния е превърната от него в остров на родната ни история. За това кътче знаят почти всички, които идват на екскурзия в Букурещ. Въпреки че България губи частица от историята в центъра на Букурещ, остава зареждащият оптимизъм на българите в Румъния, които пазят най-важното -  самосъзнанието си. Сподели:", "date": "2019.12.14", "title": "Тъжно: Каравеловата печатница в Букурещ тъне в разруха"}
{"url": "https://pik.bg/%D0%BD%D0%BE%D0%B2-%D0%BC%D0%BE%D0%B4%D0%B5%D0%BB-%D0%B3%D0%BE%D1%82%D0%B2%D1%8F%D1%82-%D0%B7%D0%B0%D0%BA%D0%BE%D0%BD%D0%BE%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D1%82%D0%B8%D0%B8%D1%82%D0%B5-news891457.html", "text": "\"Обединените патриоти\" подготвят законови промени за модела на финансиране на политическите партии. Темата стана отново актуална, след като при дебата по бюджета за 2020 г. субсидията изненадващо скочи от 1 на 8 лв. за глас. Партиите да не получават средства от бизнеса и задължително да бъдат финансирани от държавата, а субсидията да има таван от 5 или 6 милиона. Това са част от предложенията на патриотите за промени в Закона за политическите партии. Основният проблем са огромните суми, които получават големите партии. Някои от тях правят телевизии, други държат пари на сметки, трети подпомагат църкви и джамии, коментира Искрен Веселинов от \"Обединените патриоти\", цитиран от Би Ти Ви. Друго предложение е ясно да бъде разписано за какво могат да се харчат парите, получени от държавата. Партията трябва да има конкретни средства, свързани с агитация, заплащане на медийни участия, финансиране на местни структури, каза още Веселинов. Социалистите също ще искат да отпадне финансирането от фирми. От една страна, партиите могат да станат заложници на частни интереси, а от друга - могат се изкушат да си искат даренията и да рекетират бизнеса, коментира Крум Зарков от левицата. И ДПС искат да се избере модел на финансиране. Според тях субсидия от 8 лв. устройва големите партии. Ние сме за публично финансиране. Смятаме, че така партиите имат нормален партиен живот. Да имат средства за кампании, но ако ще е под минимума за малките и средни партии, по-добре да се върви към финансиране без субсидия с дарения, заяви депутатът от ДПС Хамид Хамид. ГЕРБ също заговориха за отваряне на закона за политическите партии. Ако той бъде преразгледан, това ще се случи догодина. Сподели:", "date": "2019.12.14", "title": "НОВ МОДЕЛ: Готвят законови промени за финансирането на партиите"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BC%D0%BB%D0%B0%D0%B4%D0%B5%D0%B6%D0%BA%D0%BE%D1%82%D0%BE-%D0%B3%D0%B5%D1%80%D0%B1-%D1%81%D1%8A%D1%81%D0%B8%D0%BF%D0%B0-%D0%BC%D0%B0%D0%BD%D0%BE%D0%BB%D0%BE%D0%B2%D0%B0---%D0%B5%D1%82%D0%BE-%D0%BA%D0%B0%D0%BA-%D0%B1%D0%B8%D0%B2%D1%88%D0%B0%D1%82%D0%B0-%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D0%BA%D0%B0-%D1%81%D0%B8-%D0%BF%D1%80-news891458.html", "text": "Лидерът на Младежи ГЕРБ и зам.-министър на външните работи Георг Георгиев направи интересно разкритие за работата на гражданската платформа н Мая Манолова. Припомняме, че бившата омбудсманка и кандидат-кметица на София създаде гражданска платформа, която уж трябва да приема граждани с проблеми и да помага за разрешаването им. Ето какво сподели по този повод Георг Георгиев: Добре знаете, че във всяка държавна институция, срещу номерче, получаваш веднага ред. Изчакваш го и след това си в пълната си възможност да получиш административна услуга, да подадеш молба, жалба или какъвто и да е друг документ. Това се случва всекидневно с осемчасово работно време. А знаете ли обаче, че не така стоят нещата при „частния” обществен благодетел Мая Манолова. Нейният офис приема единствено в сряда, а свободните часове са заети до след Нова година. Имате проблем? Някак сте повярвали, че изходът е в Манолова? Жалко. Чака Ви повече от месец, докато евентуално успеете да се доредите до свещени няколко минути с т.нар. доброволци. Добре, че не са лекари. За останалото време остава пропагандата как държавата и институциите нищо не правят, изоставили са своите граждани в беда и единственото спасение е Мая Манолова. Когато ѝ е удобно. Когато ѝ се занимава. Но най-вече - когато историята Ви може да бъде брутално употребена за собствен медиен PR на отчаяно търсещия обществено внимание провален кандидат Манолова. Изводите остават за широката публика. А дали всичко по-горе описано е вярно? Проверете сами. Сподели:", "date": "2019.12.14", "title": "ПЪРВО В ПИК: Лидерът на младежкото ГЕРБ съсипа Манолова - ето как бившата омбудсманка си прави пиар на гърба на гражданите с проблеми"}
{"url": "https://pik.bg/%D1%81%D0%BF%D1%83%D1%81%D0%BA%D0%B0%D0%BD%D0%B5-%D0%BD%D0%B0-%D0%BC%D0%B0%D1%80%D0%B8%D0%BE-%D0%BC%D0%B0%D1%82-%D0%B8-%D0%BC%D0%B0%D1%80%D0%BA-%D0%B6%D0%B8%D1%80%D0%B0%D1%80%D0%B4%D0%B5%D0%BB%D0%B8-%D0%BE%D1%82%D0%BA%D1%80%D0%B8-%D1%81%D0%BA%D0%B8-%D1%81%D0%B5%D0%B7%D0%BE%D0%BD%D0%B0-%D0%B2-%D0%B1%D0%B0%D0%BD%D1%81%D0%BA%D0%BE-%D1%81%D0%BD%D0%B8%D0%BC%D0%BA%D0%B8-news891471.html", "text": "С традиционното демонстрационно спускане на отборите на звездите Марк Жирардели и Марио Мат, и надеждите на “Юлен”, на Бъндеришка поляна над Банско официално започна новият ски сезон. Ситен сняг посрещна скиорите на Бъндеришка поляна, докато долу в Банско валеше дъжд. Откриването на „Ски сезон 2019-2020г.” започна с традиционното състезание „Влез в отбора на шампиона”. Гост тази година е скиорът Марио Мат, както и световната ски легенда, който е почетен гражданин на Банско, Марк Жирардели. В състезанието на малката детска писта победи отборът на Марк Жирардели с общо време 2 минути, 46 сек. и 28 стотни. Отборът на Марио Мат даде общо време от 3 мин. 8 сек. и 26 стотни. Най-добро време от отбора на победителите даде Антон Коюв, който получи специалната награда, връчена му от Мая Христоскова от „Юлен” АД. „Няма по-добро откриване на сезон, когато вали сняг, работят пистите в горната част на ски зоната, както „коларски път” и детската писта на Бъндеришка поляна, или общо 6-7 писти”, каза мениджърът на ски зона „Банско” Иван Обрейков. Той се надява времето да застудее, за да може за Коледа и Нова година курортът да заработи на пълни обороти. Празникът по откриването продължи с играта „Ловци на съкровища”. Сподели:", "date": "2019.12.14", "title": "Спускане на Марио Мат и Марк Жирардели откри ски сезона в Банско (СНИМКИ)"}
{"url": "https://pik.bg/%D0%B6%D0%B8%D0%B2%D0%BA%D0%BE-%D1%82%D0%BE%D0%B4%D0%BE%D1%80%D0%BE%D0%B2-%D0%BE%D1%82%D1%82%D0%B5%D0%B3%D0%BB%D1%8F-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%B0%D0%BA%D1%81%D0%B0-%D1%81%D0%BC%D0%B5%D1%82-news891469.html", "text": "\"Оттегляме предложението за такса смет, което трябваше да влезе в Общинския съвет другата седмица. Днешното ни решение не е под натиск или заради недоволство. Бюджетът на общината ще компенсира разликата от 1,3 млн. лева и ставките за такса смет ще останат непроменени. Този разход ще бъде за сметка на инвестиционната дейност. Винаги сме мислили за гражданите и не сме предлагали нищо, което е в техен ущърб\", заяви кметът на Стара Загора Живко Тодоров на пресконференция. Градоначалникът определи като „див популизъм“ изказвания и опити за спекулации с темата от общински съветници в медиите. „На въпроса защо сега предлагаме това увеличение отговарям - тази промяна нямаше как да се случи преди изборите, както обясняват те, защото времето ѝ е сега. Предстои приемане на годишните бюджети на общините. Разглеждането на план сметките винаги се случва по това време ноември – декември. Те се уповават на местните данъци и такси“, коментира по темата още Тодоров. Сподели:", "date": "2019.12.14", "title": "Живко Тодоров оттегля повишаването на такса смет"}
{"url": "https://pik.bg/%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82%D0%B8-%D0%BD%D0%B0-%D1%80%D1%83-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B8%D0%B7%D0%B2%D1%8A%D1%80%D1%88%D0%B8%D1%82%D0%B5%D0%BB%D0%B8-%D0%BD%D0%B0-%D0%BC%D0%BD%D0%BE%D0%B6%D0%B5%D1%81%D1%82%D0%B2%D0%BE-%D0%BA%D1%80%D0%B0%D0%B6%D0%B1%D0%B8-%D0%B8-%D0%B3%D1%80%D0%B0%D0%B1%D0%B5%D0%B6%D0%B8-news891410.html", "text": "Още в края на месец ноември криминалистите от РУ-Велинград започнали разследване на няколко случая на кражби от офиси, автосервизи и автоморги в курортния град. На 4 декември вечерта 63-годишна жена от Батак потърсила помощ в полицията. Обяснила, че в района на кръстовище  при опит да отключи паркирания си автомобил била нападната от двама непознати. Единият издърпал дамската й чанта с лични документи, сумата от над 400 лева и ключове, и избягали. Няколко часа по-късно бил подаден сигнал от охранителна фирма, че е разбит офисът им във Велинград. Дежурните екипи незабавно били насочени към мястото. Те блокирали близкия периметър, установили, че след взломяване на входната врата на помещението, е открадната каса с наличните пари от оборота. При предприетите светкавични действия, криминалистите засекли неизвестните извършители, които за да избягат от униформените захвърлили непокътната металната каса в дере и се укрили. В хода на близо 10-дневната денонощна работа разследващите предприели множество оперативни действия, включително и преглед на голям обем от записи от охранителни камери на търговски обекти, офиси и домове, и  попаднали в дирите на тримата извършители – двама братя на 19 и 20 г. от  велинградския квартал „Анезица“ и техен 20-годишен съучастник, жител на септемврийското село Семчиново. И тримата са с множество криминалистични прояви, осъждани са, като с най-много присъди се оказал единият от братята. Всички случаи по разследването са докладвани на Окръжната прокуратура в Пазарджик. След първоначалното им задържани за срок от 24 часа, с постановление на прокуратурата срокът им за задържане е удължен до 72 часа. Продължава интензивната работа по разследването на всички извършени от тях престъпления на територията на Велинград. Изяснява се и съпричастността им към множество кражби от търговски обекти, офиси, дори и от православен храм, намиращ се в единия от кварталите на курорта. Сподели:", "date": "2019.12.14", "title": "Криминалисти на РУ-Велинград задържаха извършители на множество кражби и грабежи"}
{"url": "https://pik.bg/%D0%B1%D0%B5%D1%80%D0%BE%D0%B5-%D0%BF%D0%BE%D0%B1%D0%B5%D0%B4%D0%B8-%D1%86%D0%B0%D1%80%D1%81%D0%BA%D0%BE-%D1%81%D0%B5%D0%BB%D0%BE-%D0%BA%D0%B0%D0%BC%D0%B1%D1%83%D1%80%D0%BE%D0%B2-%D0%BD%D0%B5-%D1%81%D0%BF%D0%B8%D1%80%D0%B0-%D0%B4%D0%B0-%D0%B1%D0%B5%D0%BB%D0%B5%D0%B6%D0%B8-news891482.html", "text": "Отборът на Берое записа успех с 2:0 над Царско село в сблъсък от 20-ия кръг на efbet Лига. Първото попадение в срещата реализира Мартин Камбуров (68). Това бе и гол №228 в елита за легендарния стрелец. Ибрахима Конте оформи крайния резултат в Стара Загора. Още в 4-ата минута домакините направиха много хубава атака. Александър Василев намери добре Мартин Камбуров, който веднага подаде към Конте, а крилото на \"зелените\" пусна извеждащ пас към Александър Цветков, но халфът не успя да отправи удар към вратата на Джони Пласид. В 22-ата минута халфът на Царско село Уесли Ната овладя майсторски една топка, след което навлезе в наказателно поле и стреля, но неточно. В 31-ата минута Царско село направи опасна атака. Ивайло Марков намери Бахамбула, който шутира, но топката премина на сантиметри от целта. В 49-ата минута звездата на \"червените\" Родни Антуи стигна до топката пред наказателното поле, след като бранител на домакините се подхлъзна. Холандецът стреля силно, но доста неточно. В 68-ата минута Александър Цветков изведе фантастично Мартин Камбуров, който излезе сам срещу Джони Пласид, преодоля го с лекота и в мач №403 легендата на българския футбол откри резултата в полза на \"зелените\", предава спортал.бг. В 77-ата минута Ибрахима Конте вкара втори гол в мрежата на Царско село. Отново Александър Цветков се отчете с феноменално извеждащо подаване към Конте, който също не пропусна да накаже Пласид. В края на срещата домакините можеха да вкарат още едно попадение, но отбраната на гостите все пак успя да не допусне трети гол. С този успех тимът на Димитър Димитров събра актив от 28 точки. Царско село пък остана с 16 пункта. Сподели:", "date": "2019.12.14", "title": "Берое победи Царско село, Камбуров не спира да бележи"}
{"url": "https://pik.bg/%D0%BC%D0%B8%D0%BD%D0%B5%D0%BA%D0%BE%D0%B2-%D0%BD%D0%B5-%D0%B7%D0%BD%D0%B0%D0%B5%D1%85-%D1%87%D0%B5-%D1%81%D0%B8-%D1%82%D0%B0%D0%BA%D1%8A%D0%B2-%D0%B7%D0%B0%D0%B4%D0%BD%D0%B8%D0%BA-%D1%81%D1%82%D0%B0%D0%BD%D0%B0%D0%BB-%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%BD%D1%85%D0%B0-%D0%B1%D0%B0%D0%B1%D0%B8%D0%BA%D1%8F%D0%BD-%D0%BF%D0%BE%D0%B5%D0%BC%D0%B0-%D0%BF%D1%80%D0%B5%D1%81%D1%81%D0%BB%D1%83%D0%B6%D0%B1%D0%B0%D1%82%D0%B0-%D1%89%D0%B5-%D0%B2%D0%B0%D1%8F-news891404.html", "text": "Исторически погледнато, това е вторият Минеков ректор на НХА. Баща му Величко Минеков оглавяваше академията по времето на Живков. Той бе народен представител, кандидат-член на ЦК на БКП, близък ловен другар на Тато, който лично му подари пушка на вълнуваща церемония в ловно-рибарския съюз. Това трябва да е някакъв зъл виц. Велислав Минеков станал ректор на Националната художествена академия. Да, това е оня, \"ку-ку\" професорът, от протестите, дето се врътна от ДеБъ към Мая Манолова и дето пищеше, че Бойко му направил атентат - запалил му колата. Ортакът на Бабикян от студиото на Сашо Диков. НХА е във фалит, някой е профукал заплатите на преподавателите. Очевидно ведомствено престъпление. Досегашният ректор подава оставка и...избират Минеков. Спасителят в ръжта! Той, разбира се, почва да политиканства зловещо още в първите минути. За изчезналите заплати, вика, виновни са министърът и министерството. В академията било пълно с \"недостойни политкоректни слугини\". Но Минеков щял да помогне да преодолеят \"този мрак\"... Интересно как е виновен министър Красимир Вълчев за корупцията в самоуправляващото се предприятие, но нейсе. Въпросът е новият ректор да се прави на интересен и безразсъдно смел още на старта. Да ни е честита новата люпилня на фейковете в стил \"Информиран. нет\" - Националната художествена академия. Бабикян сигурно ще поеме пресслужбата, а годишният изпит по пластика ще включва дисциплината \"гола фигура на Мая Манолова\". Кариеристът Минеков ще превърне академичната обител в платформа за опозиционна дейност срещу правителството. Не успя да пробие през ДБГ и Кунева, пред ДСБ, през ДеБъ, през Мая Манолова - сега що да не се пробва през студентството... Кому изобщо е хрумнало да предложи и избере този човек за ректор? Каква е програмата му за излизане от кризата, извън антигерберските прокоби? Провокация е това, има нещо гнило. Академията горчиво ще съжалява. Поставят на върха себичен тип, който умира да се дърли с институциите и по никакъв начин няма да подсигури бюджета на задъхващата се НХА. Положението ще се влоши още - Минеков идва като гробокопач, ще изнася труповете. В последните години не сме чували въпросното лице да се занимава с изкуство - времето му е изцяло заето с улични диверсии и телевизионно шоу. Компетентен е по всякакви теми. Я Гешев, я Борисов, я Цацаров, я Фандъкова, я магистрала \"Струма\" и Кресна, я втория лифт в Банско. Всякакви теми, но без връзка с живописта, скулптурата, графиката, естетиката, художествените форми... Величко Минеков е прословут и с това, че Живков лично му нареди да изпъди Светлин Русев от шефското място в Съюза на художниците насред русенските събития от 1988 г. В новото време синът се преориентира бързо, но с обратен знак все пак изпълнява повелята на бащата - изкуството да върви плътно ръка за ръка с политиката и да черпи блага от властта. Припомняме си сега и една констатация на непрежалимия Божидар Димитров: \"Минеков, не знаех, че си такъв задник!\"... Сподели:", "date": "2019.12.14", "title": "\"Минеков, не знаех, че си такъв задник\" станал ректор на НХА. Бабикян поема пресслужбата. Ще ваят голи пластики на Мая Манолова"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%BF%D1%80%D0%BE%D0%B1%D0%B0%D1%82%D0%B0-%D0%B7%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B0-%D0%B1%D0%BB%D1%8A%D1%81%D0%BD%D0%B0%D0%BB-%D0%B4%D0%B2%D0%B5%D1%82%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%BD%D0%B0-%D0%B1%D1%83%D0%BB-%D0%BD%D0%B8%D0%BA%D0%BE%D0%BB%D0%B0-%D0%B2%D0%B0%D0%BF%D1%86%D0%B0%D1%80%D0%BE%D0%B2-news891407.html", "text": "Вътрешният министър Младен Маринов заяви, че по случая със загиналото момиче е образувано досъдебно производство. Водачът е спрял, оказал е помощ, пробата му за алкохол е отрицателна, съобщки БГНЕС, цитирани от „Дарик” „Не става само с глоби и репресивни мерки, призовавам на всички – самосъзнанието да е по-високо - каза пред медиите днес министър Маринов и продължи. - Опасността не е само на пешеходната пътека – тя е преди пешеходната пътека и след нея”. Вътрешният министър съобщи, че освен тежкият инцидент на булевард „Никола Вапцаров”, снощи е пострадало още едно дете – на 8 години на жп прелез в Нови Искър. „В последните дни станахме свидетели на няколко катастрофи, при които пострадаха деца. Малолетно момиче загина, блъснато от джип на столичен булевард в петък. Ден по-рано автомобил на НСО удари друго дете в София. Един миг невнимание преобръща живота”, заяви вътрешният министър Младен Маринов. Вътрешният министър призова родителите през есенно-зимния сезон да обличат децата си с по-светли дрехи, а колоездачите задължително да носят светлоотразителни дрехи или елементи по себе си. „Всички трябва да се замислим за нашето поведение на пътя - добави министърът. - Борбата за живот на пътя е ежедневна. Пътувал съм много в Европа, като че ли ние нямаме толерантност по между си. Тук няма никаква толерантност на пътя. Демокрацията предполага култура. В Европа никой не влиза в забранената лента, за да изпревари другия. Много често си проправяме път, за да ни е по-пряко, отколкото да ни е по-сигурно. Но това са деца, ние не може да ги съдим, може да сме по-предпазливи”. Вътрешният министър съобщи, че в понеделник ще има дебат по линия на пътната безопасност. „Много идеи има, голяма част от тях са приведени в действие, но в крайна сметка всичко опира до поведението на всеки един участник в движението”, повтори пак министърът. Сподели:", "date": "2019.12.14", "title": "Младен Маринов: Пробата за алкохол на шофьора, блъснал двете момичета на бул. \"Никола Вапцаров\" в столицата, е отрицателна"}
{"url": "https://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%81%D0%BC%D1%8F%D1%82%D0%B0%D0%BD%D0%B8-%D0%B7%D0%B0-%D0%BD%D0%B5%D1%80%D0%B5%D0%B0%D0%BB%D0%BD%D0%B8-%D0%B4%D0%BE%D1%81%D0%B5%D0%B3%D0%B0-%D1%88%D0%B0%D0%BF%D0%BA%D0%B8-%D0%BE%D1%82-%D0%B4%D1%80%D0%B5%D0%B2%D0%B5%D0%BD-%D0%B5%D0%B3%D0%B8%D0%BF%D0%B5%D1%82-news891301.html", "text": "Рисунки на тези детайли от облеклото се срещат в артефакти, които датират отпреди около 3500 години, но досега подобни конуси не бяха намерени. Някои учени смятаха, че всъщност конусообразни шапки не е имало, а са присъствали единствено в художествени изображения. Специалистите открили остатъци от \"шапки\" върху скелетите на двама души в могили, разположени сред руините на древноегипетския град Амарна. Градът бил построен при управлението на фараон Ехнатон и просъществувал от 1346 г. до 1332 г. пр. Христа, когато бил напуснат от жителите му. Един от конусите принадлежал на жена на около 20-годишна възраст, а другият - на 15-20-годишен човек с неустановен пол. Било констатирано, че \"шапките\" са кухи и направени от пчелен восък. Макар някои учени да предполагаха, че конусите са съдържали мас или ароматизиран с дървесна смола восък, не бяха открити следи от мас, а ако е имало ароматни вещества, те отдавна са се изпарили. Конусите вероятно са имали ритуално значение - в съответствие с вярванията на древните египтяни са помагали на мъртъвците в задгробния живот. Международен екип от археолози за пръв път попадна на конусообразни \"шапки\", които са били носени от древните египтяни, съобщи Сайънс нюз. Сподели:", "date": "2019.12.14", "title": "Учени откриха смятани за нереални досега шапки от Древен Египет"}
{"url": "https://pik.bg/%D0%BE%D1%82%D1%80%D0%B0%D0%B1%D0%BE%D1%82%D0%B5%D0%BD%D0%B8-%D0%B2%D0%BE%D0%B4%D0%B8-%D0%BD%D0%B0-%D0%B2%D0%B5%D1%86-%E2%80%9E%D0%B2%D1%8A%D1%87%D0%B0--1%E2%80%9C-%D1%81%D0%B0-%D0%BE%D1%82%D1%80%D0%BE%D0%B2%D0%B8%D0%BB%D0%B8-%D1%80%D0%B5%D0%BA%D0%B0%D1%82%D0%B0-%D0%B2-%D0%BA%D1%80%D0%B8%D1%87%D0%B8%D0%BC-news891478.html", "text": "Изтичането на отработени води на ВЕЦ „Въча -1“ е причината за мазните петна в реката в Кричим. Това е установила проверката на Басейнова дирекция, РИОСВ и Областната администрация в Пловдив, съобщи областният управител Дани Каназирева. Окончателните лабораторни проби за наличие на нефтопродукти се очакват до 5 дни. Инж. Митко Стойчев от Областната администрация обясни, че петната, открити на мястото, говорят за маслен разлив, макар и в неголеми количества. \"Операторът на ВЕЦ-а е длъжен да установи причината за замърсяването. Ако пробите покажат отклонение, централата ще понесе и санкция от 5 до 15 хиляди лева\", обясни областният управител Дани Каназирева, цитирана от \"Фокус\". Според нея мащабът на замърсяването не е голям, но е недопустимо да го има. Очаква се следващата седмица да бъде проведена среща с операторите на ВЕЦ, на която да се обсъдят заложените мерки за безопасност. По думите на Дани Каназирева заложените в техните планове срокове трябва да се съкратят. Експертът от областната администрация Йордан Кюмюрджиев пък коментира, че ВЕЦ- овете са строени през 30-те години на миналия век и нямат системи, които работят по съвременното екологично законодателство. Според него е крайно време НЕК да инвестира средства и да влезе в час с нормите. На пресконференцията бе съобщено още, че за причиненото през миналия месец безводие по Въча и измрялата риба там \"Напоителни системи\" е било глобено с 10 000 лева. Сподели:", "date": "2019.12.14", "title": "Отработени води на ВЕЦ „Въча -1“ са отровили реката в Кричим"}
{"url": "https://pik.bg/%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D1%81-%D0%B3%D1%80%D0%B5%D1%88%D0%BD%D0%B0-%D1%81%D1%82%D1%8A%D0%BF%D0%BA%D0%B0-%D1%81%D1%80%D0%B5%D1%89%D1%83-%D0%B0%D1%80%D0%B4%D0%B0-news891485.html", "text": "Отборът на Черно море пропусна да победи Арда (Кърджали) в мач от 20-ия кръг на efbet Лига. \"Моряците\" създадоха много положения пред вратата на гостите и удариха две греди през първото полувреме. Радослав Василев (11) изведе гостите напред, а Мартин Минчев (51) възстанови равенството. Един срещу друг се изправиха два от отборите с претенции за Топ 6. В момента те са разделяни само от една точка в полза на варненци. Съставът на Илиан Илиев бе в добра форма и взе 7 точки в най-скорошните си три мача. \"Моряците\" победиха Славия и Ботев (Враца), след което стигнаха до престижно равенство при визитата на Лудогорец, припомня спортал.бг. Арда също се представя стабилно през последния месец, като загуби единствено от ЦСКА-София за Купата на България. Отборът на Стамен Белчев срещна \"червените\" и в първенството, като двубоят завърши 0:0. При успех днес на \"Тича\" новаците можеха да се изкачат дори на пето място предвид тежкото домакинство на Славия срещу Лудогорец. В първия мач помежду си Черно море и Арда направиха нулево равенство. Първата голова ситуация в мача бе в 3-ата минута. Мартин Минчев засече с глава центриране от ъглов удар, но нямаше късмет и топката се отби в напречната греда. Въпреки по-доброто начало за \"моряците\", отборът на Арда поведе в резултата с гол на Радослав Василев в 11-ата минута. Рикошет изненада защитата на моряците, топката попадна в нападателя, който стреля, а Стефан Станчев успя да изчисти от голлиния. За радост на Ради Василев кълбото отново попадна в краката му и този път той не сбърка. 17-ата минута Родриго проведе страхотна атака, като намери непокрит в наказателното поле Mохамед Букаси. Неговият изстрел обаче беше много слаб и не представляваше трудност за Иван Караджов. Десет минути по-късно \"моряците\" отново нямаха никакъв късмет при силен удар на Родриго от фаул, който бе насочен в далечния ляв ъгъл на вратата зад Иван Караджов. Топката обаче за втори път срещна горната греда. Обръчът пред вратата на Арда се затягаше все повече и в 30-ата минута Мартин Минчев центрира в наказателното поле, Родриго свали с гърди за Мехди Букаси, който стреля от движение, но топката излезе в корнер след рикошет в тяло на защитник. В 35-ата минута Исмаил Иса надскочи Атанас Кръстев, но ударът му с глава излезе в аут. Минута преди края на първото полувреме, след многоходова комбинация, пас Мохамед Букаси пред свободния Исмаил Иса бе пресечен. В 51-ата минута Черно море заличи пасива си с хубав гол на Мартин Минчев с глава. Младокът, който през първото полувреме удари напречната греда отново с глава, този път имаше късмет и засече от няколко метра центриране на Родриго. В следващите минути \"моряците\" заиграха много силно и Иван Караджов трябваше да се намесва след удар с глава Исмаил Иса отблизо. В 67-ата минута Родриго потърси с техничен удар долния ляв ъгъл на вратата, но топката премина покрай вратата. В 71-ата минута Васил Панайотов бе намерен на пеналтерията с подаване от Родриго. Халфът опита да стреля от движение, но топката прелетя високо над вратата. Минута по-късно слаб удар на Дани Кики попадна в ръцете на Караджов, а в заключителните минути два шута към вратата на Арда излязоха в аут. Сподели:", "date": "2019.12.14", "title": "Черно море с грешна стъпка срещу Арда"}
{"url": "https://pik.bg/%D1%80%D0%B0%D0%B7%D0%BC%D0%B8%D1%80%D0%B8%D1%86%D0%B8-%D1%80%D0%BE%D0%B7%D0%B8%D0%BD%D0%BE-%D1%81%D0%B5-%D1%80%D0%B0%D0%B7%D0%B1%D1%83%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D1%86%D0%B8%D0%B3%D0%B0%D0%BD%D1%81%D0%BA%D0%BE-%D0%BC%D0%B5%D0%BB%D0%B5-news891508.html", "text": "Роми помляха роднинска къща в Розино. Екшънът се е разиграл преди час на улица „Слатинска“ 2, а няколко души са пострадали от дъжда от камъни и колове. Около 16,00 часа внезапно в къщата на 38-годишния Янко Георгиев-Чендо връхлетели роднините му от съседната къща. Предвождал ги 51-годишния Веселин Георгиев със синовете си и с братята Йоско и Страхил Колеви и още цяла тумба, пише \"Марица\". Покъщнината, телевизорът и другата техника в къщата на Янко са натрошени. С разцепена глава е сестра му, която преди няколко дни излязла от болница и още не се била възстановила. Тя, както и брат й, са били откарани от роднини до Спешна помощ в Карлово. Има строшени стъкла по вратите и прозорците. Пребитият Янко и нападателят Веселин Георгиев – Пънчо са от ромския род Бангелар. Макар къщите им да са една до друга, двете семейства често се нападат по роднински. Този път до боя се стигнало от малко словесно спречкване. Полицейски патрул на Районно управление Карлово на място е потушил мелето. Натам е бил насочен и втори патрул. Задържан е тарторът на групата, нападнала семейството на Янко Георгиев. Служителите на полицията са успели да предотвратят по-голямо меле в Розино. Сподели:", "date": "2019.12.14", "title": "РАЗМИРИЦИ: Розино се разбуни заради циганско меле"}
{"url": "https://pik.bg/%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%87%D0%B5%D1%82%D0%B5-%D0%BF%D0%B8%D0%BA-%D0%BA%D1%80%D0%B5%D1%89%D0%B8-%D1%84%D0%B0%D0%BB%D1%86%D0%B5%D1%82%D0%BD%D0%BE-%D0%BF%D0%BE%D0%B4%D1%81%D0%BA%D0%B0%D1%87%D0%B0-%D0%B8-%D1%80%D1%83%D0%B3%D0%B0%D0%B5-news891517.html", "text": "Бившият депутат от ГЕРБ Антон Тодоров направи интересни разкрития за президента Румен Радев в профила си във Фейсбук. Според Тодоров държавният глава е прочел новината на агенция ПИК за провиненията му, докато е бил в армията, и си е изтървал нервите. Тодоров споделя, че според информатори президентът е започнал да подскача и е крещял фалцетно, докато е изливал порой от ругатни, след като прочел разкритията на медията ни. \"Нашите информатори в обкръжението на Румен Радев споделиха преди малко, че лицето РъРъ напълно си е изтървало нервите в тесен кръг преди няколко часа, след като е прочел тази статия на ПИК. В буквалния смисъл е подскачал и е крещял фалцетно, докато е изливал порой от ругатни. Настоявал, че никога не е очаквал тези секретни документи някога да бъдат разповерени и да се позволи на граждански лица да ги проучват. Няма как да го накажем за антибългаризма и вредителството му по друг начин, освен да направим така, че максимален брой българи да видят тези документи и да поразсъждават върху тях. Нека споделим тази публикация колкото се може повече\", написа във Фейсбук Тодоров. Сподели:", "date": "2019.12.14", "title": "Антон Тодоров: Румен Радев чете ПИК, крещи фалцетно, подскача и ругае"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%BA%D0%BB%D0%B0%D1%85%D0%B0-19-%D0%B3%D0%BE%D0%B4%D0%B8%D1%88%D0%B5%D0%BD-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%B2-%D1%88%D1%83%D0%BC%D0%B5%D0%BD-news891488.html", "text": "Тийнейджър на 19 години е починал, след като му е била нанесена прободна рана в корема в Шумен. Това съобщиха от ОДМВР. В 12:08 часа днес в дежурната оперативна част на ОДМВР е приет сигнал за възникнал инцидент. Веднага е бил насочен полицейски екип към улица „Ген. Скобелев“ близо до читалище „Екипе“. Изяснено е било, че малко преди това между трима младежи възникнал спор, по време на който единият извадил нож и нанесъл прободна рана в корема на 19-годишен местен жител. Веднага след това извършителят избягал в неизвестна посока. Пострадалият е приет в тежко състояние в спешно отделение на шуменската болница, с опасност за живота. Малко по-късно е починал. Работата по образуваното досъдебно производство продължава под ръководството на окръжната прокуратура в Шумен. Сподели:", "date": "2019.12.14", "title": "ИЗВЪНРЕДНО: Заклаха 19-годишен тийнейджър в Шумен"}
{"url": "https://pik.bg/%D0%B5%D0%BA%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B5%D0%BA%D0%B8%D0%BF-%D1%81%D1%8A%D0%B7%D0%B4%D0%B0%D0%B4%D0%B5-%E2%80%9E%D1%83%D0%BC%D0%BD%D0%B0%E2%80%9D-%D0%BC%D0%B0%D1%81%D0%BA%D0%B0-%D1%81%D1%80%D0%B5%D1%89%D1%83-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-news891365.html", "text": "Мръсният въздух е невидим убиец. За него граници няма – навсякъде е и ни трови със своя задушлив коктейл от мръсотия и фини прахови частици. Съкращава живота ни средно с 15 месеца. За да не се задъхваме в големия град, на помощ идва „умната” маска, съобщава Нова телевизия. Изобретението е създадено от инженера Петър Живков и неговия екип. Маската вече е достъпна за потребителите. „Нашият филтър е биогразградим. За разлика от китайската маска, при нас се сменя само 1 филтър”, разяснява  Петър. Високият клас филтри пречиства до 99% от опасните фини прахови частици. Предпазва ни и от полен, бактерии и от прах. „Умната” маска работи и с мобилно приложение, а то ни напомня кога е време да сменим филтъра. Откакто е на пазара, родители купуват маската и за децата си, защото тя е с универсален размер. Много домакинства у нас се отопляват на дърва и въглища. А по пътищата е пълно е със стари автомобили, които замърсяват околната среда. Като 25-годишната кола на Николай. Но не и ако филтрите са нови. „Филтрите би трябвало да се сменят поне на 6 месеца, ако се кара по черни пътища. Ако не се взимат мерки, въздухът в колата също става опасен”, разказа Николай Чурешки.  А цената на филтъра е между 20 и 300 лв. в зависимост от автомобила. Сподели:", "date": "2019.12.14", "title": "Еко: Български екип създаде „умна” маска срещу мръсния въздух"}
{"url": "https://pik.bg/%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B8-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BB%D0%B8%D1%87%D0%BD%D0%BE-%D1%89%D0%B5-%D0%BE%D0%B1%D1%81%D1%8A%D0%B4%D1%8F%D1%82-%D0%B2%D1%8A%D0%BF%D1%80%D0%BE%D1%81%D0%B0-%D0%B7%D0%B0-%D0%B5%D0%B7%D0%B8%D0%BA%D0%B0-%D0%BD%D0%BE-%D0%BD%D0%B0-%D0%BA%D0%B0%D0%BA%D1%8A%D0%B2-%D0%B5%D0%B7%D0%B8%D0%BA-news891430.html", "text": "Премиерът на Северна Македония Зоран Заев ще се срещне с българския си колега Бойко Борисов, за да обсъдят въпроса за македонския език, който Българската академия на науките (БАН) определи като български диалект, предава електронното издание на скопския вестник „Вечер“, цитирано от „Фокус”. „В края на декември или началото на следващата година ще се срещнем и ще си поговорим. Ние сме приятели, възнамеряваме да бъде европейци“, каза Заев. Той не разкри как Македония ще реагира по този въпрос. „Официалната позиция на България е декларацията на Парламента, няма друга официална позиция“, заяви българският посланик Ангел Ангелов. Македонският език е лингвистичен факт от десетилетия и е установен в международен план, каза президентът на Република Северна Македония Стево Пендаровски. Сподели:", "date": "2019.12.14", "title": "В Македония: Зоран Заев и Бойко Борисов лично ще обсъдят въпроса за езика, но на какъв език?"}
{"url": "https://pik.bg/%D1%80%D1%83%D1%81%D0%B8%D1%8F-%D0%B8-%D1%83%D0%BA%D1%80%D0%B0%D0%B9%D0%BD%D0%B0-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D1%82-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%B0-%D0%B3%D0%B0%D0%B7-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news891476.html", "text": "Договорът за транзит на газ между Русия и Украйна ще бъде подписан до края на 2019 г., съобщи украинският президент Владимир Зеленски пред телевизионния канал \"1 + 1\", цитиран от БНТ. \"Договорът за транзит на газ е важен не само за Украйна, но и за Европа като цяло\", добави Зеленски. Той заяви, че е обсъдил този въпрос с руския си колега Владимир Путин на срещата на върха в Париж на 9 декември. По думите на Зеленски, Русия \"предложи да подпише договор за една година, а ние - за 10 години; но след това ние предложихме компромис - да подпишем за три години\". \"Преговорите ще продължат\", каза той, като отбеляза, че цената на газа \"няма да бъде политическа\". \"Това е икономически въпрос\", подчерта украинският президент. Сподели:", "date": "2019.12.14", "title": "Русия и Украйна подписват договор за доставка на газ до края на годината"}
{"url": "https://pik.bg/%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D1%81%D0%BF%D0%B5%D1%87%D0%B5%D0%BB%D0%B8-%D0%B5%D0%B2%D1%80%D0%BE%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5-%D0%B7%D0%B0-13-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0-%D0%BF%D1%8A%D1%82%D0%BD%D0%B0-%D0%BC%D1%80%D0%B5%D0%B6%D0%B0-%D0%B2-%D0%B3%D1%80%D0%B0%D0%B4%D0%B0-news891381.html", "text": "Велико Търново спечели европейско финансиране за основен ремонт на 13 километра пътна мрежа в североизточната част на града. Ще бъдат изградени и два нови моста в стария град, съобщава БНР. По съвместния проект за трансгранично сътрудничество с румънската община Калафат Велико Търново получава 3,9 млн. евро за пътни ремонти, които ще обхванат ул. „Опълченска“, която е връзката на града с главния път Русе – Велико Търново, както и улици в кв. „Света гора“, района на студентските общежития и връзката с главния път София - Варна. Ще бъде направена рехабилитация и на обиколния път на крепостта „Царевец“. Предвижда се и изграждането на два нови моста в кварталите „Асенов“ и „Света гора“. Пътни ремонти в североизточната част на Велико Търново не са правени от десетилетия. Проектът е за три години. Сподели:", "date": "2019.12.14", "title": "Велико Търново спечели еврофинансиране за 13 километра пътна мрежа в града"}
{"url": "https://pik.bg/%D0%B0%D0%B4%D1%81%D0%BA%D0%B0-%D0%B6%D0%B5%D0%B3%D0%B0-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D0%BD%D0%B0%D0%B9-%D0%B3%D0%BE%D1%80%D0%B5%D1%89%D0%B8%D1%8F-%D0%B4%D0%B5%D0%BD-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D1%81%D0%B8-news891413.html", "text": "Австралия може да изпита най-горещия ден в историята си следващата седмица, след като гореща вълна в западната част на страната започна да се придвижва на Изток, предупредиха метеоролози, цитирани от „Би Би Си” и БНР. Температурите вероятно ще надхвърлят 40 градуса по Целзий в много райони в сряда, съобщи Бюрото по метеорология. Настоящият рекорд от 50,7 градуса е регистриран на 2 януари 1960 г. в Южна Австралия. Предупреждения за възникване на пожари са издадени за Западна Австралия и Куинсланд. В Пърт, Западна Австралия, прогнозата е, че температурите ще останат високи през уикенда – 40 градуса днес и 41 утре. Сподели:", "date": "2019.12.14", "title": "Адска жега: Австралия се готви за най-горещия ден в историята си"}
{"url": "https://pik.bg/%D0%BA%D1%80%D1%8A%D0%B2-%D1%81%D0%B5-%D0%BB%D0%B5%D0%B5-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D0%B0%D1%80%D0%B5%D1%81%D1%82-%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%BD%D0%B0%D1%80%D0%BA%D0%BE%D0%B1%D0%B0%D0%BD%D0%B4%D0%B8-%D1%81%D0%B8-%D1%81%D0%BF%D1%80%D0%B5%D1%82%D0%BD%D0%B0%D1%85%D0%B0-%D0%BA%D0%BB%D0%B0%D0%BD%D0%B5-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-news891472.html", "text": "Кървава война между членове на враждуващи наркогрупировки арестувани през последните месеци и въдворени в следствения арест на \"Г.М. Димитров\" се води зад решетките, пише столичен седмичник, като се позовава на източници в ъндърграунда. Според информацията само за последния месец е имало поне 10 свирепи юмручни побоя между знакови дилъри на наркотици, като при едно от мелетата даже било използвано хладно оръжие, с което бил наръган приближен до наркобоса Ивайло Стойнов - Иво Туричина. Заради извънредната и взривоопасна ситуация съставът на надзирателите е увеличен почти двойно, а лежащите в арестантските килии са били разпределени така, че да не могат да се засекат. Тези мерки обаче засега не дават резултат, тъй като във войната зад решетките се включвали и други арестанти, които уж нямали вземане-даване с наркобизнеса. Напрежението в ареста стартирало, след като там били въдворени част от хората на издирвания Радмил Ранев - Ради Ланеца. През лятото МВР разби наркоструктурата на Ланеца, а според обявлението на полицията бандата е държала почти изцяло бизнеса с дрога в София. В ареста обаче хората на Ради Ланеца са били атакувани от членове на конкурентни банди наркодилъри. Най-свирепа била войната между дилърите на Ланеца и групата на Ивайло Стойнов - Иво Турчина, която бе задържана преди около месец. \"Хората на Турчина нанесоха два или три тежки побоя над конкурентите си, а онези също им отвърнаха и даже наръгаха един от силоваците му, който още е в лечебницата. Във войната се включиха и Венци Боксьора и хората му, които бяха въдворени в ареста преди 2 седмици. Мутрите на Боксьора също атакуват дилърите на Ланеца, тъй като ги обвиняват, че са доносници на полицията\", описва ситуацията в софийския арест източник от ъндърграунда. Сподели:", "date": "2019.12.14", "title": "КРЪВ СЕ ЛЕЕ В СОФИЙСКИЯ АРЕСТ: Известни наркобанди си спретнаха клане зад решетките"}
{"url": "https://pik.bg/%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%BA%D0%BE%D0%BB%D0%B8%D0%BD-%D1%84%D1%8A%D1%80%D1%82-%D0%B8-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-%D0%BB%D0%B8%D0%B2%D0%B8%D1%8F-%D0%BE%D0%B1%D1%8F%D0%B2%D0%B8%D1%85%D0%B0-%D1%80%D0%B0%D0%B7%D0%B4%D1%8F%D0%BB%D0%B0-news891415.html", "text": "Британският актьор и носител на \"Оскар\" Колин Фърт и съпругата му, италианската продуцентка Ливия Джуджоли, са се разделили след продължил 22 години брак, съобщава \"Ройтерс\", цитирана от „Дарик”. 59-годишният Фърт, познат с ролите си в продукции като \"Речта на краля\", за която печели \"Оскар\", \"Наистина любов\", \"Дневникът на Бриджит Джоунс\", \"Гордост и предразсъдъци\", и 50-годишната Джуджоли са семейство от 1997 г. и имат две момчета. \"Колин и Ливия се разделиха. Те поддържат близко приятелство и остават обединени от любовта към децата си. Молбата им е правото им на неприкосновеност на личния живот да бъде уважено. Темата повече няма да бъде коментирана\", се посочва в съвместното им изявление. Преди няколко години Колин Фърт и Ливия Джуджоли преживяха кратка раздяла, по време на която продуцентката имаше връзка с италианския журналист Марко Бранкача. Впоследствие двойката изглади отношенията си, припомня агенцията. Сподели:", "date": "2019.12.14", "title": "Актьорът Колин Фърт и съпругата му Ливия обявиха раздяла"}
{"url": "https://pik.bg/%D0%BC%D1%83%D0%BC%D0%B8%D1%8F-%D0%BD%D0%B0-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0-%D1%86%D1%8A%D1%84%D0%BD%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news891475.html", "text": "Четириметрова мумия на комунизма се появи тази сутрин на мястото на бившия мавзолей в центъра на София. Автор на арт инсталацията е скулпторът Андрей Врабчев. Основата идея на Врабчев е да покаже, че комунизмът не си е отишъл от България, а просто се е мумифицирал тук. \"Комунизмът не беше разложен, не беше употребен от социалната тъкан, остана в нас\", посочва скулпторът. Изборът на дата за поставянето също не е случаен. \"Днешният ден е денят, в който 1989-та година член 1 от конституцията на НРБ не падна. По някакъв начин той също съществува като мумия, него го няма, но един кръг хора, свързани с партията, продължават да управляват\", коментира Врабчев, цитиран от \"Булфото\". Черната скулптура на мумия остана за около три часа в центъра на София и преди обяд бе демонтирана от своя автор. Сподели:", "date": "2019.12.14", "title": "Мумия на комунизма цъфна в центъра на София (СНИМКА)"}
{"url": "https://pik.bg/%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%BD%D0%B0%D0%BF%D1%83%D1%81%D0%BD%D0%B0-%D0%B1%D0%BE%D1%82%D0%B5%D0%B2-%D0%B2%D1%80%D0%B0%D1%86%D0%B0-news891479.html", "text": "Нападателят Валери Божинов напусна Ботев (Враца), съобщава спортал.бг. Опитният футболист се появи в заключителните минути срещу Етър (1:1) на стадион \"Ивайло\", които се оказаха и последните му за врачани. Той се е разбрал с наставника Антони Здравков още преди срещата, че няма да остане в състава през 2020 година. \"Пожелавам успех на Тони Здравков и момчетата през пролетта. Благодаря на кмета, ръководството и феновете за отношението към мен през двата ми престоя във Враца. Дано отборът успее да се спаси, но аз лично съм оптимист, че Враца ще има отбор и догодина в елита на България\", сподели Божинов. 33-годишният бивш футболист на Лече, Фиорентина, Ювентус, Манчестър Сити, Парма, Спортинг (Лисабон), Верона, Виченца, Левски, Тернана, Партизан, Мейджоу Хака, Лозана и Риека се завърна във Враца през септември, след като прекара пролетта на \"Герена\" и класира \"сините\" в Лига Европа. Вторият му престой на стадион \"Христо Ботев\" обаче нямаше нищо общо с есента на 2018 година, когато вкара седем гола в 11 мача. Два от тях влязоха в историята, след като донесоха победата с 3:1 над Левски насред стадион \"Георги Аспарухов\". Този сезон Божинов имаше няколко травми и здравословни проблеми, отборът не бе на нивото от предната година, баща му Сашо Ангелов напусна, а той игра в общо девет срещи от efbet Лига, но не успя да се разпише нито веднъж. Само в пет от тях бе титуляр, като записа едва 384 минути. \"Бъдещето ми? Не съм говорил с нито един отбор на този етап, тъй като до снощи бях футболист на Ботев (Враца). Ще видим какво ще се случи. Със сигурност ми се играе още, тъй като не ми остават много години професионален футбол. Много неща ми се случиха през 2019 година, като трябва да изчистя главата си\", сподели бившият национал. Сподели:", "date": "2019.12.14", "title": "Валери Божинов напусна Ботев Враца"}
{"url": "https://pik.bg/%D0%BD%D1%8F%D0%BC%D0%B0-%D0%BA%D1%80%D0%B0%D0%B9-%D0%B1%D0%BB%D1%8A%D1%81%D0%BD%D0%B0%D1%85%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BA%D0%B0-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news891550.html", "text": "Сигнал за блъсната в Асеновград пешеходка е подаден в 17,10 часа на телефона на Спешна помощ. Пострадалата жена е на 76 години и е пресичала неправилно улица \"6 януари\" в града. Жената е ударена от лек автомобил \"Опел\" с пловдивска регистрация, управляван от 55-годишна жена. Това съобщиха от ОДМВР. Алкохолната ѝ проба е отрицателна. Пострадалата е транспортирана в болница в Пловдив. Затруднено временно е движението на излизане от Асеновград към Бачково. В момента автомобилите се движат в една лента. Сподели:", "date": "2019.12.14", "title": "НЯМА КРАЙ: Блъснаха пешеходка в Асеновград"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B6%D0%B5%D0%BD%D0%B8-%D0%BC%D0%B0%D1%80%D1%87%D0%B5%D0%B2%D0%B0-%D0%BF%D1%83%D1%88%D0%B8-%D0%BA%D0%B0%D1%82%D0%BE-%D0%BA%D0%BE%D0%BC%D0%B8%D0%BD-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news883985.html", "text": "Жени Марчева е страстен пушач и не пуска цигарата от ръка дори отивайки на работа, видяха фотографите на „Ретро“. Журналистката страда от недостиг на време, защото заема две позиции в Би Ти Ви – води предаването „Тази събота“ и „Тази неделя“ и е шеф на новините в радиостанциите, които са собственост на телевизията. До офиса си Жени отиде пеш, но се възползва от минутите, прекарани на въздух, за да задоволи никотиновия си глад. Макар да бе натоварена с тежка раница и хартиен плик, тя стискаше в ръка огромната електронна цигара, от която излизаха облаци дим. Столичаните, с които се разминаваше по столичния бул. „Витоша“, ръкомахаха във въздуха, за да разсеят пушека на Марчева. Самата тя е споделяла, че цигарите са единственият ѝ порок, но със силна воля успяла поне да ги смени с електронно устройство, което се води една идея по-здравословно. Въпреки това правилникът на телевизията бил железен и не разрешавал да се пуши в помещенията на сградата. Във всеки удобен момент Жени и колегите ѝ слизали пред главния вход на Би Ти Ви за по цигара. Често там тя се засичала с водещия на новините Юксел Кадриев, който също е страстен пушач, а доскоро споделяла кратките почивки и с топсиноптика Емо Чолаков, който преди месеци напусна редиците на телевизията. У дома Марчева също не си позволява да пуши заради двете си деца. Дъщерите ѝ Моника и Миа са все още малки, а Жени признава, че е изключително любвеобилна, но и взискателна към тях. „Времето за моите деца си е само тяхно. Никой не може да ми го отнеме. Това е решение, което съм взела в мига, в който те са се появили на бял свят, и така ще бъде винаги“, казва журналистката, която балансира между напрегнатата професия и задълженията на майка и съпруга. Сподели:", "date": "2019.12.14", "title": "САМО В ПИК И \"РЕТРО\": Жени Марчева пуши като комин (ПАПАРАШКИ СНИМКИ)"}
{"url": "https://pik.bg/%D1%83%D0%BA%D0%B0%D0%B7-%D0%BF%D0%B0%D0%B7%D0%B8-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8%D1%82%D0%B5-%D0%B2-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%BE%D1%82-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5-news891483.html", "text": "Аржентинските работници, уволнени без основателна причина, ще получават двойна компенсация. Това се посочва в указ, обявен този уикенд, предаде Ройтерс. Според указа в случай на уволнение без основателна причина за периода на действие на този декрет засегнатите работници ще имат право да получат двойно на съответстващата компенсация, определена от сегашния закон. С решение на президента Алберто Фернандес е обявено извънредно положение по въпросите със заетостта, за да се спре задълбочаването на трудовата криза, се посочва в прессъобщение, с което е обявен указът. Алберто Фернандес встъпи в длъжност като президент на Аржентина във вторник, връщайки страната в групата на държавите с ляв политически уклон. Той обеща край на мерките в подкрепа на бизнеса на предшественика си Маурисио Макри на фона на инфлация над 50 процента, нарастваща бедност и затруднен икономически растеж. В сряда министърът на икономиката каза, че мерките за затягане на финансите на Макри не са били успешни и че новата администрация ще постави акцент върху растежа. Безработицата в Аржентина нарасна до 10,6 процента през второто тримесечие на годината, което е с един процентен пункт повече, отколкото година по-рано, посочи правителството в прессъобщението, с което обяви указа. Младите хора са особено силно засегнати, като при младите жени безработицата е 24 процента. Сподели:", "date": "2019.12.14", "title": "Указ пази работниците в Аржентина от уволнение"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%80%D0%B0%D0%B7%D0%B3%D0%BE%D0%BD%D0%B8-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%BE%D1%82-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%B0%D0%BC%D1%81%D1%82%D0%B5%D1%80%D0%B4%D0%B0%D0%BC-news891489.html", "text": "Холандската военна полиция започна да извежда насила протестиращи екоактивисти от основната зала на амстердамското летище \"Схипхол\", след като те отказаха да напуснат доброволно, съобщи Ройтерс. Стотици демонстранти се събраха днес на организиран от \"Гийнпийс\" протест срещу \"големия замърсител\" \"Схипхол\". Те получиха разрешение да протестират пред сградата, но не спазиха ограничението. Група от около 100 активисти на организацията \"Грийнпийс\" и движенето \"Бунт срещу унищожението\" скандираха вътре, а някои от тях носеха табели с призив към пътуващите, гласящи \"Хванете си влак\". Днешният протест не наруши въздушният трафик на \"Схипхол\", едно от най-натоварените летища в Европа. Сподели:", "date": "2019.12.14", "title": "Полицията разгони демонстрация от летището в Амстердам"}
{"url": "https://pik.bg/%D1%81%D1%82%D1%80%D0%B5%D1%81%D0%BD%D0%B0%D1%82-%D0%BE%D1%82-%D0%BF%D0%B8%D1%80%D0%B0%D1%82%D0%BA%D0%B8-%D0%BA%D0%BE%D0%BD-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%BA%D0%B0%D1%80%D1%83%D1%86%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-news891534.html", "text": "Каруца с подплашен от пиратки кон се блъсна в паркиран лек автомобил и се преобърна в Благоевград. Инцидентът стана в 18 часа на улица \"Освобождение\" в Старо Струмско. Пострада 46-годишният мъж, който я е управлявал талигата, предаде БГНЕС. Мъжът с инициали В.И. е транспортиран за МБАЛ - Благоевград, с аркада на веждата и рана под брадичката, правят му се изследвания. На място пристигна полиция, лекият автомобил „Рено Клио” е паркиран пред хранителен магазин, каруцата се е ударила в задната му дясна част, след което се е преобърнала. Пострадалият твърди, че не е управлявал каруцата. Сподели:", "date": "2019.12.14", "title": "Стреснат от пиратки кон преобърна каруца в Благоевград, има пострадал"}
{"url": "https://pik.bg/%D1%80%D1%83%D1%81%D0%B8%D1%8F-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BF%D1%8A%D1%80%D0%B2%D0%BE%D1%82%D0%BE-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D0%B5-%D0%BD%D0%B0-%D0%BD%D0%B0%D0%B9-%D0%BC%D0%BE%D1%89%D0%BD%D0%B8%D1%8F-%D1%81%D0%B8-%D0%BB%D0%B5%D0%B4%D0%BE%D1%80%D0%B0%D0%B7%D0%B1%D0%B8%D0%B2%D0%B0%D1%87-news891432.html", "text": "Предназначен за транспортиране на втечнен природен газ от Арктика, огромният плавателен съд е с размери 173 метра дължина и 15 метра височина. Той беше построен в корабостроителницата на втория по големина руски град. През двата дни на изпитване на кораба в море са били тествани неговата способност за маневриране и алгоритмите за функциониране, казва Мустафа Кашка, директор на Атомфлот, компанията, отговаряща за флотилията от руски ледоразбивачи Въпреки че е с ядрено задвижване, за първото пътуване \"Арктика\" е използвала дизелов двигател. Според конструкторите на кораба той може да преминава напред през 2,8 метра лед. Арктика е част от един по-глобален руски проект, предназначен да позволи корабоплаването през цялата година през Северозападния пасаж, който свързва Атлантическия океан с Тихия океан през Арктика. Той трябва по-специално да опрости за Русия доставката на въглеводороди към Югоизточна Азия. Финални тестове на кораба са предвидени за март и април догодина. Той ще влезе в експлоатация през май 2020 г. Русия строи два други подобни кораба - \"Урал\" и \"Сибир\". Руският ядрен ледоразбивач \"Арктика\", представян като най-мощния кораб от този тип в света и символ на амбициите на Москва за Арктика, се върна в пристанището в Санкт Петербург след изпитателно двудневно плаване, предаде Франс прес. Сподели:", "date": "2019.12.14", "title": "Русия приключи първото изпитание на най-мощния си ледоразбивач"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%82%D0%BC%D0%BE%D1%81%D1%84%D0%B5%D1%80%D0%B0%D1%82%D0%B0-%D0%B2-%D0%BA%D0%BE%D0%BB%D0%BE%D0%B4%D1%80%D1%83%D0%BC%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B0---%D1%82%D0%B5%D1%80%D0%B2%D0%B5%D0%BB-%D1%81%D1%8A%D1%81-%D1%81%D1%83%D0%BF%D0%B5%D1%80-%D1%83%D1%81%D0%BF%D0%B5%D1%85-%D0%B1%D1%80%D0%B0%D1%82%D1%8F-%D0%BF%D1%83%D0%BB%D0%B5%D0%B2%D0%B8-%D0%BD%D0%B0%D0%B5%D0%BB%D0%B5%D0%BA%D1%82%D1%80-news891516.html", "text": "Тервел Пулев осъществи най-важната си досега победа на професионалния боксов ринг. Тево победи с единодушно съдийско решение Дешон Уебстър в мач за Интерконтиненталната титла в полутежка категория на WBA. Така Тервел продължава изкачването си в ранглистата и дава сериозна заявка за влизане в топ елита на категорията. Тазвечершният американски съперник на Пулев е на 28 години и е много сериозен опонент. 36-годишният Тервел е с перфектна статистика до момента на професионалния боксов ринг -  вече 15 победи от 15 двубоя. Битката за визираната титла се проведе в зала \"Колодрума\" в Пловдив. Страхотна атмосфера в модерното съоръжение, публиката подкрепи вихрено Тервел. Уникална вечер за родния спорт. Кубрат Пулев, брат на Тево, и голяма звезда при свръхтежките в бокса беше до въжетата по време на срещата и подкрепи Тервел. Двубоят Тервел Пулев - Дешон Уебстър бе във формат от максимум 12 рунда. Тервел е медалист от Олимпиада. Първият рунд започна с превес за Пулев. По-равностойна втора част. Много силен трети рунд за Тервел. Тево направи супер комбинация в края на четвъртата част, която вървеше равностойно. Отчетливо предимство за Пулев в петия рунд. Изключително силна шеста част за Тервел, Уебсър едвам избегна да се озове на земята. Голямо предимство за Тево и в седмия рунд, отвориха се тежки аркади по лицето на Дешон. Превесът на Тервел се запази и в осмата и деветата част. И рунд номер 10 премина под диктовката на Тево. 11-ата част също е силна за Пулев. Тервел не допусна колебания и в последния 12-и рунд - победа за Пулев. Разбира се, след въпросната супер игра на Тево, картите на съдиите показаха категоричен успех за Тервел Пулев. \"Противникът беше много корав. Силен боксьор от САЩ, страхотна школа в бокса. Изключително съм доволен да играя в тази зала, пред тази страхотна публика. Поздравявам ви\", каза Тервел секунди след успеха си. \"За мен е важно спортът да обединява хората. Имам чувството, че ние сме разделени на хиляди парчета. Ние останахме около 6 милиона души в България. Спортът е феномен. Благодаря на всеки един човек, който ме подкрепи\", каза още Тево, който призовава към това да сме по-обединени като общество. Тервел Пулев развя родното знаме високо. Изключително важна победа за Тево, в най-дългия му досега мач в професионалния бокс. \"Брат ми е добър и определено ще има да жъне успех. Трябва да атакува и той световната титла. Защо да не стане световен шампион. Той има техниката, просто му трябва още малко опит\", заяви Кубрат Пулев. \"Очаквам мачът между мен и Антъни Джошуа да се случи най-късно април месец. Ще донеса световната титла на България\", отсече още Кобрата. Дешон Уебстър пък заяви хубави думи за Тервел Пулев и за България. Сподели:", "date": "2019.12.14", "title": "ИЗВЪНРЕДНО: Атмосферата в \"Колодрума\" уникална - Тервел със супер успех, братя Пулеви наелектризираха залата и с пламенни думи... (ОБНОВЕНА)"}
