{"url": "http://pik.bg/%D1%80%D1%83%D0%BC%D1%8A%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B8%D0%B7%D1%80%D0%B8%D1%82%D0%B0-%D0%BB%D0%B0%D1%83%D1%80%D0%B0-%D0%BA%D1%8C%D0%BE%D0%B2%D0%B5%D1%88%D0%B8-%D0%BE%D1%82-%D1%88%D0%B5%D1%84%D1%81%D0%BA%D0%B8%D1%8F-%D0%BF%D0%BE%D1%81%D1%82-%D0%B2-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-news764290.html", "text": "Кьовеши е отстранена като ръководител на Националната дирекция за борба с корупцията, съобщава БНР. Според решението на Конституционния съд от края на май отказът на Йоханис да отстрани Кьовеши по искане на правосъдния министър противоречи на основния закон. Според Кьовеши действията на правителството блокират върховенството на закона. При напускането си тя окуражи своите колеги: \"От днес няма да работя в Националната дирекция за борба с корупцията. Ще остана прокурор. Искам да се обърна към колегите си: Скъпи колеги, това, което успяхме да докажем, е, че публичните институции в Румъния могат да работят законно и да, корупцията може да бъде победена\". Европейската комисия обяви, че ако резултатите от борбата с корупцията в Румъния се влошат заради отстраняването на Лаура Кьовеши, това ще бъде взето предвид. Кабинетът на социалдемократите изпълнява реформа, която намалява правомощията на антикорупционните прокурори, прочули се с големия дял на успешните дела срещу представители на властта. Действията на правителството предизвикаха многохилядни протести. Лидерът на управляващата партия Ливиу Драгня беше осъден на първа инстанция на 3 години затвор в края на миналия месец заради злоупотреба със служебно положение. Преди президентът Йоханис да подпише декрета за освобождаване на Кьовеши, управляващата коалиция вече обсъждаше процедура по суспендиране на държавния глава заради досегашното неизпълнение на решението на Конституционния съд. Румънският президент Клаус Йоханис е подписал декрет за освобождаването на ръководителя на антикорупционната прокуратура Лаура Кьовеши. По този начин Йоханис се съобразява с решение на Конституционния съд в страната. Сподели:", "date": "2018.07.09", "title": "Румънският президент изрита Лаура Кьовеши от шефския пост в антикорупционната прокуратура"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2%D1%80%D0%B0%D1%87%D0%BA%D0%B0-%D0%BF%D1%80%D0%B5%D0%B4%D1%80%D0%B5%D0%BA%D0%BB%D0%B0-%D0%B0%D0%B1%D0%BE%D1%80%D1%82-%D0%BD%D0%B0-%D0%BA%D1%80%D0%B8%D1%81%D1%82%D0%B8%D0%BD%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D1%80%D0%B0%D0%B7%D0%B4%D1%80%D1%8A%D0%BD%D0%BA%D0%B0%D0%BD-%D0%B0%D0%BB%D0%B6%D0%B8%D1%80%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81-%D1%83%D0%B1%D0%B8%D0%BB-%D0%B4%D0%B5%D1%82%D0%B5%D1%82%D0%BE-news764231.html", "text": "За един малко известен момент от своята биография разказа певицата Кристина Димитрова. Вечната дуетна половинка на Орлин Горанов загубила дете през 1990 г. след турне в Алжир. Дългото друсане в раздрънкан автобус в пустинята било фатално за нероденото бебе. Бременната в петия месец Димитрова успяла да се прибере в България, където лекарите се погрижили за нея. Интересното е, че преди да загуби бебето, плод на любовта й с футболиста Георги Димитров, гледачка й предсказала с абсолютна точност бъдещата драма, пише \"Хотарена\". Певицата попаднала при нея случайно, но гадателката познала всичко от бъдещия й живот, разказа Кристина в \"На кафе\". Въпреки аборта Димитрова бързо забременяла отново, но този път веднага спряла работа, за да не застрашава живота на отрочето си. През 1991 година родила живо и здраво второ си си момченце Мартин. Първият й син е от брака й с Иван Тенев. Сподели:", "date": "2018.07.09", "title": "ДРАМА! Врачка предрекла аборт на Кристина Димитрова! Раздрънкан алжирски автобус убил детето на легендата"}
{"url": "http://pik.bg/%D0%BF%D1%81%D0%B8%D1%85%D0%BE%D1%82%D0%B5%D1%81%D1%82%D1%8A%D1%82-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D1%81%D1%82%D0%B0%D0%B2%D0%B0-%D1%82%D1%80%D0%B8-%D0%BF%D1%8A%D1%82%D0%B8-%D0%BF%D0%BE-%D0%B1%D1%8A%D1%80%D0%B7-news764283.html", "text": "психологическата годност на водача на моторно превозно средство ще бъде изследвана три пъти по-бързо след завършване на проекта \"Повишаване на нивото на пътна безопасност чрез разработване на методики за изследване на психологическата годност на водачи на моторни превозни средства\". Той е сключен между Института за изследване на населението и човека към БАН и Министерство на транспорта, информационните технологии и съобщенията. Методиката за оценка на психологическата годност на водача е авторска и ще бъде предоставена в края на изпълнението на проекта през месец декември на ресорното министерство. В изследователския интерес попадат професионалните шофьори или тези, които са категория С - автобуси, камиони, таксиметрови шофьори, рискови шофьори - тези, които са с отнети точки или пък са хванати в тежки пътнотранспортни произшествия. Досега психологическата годност на водачите е изследвана по критерии, които са разработени в далечната 1974 г. от Психологическата лаборатория към Министерство на транспорта и БАН. Изследвани са личностните и когнитивни способности на човека, неговата възможност за концентрация, внимание, памет, визуално-пространствени функции и възможността му да отсява определени пространствени стимули. Целта на методиката е да се оцени способността за безопасно шофиране и да се отсеят рисковите водачи на пътя. Изследвано е влиянието на афекта на пътя, употребата на психоактивни вещества. Така например в интервютата, които са проведени попадат и лица, които изтърпяват присъда в затворническо общежитие заради употребата на алкохол. Оценени като рискови тези водачи са склонни да прехвърлят отговорността за вината на външните фактори, а не да търсят проблема в себе си. Геймърите също се свързват с проблема със затрудненото възприятие на действителността.Визуално-пространствените функции са свързани и с конкретни дефицити, свързани с възрастовите промени у човека - намаляване на периферното зрение с възрастта, отслабване на слуха. Сподели:", "date": "2018.07.09", "title": "Психотестът за шофьорите става три пъти по-бърз"}
{"url": "http://pik.bg/%D0%BD%D0%BE%D0%B2-%D1%80%D0%B5%D0%BA%D0%BE%D1%80%D0%B4-%D0%BF%D1%81%D0%B6-%D0%B1%D1%80%D0%BE%D0%B8-270-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%BA%D0%BE%D1%83%D1%82%D0%B8%D0%BD%D1%8C%D0%BE-news764309.html", "text": "Френският шампион ПСЖ е готов да плати 270 млн. евро за привличането на бразилския плеймейкър на Барселона Филипе Коутиньо, пише испаннският „Ел Мундо Депортиво”. Парижани са предложили рекордната за световния футбол сума не на неговия клуб, а на агента на играча. Предполага се, че освобождаващата клауза на 26-годишния халф ще бъде около 400 млн. евро., а договорът му ще е до 2023 година. Идеята за привличането на Коутиньо била на неговия съотборник в националния отбор – мегазвездата Неймар, който дойде в ПСЖ от Барселона за 222 млн. евро. Коутиньо премина тази зима от Ливърпул в Барселона за 125 млн. евро. В дебютния си сезон в Примера той стана шампион с каталунците, за които игра в 18 мача и отбеляза 8 гола. Коутиньо безспорно бе и най-добре представилият се футболист на Бразилия на Мондиал 2018. Сподели:", "date": "2018.07.09", "title": "НОВ РЕКОРД! ПСЖ брои 270 млн. евро за Коутиньо"}
{"url": "http://pik.bg/%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%BA%D0%BB%D0%B8%D0%BC%D0%B0%D1%82%D0%B8%D1%86%D0%B8%D1%82%D0%B5-%D0%BF%D0%B0%D0%B4%D0%BD%D0%B0%D1%85%D0%B0-%D1%81-30-news764281.html", "text": "Големите търговски вериги обявиха промоции за климатиците през юли, като намаленията стигат до 33%, показа проучване на „Марица“. В очакване на горещниците в края на юли много домакинства, които нямат климатизация вкъщи, обмислят покупката на нова техника. Прави впечатление, че въпреки промоциите цените са по-високи от миналогодишните. Сред тенденциите при този тип машини най-ярко се отличава една - най-високите класове охлаждащи тела, които и пестят най-много енергия, са на достъпни цени въпреки увеличенията. Те варират между 770 и 1890 лева. Много малко от предлаганите продукти са от по-старите поколения като енергиен клас. Най-евтините модели струват 490 лева. Те са на японската марка „Yamato“ с енергиен клас А++, които харчи най-малко ток. С 10 лева по-скъп излиза подобен модел на “Crown”, който е на промоция. С покупката му в началото на юли, клиента може да спести 190 лева. Той е с малко по-нисък енергиен клас, което значи, че консумацията на ток е малко по-висока. В акция е модел климатик Finlux FDCI-12DC46GFH. Първоначалната му цена е била 999 лева, а сега е 779 лева - спестяват се 220 лева. Работният му обхват охлаждане е от 18 до 47 градуса, а при отопление - между -15 и 30 градуса. През лятото отговаря на енергиен клас А+++, а през зимата - на А++. Сред плюсовете му е Wi-Fi управление, а гаранцията е 24 месеца. Предлагат се и няколко модела на промоция на марките „Panasonic“, “Toshiba”, “Sang”, “Beko”. Цените им варират между 839 и 1890 лева. Някои от тях са с енергиен клас А+++, други модели имат екстри от рода на Wi-Fi управление. Гаранцията варира, като в най-добрия случай е 5 години. В специализираните магазини за климатици в Пловдив цените вървят в същия диапазон, като търговците предлагат и безплатен монтаж на всички нови модели. Клиентите трябва да имат предвид, че на място, както и на сайтовете на тези компании, могат да получат малко по-пълна информация за техниката, която искат да закупят. Предлагат се и водещи марки, които не винаги присъстват във веригите, като „Daikin“ например. В специализираните магазини цената расте не чак толкова по енергиен клас, колкото на база това каква площ може да охлади тялото. Така климатик от споменатата марка, който може да охлади 70 кв. метра, въпреки че е енергиен клас В/А, струва над 3 бона. За това пък може да се намери и климатик „Hitachi“ за 1280 лева от клас А++ с безплатен монтаж, който охлажда до 30 кв. метра. Фирми за климатици втора ръка от Пловдив също се борят за клиенти и предлагат използвана техника също с промоции и допълнителни услуги. Сезонното лятно намаление при тях стига до 200 лева. Фирмите осигуряват безплатна доставка, 5% отстъпка при онлайн покупка, както и сервизни услуги. По изключение отварят и магазините извън работно време, но при уговорка по телефона. Сред марките климатици, които могат да се закупят втора ръка, са „Daikin“, “Mitsubishi electric”, “Fujitsu” и др. Цената на климатик от най-високия енергиен клас на „Daikin“ за средно голямо помещение е 830 лева. В сравнение с новите модели в някои случаи това спестява над 1000 лева. По-евтиният охлаждащ вариант за дома и офиса - вентилаторът, също излиза тънко в началото на юли. Във всички големи търговски вериги те са на промоция. Най-скъпите модели са тези с много функции и няколко мощности. При избора влияние оказва и нивото на шум на машината - колкото по-тихичко работи, толкова по-висока е цената. Отстъпките стигат до 20 процента от цената. Най-евтиният модел е около 20 лева във всички магазини. Той е съвсем обикновен с две степени на мощност и високо ниво на шум, а самата марка не е особено известна. Сред интересните вентилатори в търговската мрежа в Пловдив е „Crown“ на промоционална цена от 65 лева. Той има няколко възможни положения за работа - окачен на стена, настолен за бюро и на голяма стойка в стаята. Моделът е с 3 скорости на работа, гаранция 24 месеца и мощност 75 вата. При вентилаторите цената не се покачва спрямо мощността, а най-вече спрямо външния вид и марката. Така „Finlux“ с мощност 50 вата, но с хромирана предпазна решетка и 4 метални перки се търгува за 90 лева. Въпреки че мощността му е по-ниска, а функциите дори са по-малко, цената е доста по-висока. Сподели:", "date": "2018.07.09", "title": "Цените на климатиците паднаха с 30%"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%86%D0%B8%D0%B3%D0%B0%D0%BD%D0%B8%D0%BD-%D0%BB%D0%B5%D0%B6%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B8%D0%BC%D1%83%D0%BB%D0%B8%D1%80%D0%B0-%D0%BF%D0%BE%D0%B1%D0%BE%D0%B9-news764342.html", "text": "Симулация на побой и предпоставка за сериозни инциденти - на това се натъкна гражданин на Пловдив през уикенда. 42-годишен мъж от ромски произход е бил забелязан да лежи на пътя, в близост до тротоара на кръстовището на бул. \"Руски\" и бул. \"6-ти септември\". Пловдивчанин спрял, за да му помогне, а пред него лежащият разказал, че металисти са го пребили. Подозрително било, че освен гипсирана ръка, мъжът нямал видими травми. При подаден сигнал към полицията, служители на 2-ро РПУ пристигнали на мястото на инцидента заедно с лекар, а след обстоен преглед се оказало, че мъжът няма охлузвания и е здрав. \"Нямаше наистина никаква следа от досег с друг човек. Беше пиян със счупена ръка с гипс, но не и с някакви наранявания. Ясно е решил да вкара някой в беля или се е надявал някой да спре с колата, да го съжали, да му даде пари и цигари... \", посочи мъжът, който е подал сигнала. С положението си на улицата, мъжът е създавал голяма опасност от предизвикването на пътен инцидент, затова предупреждението в района важи и за всички шофьори. Оказва са, че мъжът е рецидивист симулант, който не прилага трика с побоя за първи път. Полицията неведнъж е посещавала сигнали, свързани с него. Кардинално решение за такъв тип поведение обаче явно липсва. Сподели:", "date": "2018.07.09", "title": "ВНИМАВАЙТЕ! Циганин лежи в центъра на Пловдив! Симулира побой"}
{"url": "http://pik.bg/6-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B1%D0%B8%D0%B2%D1%88%D0%B8-%D0%B1%D0%B0%D1%80%D0%B5%D1%82%D0%B8-%D0%B2%D0%B0%D1%80%D0%B4%D1%8F%D1%82-%D0%BA%D0%BE%D0%BA%D0%BE-%D0%B4%D0%B8%D0%BD%D0%B5%D0%B2-%D0%B7%D0%B0%D1%80%D0%B0%D0%B4%D0%B8-%D1%81%D0%BC%D1%8A%D1%80%D1%82%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-news764271.html", "text": "Бившият висаджия, бизнесмен, футболен бос и осеменител № 1 на чалга певици в България Коко Динев е получил заплаха за живота си. Явно опасността е приета насериозно, защото от два месеца баровецът движи под охраната на три бивши барети, разкрива столичен таблоид, позовавайки се на свои източници от ъндърграунда. Бившият мъж на фолк дивата Емилия има малко врагове, но до един много сериозни, мълвят в подземна София. Мастити хазартни босове, сред които и страшилището Златомир Иванов-Златко Баретата, му вдигнаха мерника преди 3 години. По онова време Динев бе притискан да излезе от комарджийския бизнес, като продаде казиното си край ГКПП-Кулата. Месеци преди сделката в игралния дом ченгетата откриха фалшиви евро, долари и левове. Бизнесменът тогава се оправда, че парите са използвани за залози от недобросъвестни клиенти. Динев се е оплаквал, че бил натопен от конкуренти, които искали да му вземат казиното, което всяка година носеше печалба от минимум 2 млн. лева, показват отчетите на дружеството в търговския регистър. Преди шест години Коко получи ясен знак от враговете си, че е силно мразен от опасни хора. На 16 август 2012 г. призори гръм стресна живущите на бул. \"Никола Вапцаров\" и ул. \"Козяк\" в столицата, в близост до входната врата на ресторанта на висаджията \"Кошарите\". Атентатът стана на ключово място в София - на 150 метра от кръчмата се намира сграда на ДАНС, а на около 250 метра в посока близкият парк е посолството на Америка. Точно в такава обстановка на супер риск, неразкрит и до днес престъпник все пак е решил да извърши зловещото си деяние. Взривът имаше за цел не да убие, а да изпрати послание до шефа на \"Кошарите\" - щом под носа на две мега служби може да се взриви бомба, нещастието може да споходи Коко Динев навсякъде и по всяко време!!! Твърди се, че адската машина в \"Кошарите\" е била поръчана от известен столичен бизнесмен с прякор Цеката с големи интереси в хазартната индустрия. Цеката бил в много близки отношения със Златко Баретата, чието  акционерното дружество \"Група Елит\" включва 14 хазартни фирми от всички краища на България. Казина на мафиота има в Хасково, Разлог, Русе, Балчик, Димитровград, Варна, Кърджали и в много други градове. Коко Динев имал сериозни проблеми и със синовете на бившия иракски посланик в България Мохамед Амин - Бленд и Сиад, разкриват спецполицаи. Двамата му гонят карез от близо 15 години, след като бяха изгонени от България със заповед на бившата служба НСС като заплаха за националната сигурност. Това уж било уредено от Коко Динев, за да ги елиминира като негови партньори от доходоносен наркобизнес. Сподели:", "date": "2018.07.09", "title": "6 ГОДИНИ СЛЕД АТЕНТАТА! Бивши барети вардят Коко Динев заради смъртна заплаха"}
{"url": "http://pik.bg/%D0%BD%D1%81%D0%B8-%D1%80%D1%8A%D1%81%D1%82-%D0%B2-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B8-%D0%BF%D1%80%D0%BE%D0%BC%D0%B8%D1%88%D0%BB%D0%B5%D0%BD%D0%BE%D1%81%D1%82%D1%82%D0%B0-%D0%BF%D1%80%D0%B5%D0%B7-%D0%BC%D0%B0%D0%B9-news764291.html", "text": "По предварителни данни на Националния статистически институт през май индексът на продукцията в сектор \"Строителство\", изчислен въз основа на сезонни данни, е с 0.7 на сто над равнището от предходния месец.  Календарни данни показват намаление от 0.5 на сто на строителната продукция през май 2018 г. в сравнение със същия месец на 2017 година. През май 2018 г. индексът на произведената строителна продукция, изчислен от сезонни данни, е над равнището от предходния месец, като нарастването на продукцията от гражданското/инженерното строителство е с 1 на сто, а от сградното строителство - с 0.5 на сто. На годишна база понижението на строителната продукция през май 2018 г., изчислено от календарни данни, се определя от отрицателния темп при гражданското/инженерното строителство, където спадът е с 3.6 на сто, докато при сградното строителство се наблюдава увеличение с 2 на сто. Индексът на промишленото производство, изчислен от сезонни данни, нараства с 1.8 на сто в сравнение с април. През май 2018 г. календарният индекс на промишленото производство е на равнището от съответния месец на 2017 година. През май увеличение спрямо предходния месец е регистрирано в преработващата промишленост - с 2.6 на сто, и в добивната промишленост - с 0.8 на сто, а намаление е отчетено в производството и разпределението на електрическа и топлоенергия и газ - с 0.4 на сто. На годишна база ръст на промишленото производство, изчислен от календарни данни, е отчетен в преработващата промишленост - с 0.7 на сто, а спад е регистриран в добивната промишленост - с 8.2 на сто, и в производството и разпределението на електрическа и топлоенергия и газ - с 6 на сто. По предварителни сезонни данни през май оборотът в раздел \"Търговия на дребно, без търговията с автомобили и мотоциклети\" по съпоставими цени нараства с 0,6 на сто спрямо предходния месец. През май 2018 г. оборотът в търговията на дребно, изчислен въз основа на календарни данни, бележи ръст от 6,3 на сто в сравнение със същия месец на предходната година. През май 2018 г. в сравнение със същия месец на 2017 г. оборотът нараства по-значително при: търговията на дребно с хранителни стоки, напитки и тютюневи изделия - с 10,5 на сто, търговията на дребно с фармацевтични и медицински стоки - с 10,2 на сто, и търговията на дребно с битова техника, мебели и други стоки за бита - с 8,5 на сто. Спад е регистриран при търговията на дребно с текстил, облекло, обувки и кожени изделия - с 6,7 на сто, и търговията на дребно с компютърна и комуникационна техника - с 1 на сто. Сподели:", "date": "2018.07.09", "title": "НСИ: Ръст в строителството и промишлеността през май"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B8%D0%B7%D0%B2%D0%B5%D1%80%D0%B3%D0%B0-%D0%BA%D1%80%D0%B8%D0%BB-3-%D0%B3%D0%BE%D0%B4%D0%B8%D0%BD%D0%B8-%D1%82%D1%80%D1%83%D0%BF%D0%B0-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D0%B5%D0%BD%D1%81%D0%B8%D1%8F%D1%82%D0%B0-%D0%B9-news764293.html", "text": "Синът, който три години укрива смъртта на майка си заради пенсията й, бе осъден на една година условно с тригодишен изпитателен срок от Районния съд в град Бяла, Русенско. Наказанието е заради причинена имотна вреда на НОИ в размер на 7402,68 лева и е наложено след сключено споразумение. Отделно Окръжната прокуратура в Русе води разследване за установяване причините за смъртта на жената. Случаят бе разкрит през февруари т.г., когато 51-годишният А.Д. отишъл в Бяла за пореден път, за да прибере пенсията на майка си. Смята се, че жената е починала към средата на 2015 г. на 79-годишна възраст. Мъжът, който живеел в друг град, разказал пред разследващите, че заварил майка си мъртва на леглото. Понеже парите не му стигали, решил да продължи да идва всеки месец и да прибира пенсията с пълномощното, което жената му издала приживе. Синът оставил трупа да се мумифицира в къщата. Когато всеки месец срещал съседите, ги лъжел, че майка му е настанена в старчески дом във Варна. Пред служителите от „Български пощи“ пък обяснил, че тя има сериозни здравословни проблеми и не може сама да получава парите си. Последната сума прибрал през април тази година. Съседите обаче се усъмнили, че казва истината и подали сигнал. Полицаи направили проверка в старческия дом във Варна и установили, че нито преди три години, нито по-късно там е настанявана пенсионерката от Бяла. След това отишли на адреса и открили останките на жената. Сподели:", "date": "2018.07.09", "title": "Осъдиха изверга, крил 3 години трупа на майка си заради пенсията й"}
{"url": "http://pik.bg/%D1%81%D1%82%D0%B0%D0%BD%D0%B0%D1%85%D0%B0-%D1%8F%D1%81%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D1%87%D0%B8%D0%B5%D1%82%D0%BE-%D0%B1%D0%B5%D0%B1%D0%B5-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%B2%D0%BB%D0%B0%D0%BA%D0%BE%D0%B2%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84-news764345.html", "text": "Българският гражданин, чието бебе загина при влаковата катастрофа в Турция, е 36-годишният Мелих Кортуш от добричкото село Бенковски, съобщи БТВ. 6-месечното момиченце е пътувало с 30-годишната си майка, леля си и братчето си. Всички без момченцето са загинали. Синът е в болница в Чорлу. Бащата е напуснал родното си място през 1989 г. „Преди месец бяха тук, за да оправят документите на малката си дъщеря, която е починала при катастрофата. Имат и 3-годишен син, който е тежко ранен в момента. Майката е турска гражданка, тя никога не е идвала в селото”, каза пред bTV кметът на Бенковски Осман Осман. „Голяма беда. Два часа по-рано от там е минал друг влак, след това е валял дъжд, прелял е този язовир и срутил релсите и пръстта, тогава става тази работа и не са го видели”, разказа Ибрям Назин, чичо на българския гражданин. Общината в град Чорлу призова хората да дарят кръв за ранените. Само за няколко часа необходимото количество беше събрано. Водещата версия за причините за инцидента е свлачище, предизвикано от обилните валежи. Сподели:", "date": "2018.07.09", "title": "Станаха ясни подробности за българския гражданин, чието бебе загина при влаковата катастрофа в Турция"}
{"url": "http://pik.bg/%D0%BB%D0%B8%D0%B2%D1%8A%D1%80%D0%BF%D1%83%D0%BB-%D1%85%D0%B2%D1%8A%D1%80%D0%BB%D0%B8-%D0%BE%D0%BA%D0%BE-%D0%BD%D0%B0-%D0%B4%D0%B8%D0%B1%D0%B0%D0%BB%D0%B0-news764218.html", "text": "Ливърпул може да привлече аржентинския нападател на Ювентус Пауло Дибала, твърди \"Тутомеркато\". Такава възможност се разглежда в случай на преминаването на португалската мегазвезда Кристиано Роналдо в редиците на \"старата госпожа\". В случай че трансферът се осъществи, то Дибала ще загуби титулярното си място за сметка на Роналдо. От Ювентус са готови да се разделят както с Дибала, така и със сънародника му Гонсало Игуаин. Сподели:", "date": "2018.07.09", "title": "Ливърпул хвърли око на Дибала"}
{"url": "http://pik.bg/%D0%BA%D0%BE%D0%BF%D1%80%D0%BE%D0%B4%D1%83%D0%BA%D1%86%D0%B8%D1%8F-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D1%83%D1%87%D0%B0%D1%81%D1%82%D0%B8%D0%B5-%D1%81%D0%BF%D0%B5%D1%87%D0%B5%D0%BB%D0%B8-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%B2-%D0%BA%D0%B0%D1%80%D0%BB%D0%BE%D0%B2%D0%B8-%D0%B2%D0%B0%D1%80%D0%B8-news764306.html", "text": "Филмът на известния румънски режисьор Раду Жуде „Не ми пука дали ще останем в историята като варвари“ спечели голямата награда „Кристален глобус“ за най-добър игрален филм на 53-ото издание на Международния кинофестивал в Карлови Вари (Чехия), който е един от най-престижните в света. Творбата за етническите прочиствания на евреи и цигани, извършвани от румънската армия в началото на 40-те години на миналия век, е с миноритарно българско участие при продуцирането – сред десетината международни съпродуценти е и „КЛАС Филм“ с ръководител Росица Вълканова. Гримьор на актьорите в продукцията е също наша сънародничка – Петя Симеонова. Специалната награда на президента на кинофестивала получи известният британски актьор Робърт Патинсън. Сподели:", "date": "2018.07.09", "title": "Копродукция с българско участие спечели голямата награда в Карлови Вари"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BE%D1%82%D1%81%D1%8A%D0%B4%D0%B8-2700-%D0%BB%D0%B5%D0%B2%D0%B0-%D0%B7%D0%B0-%D0%BE%D0%B1%D0%B8%D0%B4%D0%B0-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news764317.html", "text": "Над 2700 лв. ще струва на жена от Разград обида, написана в социалната мрежа, съобщават от съда. Публично засегнатата е завела иск за обида и клевета и е поискала обезщетение. Районният съд е признал С.П. за виновна за разпространените унизителни твърдения, с които била нанесена обида. Освободил я е от наказателна отговорност и е наложил глоба от 1 000 лв. Частично е признат искът за неимуществени вреди, като съдът е постановил тя да плати 800 лв. от претендираните 3 000 лв. Осъдената трябва да поеме разноските по делото на опонентката си в размер на 812 лв., както и съдебни такси и разходи за още 150 лв. Това е поредното дело, в което засегнати от думи в социална мрежа, търсят възмездие за уронения авторитет и накърнената чест от безотговорни квалификации, пускани в мрежата, където хората си мислят, че може да обиждат безнаказано. Присъдата по казуса не е окончателна и подлежи на обжалване пред Окръжния съд в Разград, уточняват от в. \"Труд\". Сподели:", "date": "2018.07.09", "title": "СЪДЪТ ОТСЪДИ! 2700 лева за обида във Фейсбук"}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D0%BC%D0%B5%D1%80%D1%86%D0%B5%D0%B4%D0%B5%D1%81-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news764258.html", "text": "Лек автомобил „Мерцедес“ е бил увреден на ул. „Кръстьо Пастухов“ в Пловдив. Сигналът е подаден във Второ РУ от 31-годишният шофьор на колата. По първоначални данни посегателството било извършено за времето между 18 часа в петък до 16.30 часа вчера и щетите възлизат на около 3000 лева, съобщава \"Марица\". При огледа е установено, че са спукани две гуми и счупени предно обзорно и странично стъкла, двете огледала за обратно виждане и емблема. По случая е образувано досъдебно производство. Сподели:", "date": "2018.07.09", "title": "Вандали потрошиха мерцедес в Пловдив"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%81-%D0%BE%D0%BF%D0%B0%D1%81%D0%B5%D0%BD%D0%B8%D1%8F-%D1%87%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0-%D0%BE%D1%89%D0%B5-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%BD%D0%BE%D0%B2%D0%B8%D1%87%D0%BE%D0%BA-news764285.html", "text": "Ръководителят на британското подразделение за борба с тероризма Нийл Басу заяви, че детективите не могат да установят дали веществото „Новичок“, на което са били изложени двама британци, е същото, използвано срещу бившия руски агент Сергей Скрипал и дъщеря му Юлия, предаде Ройтерс. 44-годишната Доун Стърджис почина на 8 юли, след като на 30 юни е била изложена на \"Новичок\" в Западна Англия, само на няколко мили от мястото, където преди 4 месеца бяха нападнати бащата и дъщерята Скрипал. \"Последният ужасяващ развой на събитията усили решителността на нашия разследващ екип, докато работим за установяване на отговорните за този скандален, дързък и варварски акт\", каза пред репортери най-високопоставеният офицер в контратерористичното звено. По думите му разследващите засега не са в състояние да кажат дали нервнопаралитичният агент, открит при този инцидент, е свързан с нападението срещу Сергей и Юлия Скрипал. Според контратеррористичната полиция двамата британци, пострадали от \"Новичок\", са пипали шишенце с отровното вещество, отбелязва Асошиейтед прес, цитирано от Дарик. Басу каза още, че починалата Стърджис и партньорът й Чарли Роули са били изложени на \"висока доза\" от бойното отровно вещество. За момента работната версия е, че инцидентът със Стърджис и Роули е свързан с нападението през март срещу полковник Скрипал и дъщеря му в Солсбъри. Повече от 100 полицаи претърсват всички места, които двамата британци са посещавали, преди да се разболеят преди 9 дни. Претърсването е концентрирано върху домовете им и в парк в Солсбъри. Роули остава в критично състояние в болница в Солсбъри. Сподели:", "date": "2018.07.09", "title": "Британската полиция с опасения, че може да има още жертви на \"Новичок\""}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BB%D1%83%D0%B8%D1%81-%D0%B5%D0%BD%D1%80%D0%B8%D0%BA%D0%B5-%D0%B5-%D0%BD%D0%BE%D0%B2%D0%B8%D1%8F%D1%82-%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-news764257.html", "text": "Луис  Енрике е новият селекционер на Испания, обяви официално президентът на Кралската федерация Луис Рубиалес на пресконференция днес. Той заменя на поста временния наставник Фернандо Йеро, който пое Ла Роха по спешност след уволнението на Юлен Лопетеги. Лучо ще парафира договор с федерацията за две години, като целта пред него е Европейското първенство през 2020 година. Сподели:", "date": "2018.07.09", "title": "ОФИЦИАЛНО! Луис Енрике е новият селекционер на Испания"}
{"url": "http://pik.bg/%D0%B4%D0%B2%D0%B5-%D0%BE%D1%82-%D1%82%D1%80%D0%B8-%D1%80%D0%B8%D0%B1%D0%B8-%D0%BD%D0%B0-%D1%82%D1%80%D0%B0%D0%BF%D0%B5%D0%B7%D0%B0%D1%82%D0%B0-%D0%BD%D0%B8-%D1%81%D0%B0-%D0%B2%D0%BD%D0%BE%D1%81%D0%BD%D0%B8-news764333.html", "text": "само 32% от рибата и морските деликатеси на пазара у нас са с български произход. Останалите 68 на сто се доставят охладени или замразени от други страни по света. Най-често рибните продукти идват у нас от Норвегия, Исландия, Гърция и Турция, но има внос и от други страни като Аржентина, Китай и Виетнам, показват данни от изследване, представено неотдавна. С изключение на калкана, трицоната, каята (попчетата) и барбуната, както и сладководните шаран, толстолоб, пъстърва, сом и сулка, повечето от рибата е основно внос от Гърция, Турция и Норвегия, пише \"Монитор\". Сафридът, ципурата и лавракът идват от южните ни съседи, а хекът и скумрията – главно от Норвегия. От Латвия и Скандинавието идва и сьомгата, а от далечен Виетнам внасяме екзотичния пангасиус. От Гърция пък се снабдяваме още с калмарите и октоподът. Това е така, защото Средиземно море е далеч по-богато на риба от нашето Черно море. „Ако сравните улова през 50-те, 70-те и 90-те години, ще видите, че рибата у нас наистина намалява. Много са причините за това, но най вече промяната на миграционните пътища, но и на климата. Дъждовете, топлите зими, вятърът, силата на теченията, дори слънчевата светлина оказват влияние върху рибата и храната й. Всичко е обвързано, затова се нарича екосистема“, обясни пред „Монитор“ доц. Виолин Райков от Института по океанология във Варна. Миграцията за всеки вид обаче е различна. Пътят на рибата е предимно през турския бряг. Хамсията например се движи през Анадола, като малка част достига до нашите брегове при размножаване. Част от миграционния път на сафрида пък е Мраморно море. Мигрира и на различно разстояние от брега. Малките сафридчета понякога дори навлизат в устията на реките за отхранване. „Особено в началото на годината морето ни е изключително бедно на риба. Освен местните видове като цаца (трицона) или калкан, които са котирани и ги има целогодишно, няма голям избор. Има барбуна, но тя не е много атрактивна на нашия пазар и не е много позната като вид. Изнася се предимно навън, като уловът достига до около 600 тона на година“, обясни още доц. Райков. Той уточни и че не винаги миграциите са близо до брега и затова рибарите нямат улов. Обикновено се ловят и най-едрите екземпляри, които са най-възрастни и уязвими. Заради това след години рибата става по-дребна. Затова било необходимо и да се проследят запасите и да се види какво е новото поколение от даден вид. Така например сафридът и карагьозът, които сега осъществяват миграция, са дребни. Така поколенията се редуват. Дори цацата по ресторантите е маломерна. \"Наскоро си поръчах в един ресторант и рибката в чинията ми беше максимум 6 см. Явно рибарите ловят съвсем младите екземпляри, защото те са в плитките води. Но това е нелегално“, обясни доц. Райков. „Наистина рибата у нас намалява. И тази тенденция не се отнася само за Черно море, но и за реките и езерата. Скумрията я няма от повече от 20 години. Друг е въпросът, че казваме дунавска скумрия на карагьоза“, коментира и Румил Лачев, който е главен експерт в Български ловно-рибарски съюз. Според него обаче основната причина за намаляване на рибата у нас е безстопанствеността. Добър улов имало предимно при сладководните видове, най вече при сома. Той ставал все по-атрактивен за любителски риболов. В момента прясната морска риба, която се предлага по курортите ни, идва основно от борси в Солун и Кавала, обясняват още търговците. Има и риба, която изминава пътя до нас от Испания, Скандинавието, от Азия и дори от Южна Америка. Обяснението е, че, от една страна, рибните ресурси в Черно море не са в състояние да задоволят търсенето на българския пазар, а от друга, вносът на някои видове риба е по-изгоден от търговска гледна точка. В Гърция търговията с риба е изключително доходоносен и затова добре организиран бизнес, при който ципурата, лавракът, сьомгата и кефалът се отглеждат в специално изградени ферми, т.нар. садкови стопанства, разположени по крайбрежието, от които се вадят големи количества риба. Отделно тамошните рибари всекидневно вадят мрежи с октоподи, калмари и морския език, заргана, сардела, барбуна, глоса и миксинария, както и скумрия, мурмур, колиос, лефер, кефал, лаврак, саргус и ципура. През последните години в нашите води намалява и акулата като вид. Затова рибарите ни предпочитали да я ловят в Румъния и дори в Грузия. „Този вид риба присъства все по-рядко в улова. Миналата година е хваната много малко акула в наши води. Доколкото знам уловът през 2016 година е бил 123 тона. Затова и рибарите ни предпочитат да я ловят в Румъния. Имаме такова право, защото става дума за общоевропейски води“, коментира доц. Виолин Райков. Той уточни обаче, че този улов е трудоемък. Около 4000-5000 тона е уловът на рапани през миналата година. Това обясни пред „Монитор“ доц. Виолин Райков. Той се лови интензивно от 1992 година насам и поради тази причина намалява. „Той живее до определена дълбочина. Може да се лови само в ограничена ивица. Като размери също вече е по-дребен, но това е ефектът на риболова, защото няма време да порасне. В Румъния пък започнаха да ловят рапани преди няколко години и там ситуацията е като нас преди 15 години. Сподели:", "date": "2018.07.09", "title": "Две от три риби на трапезата ни са вносни"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D1%81%D0%BB%D0%B0%D0%B2%D0%B0-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B8%D0%B7%D1%8F%D0%B4%D0%B5-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%B2%D1%83%D0%BA%D0%BE%D0%B5%D0%B2%D0%B8%D1%87-%D1%85%D1%8A%D1%80%D0%B2%D0%B0%D1%82%D0%B8%D0%BD%D1%8A%D1%82-%D0%BE%D1%82%D1%81%D1%82%D1%80%D0%B0%D0%BD%D0%B5%D0%BD-%D0%BE%D1%82-%D0%BD%D0%B0%D1%86-news764282.html", "text": "Хърватският футболен съюз отстрани члена на делегацията на националния отбор Огнен Вукоевич от световното първенство по футбол 2018 г. Това съобщи пресцентърът на организацията. Припомняме, че след победата в четвъртфинала на Хърватия над Русия защитникът на хърватите Домагой Вида засне видео, на което той и Вукоевич скандират: \"Слава на Украйна!\" и посвещават победата си на Украйна и на киевския \"Динамо\". По-рано беше съобщено, че Вида се е отървал само с предупреждение от ФИФА заради фразата \"Слава на Украйна!\". Вида бе играч на киевския \"Динамо\" от 2013 до 2018 г., а Вукоевич - от 2008 до 2015 г. Сподели:", "date": "2018.07.09", "title": "СКАНДАЛ НА МОНДИАЛА! \"Слава на Украйна!\" изяде главата на Вукоевич! Хърватинът отстранен от националния отбор (ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D1%81%D0%BF%D0%BE%D1%80%D1%82%D0%B5%D0%BD-%D0%BF%D0%B8%D0%BA-%D0%BA%D0%BE%D0%B3%D0%B0-%D0%BA%D0%BB%D0%B8%D1%87%D0%BA%D0%BE-%D0%BE%D1%82%D0%BD%D0%BE%D0%B2%D0%BE-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D1%80%D0%B8%D0%BD%D0%B3%D0%B0-%D0%BA%D0%B0%D0%BA-%D0%B4%D0%B5%D1%86%D0%B0-%D0%B8%D0%BC%D0%B8%D1%82%D0%B8%D1%80%D0%B0%D1%82-%D0%BD%D0%B5%D0%B9%D0%BC%D0%B0%D1%80-%D0%B8-%D0%BA%D1%8A-news764343.html", "text": "Какво се случи на мондиала в Русия през миналата седмица и кои са отборите, които продължават на полуфиналите? Кой спечели Формула 1? Защо и как на детска тренировка, юношите иронизират мегазвездата на бразилският национален отбор Неймар? Ще видим отново Виталий Кличко на ринга. Къде отиде със семейството си Кристиано Роналдо дни преди да се разбере дали ще продължи кариерата си в италианския шампион Ювентус или ще остане в испанският Гранд Реал Мадрид. Любопитен факт за Иван Ракитич и изпълнението му на дузпи. Тези и още интересни теми гледайте в предаването \"Спортен ПИК\"! Сподели:", "date": "2018.07.09", "title": "ЕКСКЛУЗИВНО В \"СПОРТЕН ПИК\": Кога Кличко отново излиза на ринга? Как деца имитират Неймар и къде заведе семейството си Роналдо?"}
{"url": "http://pik.bg/300-%D0%BB%D0%B5%D0%B2%D0%B0-%D0%B3%D0%BB%D0%BE%D0%B1%D0%B0-%D0%B7%D0%B0-%D1%81%D0%BA%D0%B5%D0%B9%D1%82%D1%8A%D1%80%D0%B8%D1%82%D0%B5-%D0%B2-%D0%BD%D0%B0%D1%80%D1%83%D1%88%D0%B5%D0%BD%D0%B8%D0%B5-news764314.html", "text": "300 лева глоба грози скейтъри, изпълняващи каскади извън обособените за това места , според сегашната проектонаредба за обществения ред в София. Практикуващите ролкови спортове са недоволни основно заради две неща – че общината ще им забрани нещо без да им даде безплатна алтернатива, както и от думата \"каскада\" в текста, защото това може да се тълкува от органите на реда по различни начини. София, макар столица, е един от последните градове, в които няма общински обособени места за каране на скейт , каза Делян Стафанов – част от гражданската инициатива \"Скейт сити\", които се борят за обособяване на повече такива места. Вносителят на проектонаредбата – Иван Илиев обясни, че целта на общината не е да ограничи скейтърите . \"Целта ни е хем да защитим общинската собственост , хем те да могат да изпълняват своите каскади, но на нарочни за целта съоръжения\", каза той. Сега има няколко такива места, допълни Илиев – пред паметника на Съветската армия, в Студентски град и в Южния парк . Според скейтбордистите  това са частни съоръжения, за които трябва да се плаща. Всеки един парк може да има такова място, твърди Делян Стафанов. \"В момента модерната архитектура, според която се изграждат тези места, това отнема четири-петстотин квадратни метра. Имаме толкова много паркове, където спокойно могат да се обособят такива места \", посочи той. Едно от предложенията , които от „Скейт сити” ще внесат в Общината до другата седмица ще е езерото „Баба Яга”, зад паметника на Съветската армия да се превърне в скейт съоръжение с одобрението на Столичната община. Сподели:", "date": "2018.07.09", "title": "300 лева глоба за скейтърите в нарушение"}
{"url": "http://pik.bg/%D1%85%D0%B8%D1%82-%D1%82%D0%BE%D0%B2%D0%B0-%D1%81%D0%B0-5-%D1%82%D0%B5-%D0%BD%D0%B0%D0%B9-%D0%BC%D0%BE%D0%B4%D0%B5%D1%80%D0%BD%D0%B8-%D0%BF%D1%80%D0%B8%D1%87%D0%B5%D1%81%D0%BA%D0%B8-%D0%B7%D0%B0-%D1%82%D0%BE%D0%B2%D0%B0-%D0%BB%D1%8F%D1%82%D0%BE-%D1%81%D0%BD%D0%B8%D0%BC%D0%BA%D0%B8-news764254.html", "text": "редставя най-модерните прически за лято 2018 с пригладена назад коса, които ще се хареса на тези, които не знаят какво да правят с косата си. За работни и бизнес срещи този стил е подходящ. За да направите такава прическа, просто нанесете гел върху косата си, срешете я назад и я вдигнете зад ушите си. Горните нишки могат да бъдат повдигнати с сешоар и гребен. Фиксирайте резултата с лак. Гладко прибрана коса на опашка с ефект на мокра коса е много популярна прическа сред представителите на шоу бизнеса. Това е прическата, която ще създаде ефект и ще изглежда перфектно с всяка елегантна рокля. Срешете косата си назад и я съберете в опашката, напръскайте със спрей и косата ви ще бъде готова за няколко минути. Добавете към изображението си небрежност. Това е възможно чрез прилагане на гел върху косата и леко наместване с ръце. Тази прическа е идеална, ако забравите да измиете косата си. Просто изсушете косата обратно с кръгъл гребен и сешоар и я вдигнете в корените. Фиксирайте с гел. Тази прическа ще подмлади лицето и ще съживи косата. Нанесете спрей от текстура и блясък на косата си, срешете косата си назад и след това направете раздяла от страната, която ви подхожда. Изгладете косата си с пръсти. Изгладената коса изглежда елегантна и красива. И освен това е много популярна това лято. \"За жената\" ви п Сподели:", "date": "2018.07.09", "title": "ХИТ! Това са 5-те най-модерни прически за това лято (СНИМКИ)"}
{"url": "http://pik.bg/%D0%B8%D0%BC%D0%BE%D1%82%D0%B5%D0%BD-%D1%86%D0%B0%D1%80-%D0%B6%D0%BE%D1%80%D0%BE-%D0%B3%D0%BB%D0%B0%D0%B2%D0%B0%D1%82%D0%B0-%D1%81-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B8-%D0%B7%D0%B0-3-%D0%BC%D0%B8%D0%BB%D0%B8%D0%BE%D0%BD%D0%B0-%D1%81%D0%B8%D0%BD%D1%8A%D1%82-%D0%BD%D0%B0-%D0%B1%D0%BE%D1%81%D0%B0-%D0%BE%D1%82-%D1%81%D0%B8%D0%BA-%D1%81%D1%82%D0%BE%D0%B8%D0%BB-%D1%81%D0%BB%D0%B0%D0%B2%D0%BE%D0%B2-%D0%BA%D1%8A%D1%82%D0%B0--news764274.html", "text": "Майка му Вера също не е от бедните - дамата разполага с реципрочна бройка недвижими имоти, разрива столичен седмичник. Георги Славов, познат в ъндърграунда като Жоро Главата, притежава 8 апартамента в София за около 3 милиона лева. Наследникът на боса от СИК Стоил Славов, разкъсан от бомба заедно с тримата си охранители в началото на януари 2004 г. в асансьора на бизнес сграда на столичния бул. \"Джеймс Баучер\", е инвестирал наследството на баща си в имоти. Синът и вдовицата на Стоил Славов не са официални собственици на жилищата, но запознат със семейните дела на фамилията споделя, че майка и син са подсигурени с двайсетина апартамента, някои от които в апетитни части на столицата. Жилищата на богаташкото синче са ситуирани в \"Надежда\", \"Сухата река\", \"Иван Вазов\", \"Овча купел\", \"Павлово\", \"Бояна\" и два в идеалния център. Някои от имотите са завещани от татко му, останалите Жоро Главата купил сам с наследеното. Баровецът, който на 3 май стана на 35, не полага особени грижи за умножаването на богатството, тюхкат се приятелите му. Крими героят ползва само няколко от имотите си, останалите дал под наем, някои дори стоят празни. \"Жоро може да е побойник и нехранимайко, обаче е джентълмен, подсигури с къща дългогодишната си приятелка Анна-Рая, която през 2009 г. до гари с дъщеричка - Анджела\", хвалят го аверите му. Преди време тръгнаха слухове, че Жоро Главата е скъсал джоба. Оказа се, че „обедняването” на сикаджията е силно преувеличено - синът на Стоил Славов няма повод да се притеснява за финансовото си бъдеще. Сподели:", "date": "2018.07.09", "title": "ИМОТЕН ЦАР! Жоро Главата с апартаменти за 3 милиона! Синът на боса от СИК Стоил Славов къта 8 жилища "}
{"url": "http://pik.bg/%D0%BC%D0%B5%D1%81%D1%82%D1%8F%D1%82-%D1%86%D0%B8%D0%BA-%D0%B2-%D0%B1%D0%B8%D0%B2%D1%88%D0%B0%D1%82%D0%B0-%D1%80%D0%B5%D0%B7%D0%B8%D0%B4%D0%B5%D0%BD%D1%86%D0%B8%D1%8F-%D0%BD%D0%B0-%D1%82%D0%B0%D1%82%D0%BE-%D0%B2-%D0%B1%D0%B0%D0%BD%D0%BA%D1%8F-news764267.html", "text": "Сагата с търсене на нова сграда за Централната избирателна комисия претърпя ново развитие, след като се оказа, че държавата е предложила на ЦИК бившата резиденция „Банкя“ на Тодор Живков. В края на май от ЦИК пратиха писмо до премиера Бойко Борисов и Министерски съвет, с което да го помолят за съдействие и да разкажат докъде са стигнали с намирането на нов дом. В резултат, в средата на юни от МРРБ им пращат писмо с предложение за резиденция „Банкя“. Огледът тепърва предстои, като от ЦИК обясниха пред „Монитор“, че това трябва да стане тази седмица. Едва тогава ще се прецени дали имотът е подходящ за нуждите на комисията, за да изпълнява задълженията си, особено по време на избори. Сградата е под стопанисването на област София – град. От ЦИК  трябва да освободят помещенията в бившия Партиен дом на бул. „Дондуков“, където след време ще се пренесат заседанията на парламента. Още в края на 2017 г. от ЦИК започнаха огледи на няколко сгради и помещения в тях, които им бяха посочени от регионалното министерство и от областната управа на София. Списъкът включваше близо 10 имота, като от ЦИК дори добавиха няколко по своя инициатива. След 6-7 огледа обаче търсенето на нови офиси зацикли, тъй като се оказа, че нито една от сградите не отговаря на нужните условия за сигурност, размер и логистика. Сред тях бяха сградата на ул. „Г.Раковски“ 134, където се намират централите на СДС и НФСБ, тази на ул. „Врабча 23“, където пък офиси имат АБВ, НАП и на Агенцията по приватизация. Имаше огледи на няколко етажа от Централния кооперативен съюз и на бивш цех на „Интендантско обслужване“. Резиденция „Банкя“ е мястото, на което Тодор Живков се оттегля след смъртта на дъщеря си Людмила. И мястото, на което се завръща веднага след свалянето му от поста генерален секретар на Политбюро на ЦК на БКП. В момента обаче петте сгради с парк от над 400 декара са пред разруха. Почти всичко ценно е изнесено, част от прозорците са изпочупени. Именно затова от края на 2017-та бившата резиденция има охрана, назначена от областната управа. През годините имаше много идеи за нейното използване – от голф клуб, през парк , до тренировъчен лагер за ДАНС, та дори желание да бъде дадена на търг. Сподели:", "date": "2018.07.09", "title": "Местят ЦИК в бившата резиденция на Тато в Банкя"}
{"url": "http://pik.bg/%D0%BA%D1%80%D1%8A%D1%81%D1%82%D0%B8%D1%85%D0%B0-%D0%BC%D0%B0%D0%BB%D0%BA%D0%B8%D1%8F-%D0%BF%D1%80%D0%B8%D0%BD%D1%86-%D0%BB%D1%83%D0%B8-news764332.html", "text": "Принц Луи - третото дете на принц Уилям и съпругата му Кейт, бе кръстен в рамките на частна церемония в двореца \"Сейнт Джеймс\" в Лондон, предаде Франс прес. Кралица Елизабет Втора не присъства на церемонията, както бе обявено по-рано днес. Кръщенето бе извършено от архиепископа на Кентърбъри Джъстин Уелби в присъствието на членове на кралското семейство и близки приятели на двамата родители. Сред присъстващите бяха дядото на бебето, принц Чарлз, и съпругата му Камила, чичото на Луи - принц Хари, и съпругата му Меган, както и семейството на херцогиня Катрин - съпругата на принц Уилям и майка на Луи. Имената на шестимата кръстници, които са приятели или членове на семействата на двамата родители, бяха оповестени преди церемонията. Отсъствието на кралицата и съпруга й от днешната церемония не се дължи на здравословни проблеми - те се връщаха в Лондон след пребиваването си в имението Сандрингам в Източна Англия. Деветдесет и две годишната кралица и съпругът й, 97-годишният принц Филип присъстваха на кръщенетата на принц Джордж и принцеса Шарлот - брата и сестрата на принц Луи, който е пети поред в наследяването на престола. Сподели:", "date": "2018.07.09", "title": "Кръстиха малкия принц Луи "}
{"url": "http://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BC%D0%B5%D1%87%D1%82%D0%B0%D1%82%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D1%83%D0%BC%D0%B8%D1%80%D0%B0-%D1%89%D0%B5-%D1%81%D1%82%D0%B0%D0%BD%D0%B5%D0%BC-%D0%BA%D0%BE%D0%BB%D0%BE%D0%BD%D0%B8%D1%8F-%D0%BD%D0%B0-%D0%B5%D1%81-news764339.html", "text": "Бившият външен министър на Великобритания Борис Джонсън предупреди в понеделник, след като подаде оставка от поста, че Обединеното кралство „върви към това да се превърне в колония“ с плана да остане близко до Европейския съюз, предава АФП, цитирана от Фокус. В писмо от две страници до премиера Тереза Мей, един от водещите британски евроскептици казва, че първоначално е приел предложението на правителството, но сега „има буца в гърлото“. „Брекзит трябва да означава възможност и надежда. Трябва да е шанс да направим нещата по различен начин, да бъдем по-пъргави и динамични и да се възползваме максимално от предимствата на Обединеното кралство като отворена, гледаща навън глобална икономика“, написа Джонсън. „Мечтата умира, задушена от ненужни съмнения в себе си“, категоричен е бившият външен министър. Според неговите думи, Великобритания отива към „полу-Брекзит, при който голяма част от икономиката ще остане заключена в системата на Съюза, като при това Обединеното кралство няма да има контрол върху тази система“. Идеята да се предложи приемането на голям брой европейски закони е „налудничава позиция“, особено имайки предвид, че от десетилетия британските правителства са се съпротивлявали на това, а сега дори Лондон няма да има възможността да участва в изготвянето им, обяснява Джонсън. „В този смисъл ние действително ще получим статута на колония – и на всички ще им е трудно да видят икономическите и политическите предимства на това споразумение“, предвижда бившият външен министър. Евроскептикът обяснява, че на заседанието на кабинета в петък е решил да се съгласи с плана на Мей, защото е видял, че „броят на тези, които са на моя страна бяха прекалено малко, за да надделеят“. „Сега правителството трябва да свърши своята работа. Проблемът беше в това, че репетирах изказването си през почивните дни и се получи буца в гърлото ми“, пише Джонсън. Накрая той добавя: „След като не мога да подкрепя тези предложения съзнателно, за съжаление стигнах до извода, че трябва да си ходя“. Сподели:", "date": "2018.07.09", "title": "Борис Джонсън: Мечтата за Брекзит умира! Ще станем колония на ЕС "}
{"url": "http://pik.bg/%D0%B1%D1%80%D0%B0%D1%82-%D0%B8-%D1%81%D0%B5%D1%81%D1%82%D1%80%D0%B0-%D0%BF%D0%BE%D1%81%D1%80%D0%B5%D1%89%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-%D0%B2-%D0%BD%D0%B0%D1%80%D0%BE%D0%B4%D0%BD%D0%B8-%D0%BD%D0%BE%D1%81%D0%B8%D0%B8-%D0%B8-%D1%81-%D1%85%D0%BB%D1%8F%D0%B1-%D0%B8-%D1%81%D0%BE%D0%BB-%D1%81%D0%BD%D0%B8%D0%BC%D0%BA%D0%B0-news764252.html", "text": "Истинско българско посрещане на летище София устроиха в събота Любомир и Кристина Буковски на своята майка Екатерина. Братът и сестрата от Сандански бяха облечени с български носии, с букет в ръце и питка със сол, както повелява традицията, пише \"Струма\". Необичайната им премяна не остави равнодушни останалите посетители на летището, които ги  наблюдаваха с интерес и пожелаха да се снимат с тях. Майка им Екатерина работи в Северна Ирландия и се прибира да изкара почивката си в родината. След оригиналното посрещане изненадите започват да валят една след друга. Вечерта премина с много танци и хора в  механа в Сандански, където се събраха  най-близките приятелки на Екатерина. Кулминацията на купона беше торта с интерпретация на българския трибагреник, направен от цветя в бяло, зелено и червено, и надпис „Добре дошла у дома, МАМО!” по идеен проект на дъщерята Кристина Буковска. Можем само да предполагаме какво още очаква развълнуваната майка до края на престоя й, тъй като децата й са се погрижили да прекарат заедно незабравими преживявания в България, Гърция, Македония и Турция. Сподели:", "date": "2018.07.09", "title": "Брат и сестра посреща родителите си в народни носии и с хляб и сол (СНИМКА)"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D0%BF%D1%80%D0%BE%D0%BF%D0%B8%D1%89%D1%8F%D1%85%D0%B0-%D0%B7%D0%BB%D0%BE%D0%B2%D0%B5%D1%89%D0%B8-%D0%BA%D0%BE%D0%BC%D0%B0%D1%80%D0%B8-%D1%81-%D0%BE%D0%B3%D1%80%D0%BE%D0%BC%D0%BD%D0%B8-%D1%80%D0%B0%D0%B7%D0%BC%D0%B5%D1%80%D0%B8-%D0%BD%D0%B0%D0%BF%D0%B0%D0%B4%D0%B0%D1%82-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%BE%D1%82%D0%BE-%D0%BC%D0%B5%D1%82%D1%80%D0%BE-news764270.html", "text": "Зловещи комари с огромни размери са се появили по спирките на столичното метро, след като то беше залято от вода след пороите, пише столичен вестник. Останалата влага и топъл въздух са идеални за размножаване на жилещите гадини. Под земята те нямат и врагове, от които да се страхуват, и по тази причина се размножават изключително бързо, стават големи и жилят наред. Освен по спирките комарите са напълнили и мотрисите. Те не само че притесняват пътниците, но по този начин се пренасят от спирка на спирка. Мнозина от пътуващите с метрополитена се оплакват, че не могат да се возят спокойно, защото непрекъснато са атакувани от комари. Има и такива, които се притесняват от евентуални зарази. Вестта за напастта стигна и до служба \"Метрополитен\", на която се оплакали част от потърпевшите. Непрекъснатата влага от наводнението и големият брой пътници предполагали още повече концентрацията на комари. \"Комарите не са по станциите и по спирките, много има и в самите мотриси\", жалят се \"ужилени\" софиянци. Освен на медиите столичани се оплакали и на служба \"Метрополитен\", откъдето обаче увериха, че са започнали да се пръска срещу комари. \"В метрото няма комари! Всички станции се пръскат\", заяви инж. Петър Павлов от столичния \"Метрополитен\". Притеснени майки са категорични, че няма как да пуснат децата си в метрото, тъй като не било ясно дали новите кръвопийци не пренасят някакви болести, а сред ухапаните имало и бебета, пише изданието, като цитира членове на най-големия дамски форум у нас. Причината - това не е първият бум на комари в метрото, като през 2014 г. отново имаше проблем, и то с тигрови комари. Бдителни столичани тогава сигнализираха, че на станция \"Жолио Кюри\" е пълно с рояци от кръвопийците, а именно тигровите комари се оказаха отговорни за разпространението на вируса зика. След намесата на \"Метрополитен\" нашествениците бяха избити. Сподели:", "date": "2018.07.09", "title": "СТОЛИЧАНИ ПРОПИЩЯХА: Зловещи комари с огромни размери нападат в софийското метро! "}
{"url": "http://pik.bg/%D0%B4%D0%B8%D0%BC%D0%BD%D0%B0-%D0%B7%D0%B0%D0%B2%D0%B5%D1%81%D0%B0-%D0%BD%D0%B0%D0%BF%D1%83%D1%88%D0%B5%D0%BD-%D0%BC%D0%BB%D0%B0%D0%B4%D0%B5%D0%B6-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B1%D0%B5%D1%80%D0%BA%D0%BE%D0%B2%D0%B8%D1%86%D0%B0-news764171.html", "text": "Напушен младеж е катастрофирал в Берковица вчера, съобщиха от пресцентъра на областната дирекция на МВР в Монтана, цитирани от БулНюз. Инцидентът е станал към 16.30 часа на улица \"Ашиклар\" в града под Ком. 26-годишен местен жител седнал зад волана на лек автомобил \"Опел Корса\" с пазарджишка регистрация, след като бил опънал една \"весела цигарка\". Пред очите му паднала димна завеса и той не видял движещ се „Форд Фиеста“, управляван от 40-годишния Л.Н. от Берковица. Двете коли се сблъскали, но за щастие ударът не бил тежък и водачите се разминали без наранявания. Очевидци подали сигнал в полицията и местопроизшествието е посетено от служители на пътен контрол. Проба показала, че младежът зад волана на \"Корса\"-та е бил под влиянието на упойващи вещества. Съставен му е акт. По случая е образувано е досъдебно производство. Сподели:", "date": "2018.07.09", "title": "ДИМНА ЗАВЕСА! Напушен младеж предизвика катастрофа в Берковица"}
{"url": "http://pik.bg/%D0%BF%D1%80%D0%B5%D0%B1%D0%B8%D1%85%D0%B0-%D0%B0%D0%BA%D1%82%D1%8C%D0%BE%D1%80-%D0%BE%D1%82-%D1%81%D0%B5%D1%80%D0%B8%D0%B0%D0%BB%D0%B0-%D1%87%D0%B5%D1%80%D0%BD%D0%B0-%D0%BB%D1%8E%D0%B1%D0%BE%D0%B2-news764256.html", "text": "Актьорът Орал Йозер, който скоро ще гледаме в сериала \"Черна любов \", беше нападнат в нощно заведение в Истанбул . Орал качи снимка в Туитър и обяви пред всички за атаката на група, заобиколила заведението и започнала да хвърля бутилки и да стреля. При атаката са ранени над 15 клиенти, като той самият е бил пребит от един от нападателите. Много актьори подкрепиха колегата си, като една от тях бе Елчин Сангу ( Дефне от \"Любов под наем \"). Сподели:", "date": "2018.07.09", "title": "Пребиха актьор от сериала \"Черна любов\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B5-%D0%BF%D1%80%D0%BE%D0%BF%D1%83%D1%81%D0%BD%D0%B0-%D0%B8-%D1%85%D1%83%D0%B1%D0%B0%D0%B2%D0%BE%D1%82%D0%BE-%D0%BD%D0%B0%D0%B4%D0%B5-%D0%B2-%D0%B0%D0%BD%D0%BA%D0%B0%D1%80%D0%B0-%D1%81%D0%BD%D0%B8%D0%BC%D0%BA%D0%B8-news764340.html", "text": "Румен Радев Вежди Рашидов Президентът посети посолството ни в Анкара малко преди официалната церемония по встъпването в длъжност на президента Ердоган в резиденцията в Бештепе. Той разговаря с посланик Надежда Нейнски и поздрави екипа за добрата работа, съобщават от посолството. Депутатът , който лично беше поканен от турския държавен глава за инагурарацията, също присъства на срещата на дипломатите с президента Радев. Сподели:", "date": "2018.07.09", "title": "ЕКСКЛУЗИВНО В ПИК! Румен Радев не пропусна и Хубавото Наде в Анкара (СНИМКИ)"}
{"url": "http://pik.bg/%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D0%BF%D1%80%D0%BE%D0%BF%D1%83%D1%81%D0%BD%D0%B0-%D0%BA%D1%80%D1%8A%D1%89%D0%B5%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B8%D0%BD%D1%86-%D0%BB%D1%83%D0%B8-news764277.html", "text": "Принц Луи, третото дете на принц Уилям и съпругата му Катрин, бе кръстен днес на малка частна церемония, водена от архиепископа на Кентърбъри, но кралица Елизабет II не присъства на семейното събитие, съобщи Ройтерс. Луи е пети по ред в наследяването на престола. Той се роди на 23 април и ще бъде кръстен в кралския параклис на двореца Сейнт Джеймс, в центъра на Лондон. Прапрабаба му Елизабет и съпругът принц Филип обаче не бяха сред гостите на церемонията, съобщиха от двореца Кенсингтън. Отсъствието на 92-годишната кралица не се дължи на здравословни проблеми, твърди източник от двореца. Елизабет Втора, която е най-възрастният и най-дълго управлявал монарх, пропусна служба в катедралата \"Сейнт Пол\" в Лондон по повод 200-годишнината от основаването на ордена на Св. Михаил и Св.Георги миналия месец, но имаше редица публични изяви оттогава. Кралицата трябваше да се върне в Лондон в понеделник заради натоварената си програма, част от която е и предстоящата среща с президента на САЩ Доналд Тръмп в петък в Уиндзорския замък. Сподели:", "date": "2018.07.09", "title": "Елизабет II пропусна кръщенето на принц Луи"}
{"url": "http://pik.bg/%D0%BF%D0%BE%D1%82%D0%BE%D0%BF%D1%8A%D1%82-%D0%B2-%D1%80%D0%BE%D0%BC%D0%B0%D0%BD-%D0%BD%D0%B0%D1%82%D1%8A%D0%B6%D0%B8-%D0%BA%D0%B0%D0%BB%D0%B8%D0%BD-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8-news764237.html", "text": "Секссимволът на родния театър Калин Врачански е силно натъжен и притеснен, след като река Малък Искър заля половината му роден град Роман. Природното бедствие остави без къщи десетки изнемогващи пенсионери в малкия град край Мездра. Приливната вълна заля къщи, дворове, летни кухни и обори за животни. Пред свои близки артистът споделил, че истински му е мъчно за случилото се там, пише столичен всекидневник. Врачански е отраснал в Роман заедно с майка си, брат си и сестра си. Всички те обаче напускат района, за да намерят по-добра реализация и препитание и вече около 20 години живеят в столицата. Сподели:", "date": "2018.07.09", "title": "Потопът в Роман натъжи Калин Врачански"}
{"url": "http://pik.bg/%D1%83%D0%B4%D0%B0%D1%80-%D1%80%D0%B0%D0%B7%D0%B1%D0%B8%D1%85%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B1%D0%B0%D0%BD%D0%B4%D0%B0-%D0%B2-%D0%BF%D0%B0%D1%80%D0%B8%D0%B6-%D1%81%D0%B2%D0%BE%D0%B4%D0%BD%D0%B8%D1%86%D0%B8-%D0%BA%D0%B0%D1%80%D0%B0%D0%BB%D0%B8-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%B2-%D0%BE%D1%81%D0%BC%D0%B8%D1%8F-%D0%BC%D0%B5%D1%81%D0%B5%D1%86-%D0%BF%D1%80%D0%BE%D1%81%D1%82-news764253.html", "text": "Повръщаща кръв бременна в осмия месец проститутка е заставяна да предлага секс за пари. Това разкрива френската полиция, след като успява да разбие брутална българска банда сводници, развиваща своя бизнес в Париж. \"Имахме работа със сводници, които не се колебаят да проявят изключителна жестокост, ако някое от момичетата прояви неподчинение\", разкрива източник от разследването. Момиче е премазано с личния автомобил на единия от главатарите в бандата и влачено няколкостотин метра за назидание. При друг случай бременна в осмия месец проститутка е принуждавана да изпълнява служебните си задължения, въпреки че повръщала кръв, разкриват френските власти жестокостта, до която стигат нашенците при управлението на бандата. Детективите стартират своята работа през ноември 2015 година. Според информацията от френските разследващи всички сексробини са от български произход. Услугите си те предлагали в предградията на Париж. Разследването стартира със следенето на заподозрените лица, подслушват се мобилните им телефони, проследяват се банковите им сметки. След повече от три години в ареста се озовават 11 души, които са заподозрени в участие в бруталната банда. Според френските ченгета става въпрос за един клан, в който йерархията е строго определена и всеки един от членовете на групата има своето важно място за съществуването на организацията. Фрапиращото в случая е, че всички в ареста се оказват роднини. \"Българските мрежи за проституция, които разкриваме обичайно, се управляват от една фамилия. В случая това са братята Севдалин и Демир от Добрич. Те набелязват жертвите си. Откриват младо и наивно момиче. Обещават му работа в Париж, купуват му самолетен билет и го изпращат на летището. След това обичайно момичето пристига на аеропорта в Безансон, където сестрата на Демир и Севдалин Зейра я посреща. Тя има задачата да натиска проститутките и да събира парите от клиентите. Първоначално опитва с добро. Обещава на момичето да печели добре, казва му, че ще има хубави дрехи и бижута. Ако се окаже, че момичето се дърпа, Зейра и помощниците й започват жестоки психологически и физически заплахи. Уплашени и без пари, повечето жени се съгласяват и започват да предлагат телата си на улицата. След като заработят няколко евро, парите са дават на Зейра, а тя ги праща на майка си в Добрич\", разкриват френските ченгета. Според тях за две години в Добрич са изпратени над 230 000 евро. Пачките са влагани в недвижими имоти или автомобили. Според ченгетата българска проститутка печели за нощ около 500 евро и обслужва средно по десет клиенти. Момичетата понякога все пак успяват да избягат, търсейки помощ от мъжете, на които предлага услугите си. Други се изплъзват от лапите на своите сводници само за да започнат да проституират за себе си. \"Бандата се управлява от няколко българи. Единият от главатарите на групата сводници се оказва, че има син с френско гражданство. Наследникът работел като заместник по сигурността в продължение на пет години в полицейския участък на Вал дьо Марн, преди да стане административен служител“, това разкрива пред френските издания анонимен източник от разследващите. Арестите във Франция не са единствените, които са осъществени по разбиването на бандата. В България са заловени шестима души. Френските власти успяват да осъдят Зейра Алиева на 6 години затвор. Севдалин и Демир се намират в ареста от януари 2016 година, но все още не могат да бъдат изпратени в Париж, за да бъдат наказани. Останалите заловени на френска земя получават от 3 до 12 месеца решетки. По време на разследването на бандата от Париж се разкрива още една мрежа с проститутки, базирана в Германия. Главатар е Станко Йорданов, който е полубрат на фамилия Алиеви, разкриват ченгетата. Сподели:", "date": "2018.07.09", "title": "УДАР! Разбиха брутална българска банда в Париж! Сводници карали бременна в осмия месец проститутка да прави секс"}
{"url": "http://pik.bg/%D0%BF%D1%80%D0%BE%D1%84-%D0%B1%D0%B0%D1%80-%D0%B7%D0%BE%D0%B0%D1%80-%D0%B2%D0%B5%D1%80%D1%81%D0%B8%D1%8F%D1%82%D0%B0-%D0%BD%D0%B0-%D1%82%D0%BE%D0%B4%D0%BE%D1%80-%D0%B6%D0%B8%D0%B2%D0%BA%D0%BE%D0%B2-%D0%B7%D0%B0-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D0%B2%D1%80%D0%B5%D0%B8%D1%82%D0%B5-%D0%B1%D0%B5%D1%88%D0%B5-%D0%B3%D0%BE%D0%BB%D1%8F%D0%BC%D0%B0-%D0%BB%D1%8A%D0%B6%D0%B0-news764313.html", "text": "По време на комунизма предложиха Тодор Живков за Нобелова награда за спасяването на българските евреи. Ходих и разговарях с него и цялата му версия беше една голяма лъжа, добави той. За мен наградата, която получих днес от президента Радев, е награда от българския народ. За мен беше много важно да намеря истината за историята на спасяването на българските евреи, каза още проф. Михаил Бар-Зоар. Комунистическата версия беше, че никой не е спасил евреите в България, те просто са оцелели. Казваха, че нито църквата, нито царят, нито мнозинството в парламента са ги спасили. Ето защо и днес има евреи, които мислят, че комунистическата партия ги е спасила. Това каза в предаването \"Лице в лице\" по БТВ роденият в България световноизвестен израелски писател, историк и политик проф. Михаил Бар-Зоар. Сподели:", "date": "2018.07.09", "title": "Проф. Бар-Зоар: Версията на Тодор Живков за спасяването на евреите беше голяма лъжа"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B7%D0%B0%D0%B3%D1%83%D0%B1%D0%B8%D0%BB%D0%B8%D1%8F%D1%82-%D0%BB%D0%B8%D0%B4%D0%B5%D1%80%D1%81%D0%BA%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D0%B2-%D1%81%D0%B4%D1%81-%D1%80%D0%B0%D0%B7%D0%BA%D1%80%D0%B8-%D0%BE%D1%82-%D0%BA%D0%B0%D0%BA%D0%B2%D0%BE-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%B8-%D1%89%D0%B5-%D1%81%D0%B5-%D0%BA-news764305.html", "text": "Аз принадлежа към хората, кошито смятат, че СДС се нуждае от структурно укрепване и ново позицииониране в консервативния сектор. Това посочи пред Би Ти Ви Антон Койчев, изгубилият кандидат за лидер на СДС. За нов председател на СДС беше избран Румен Христов, който получи 369 гласа срещу 322 за конкурента му на 23-атата национална конференция на партията. Далече сме от модел за коалиции, не сме преговаряли с патриотичния фронт, това са спекулации. Може да се доближаваме по позиции, но няма официални коалиционни разговори, отсече Койчев. Той разкри, че се е обадил и специално е поздравил Христов за поста, както и това, че е изразил подкрепата си за него. Каузална мрежа нарече той партията на Христо Иванов. Не че каузите са непременно грешни, допълни Койчев. С Патриотите сме идейно различни, не можем да говорим, че ще имаме преговори с този или онзи предварително. Ако новият председател укрепи структурите на СДС няма страшно да се явим и на избори сами, посочи още той. Сподели:", "date": "2018.07.09", "title": "ГОРЕЩА ТЕМА! Загубилият лидерската битка в СДС разкри от какво се нуждае партията и ще се коалира ли с Патриотите"}
{"url": "http://pik.bg/%D1%80%D0%B0%D0%B4%D0%B5%D0%B2-%D0%BE%D1%82-%D0%B0%D0%BD%D0%BA%D0%B0%D1%80%D0%B0-%D0%B4%D0%BE%D0%B1%D1%80%D0%BE%D1%81%D1%8A%D1%81%D0%B5%D0%B4%D1%81%D1%82%D0%B2%D0%BE%D1%82%D0%BE-%D0%B5-%D0%BA%D0%BB%D1%8E%D1%87%D0%BE%D0%B2%D0%BE-%D0%B7%D0%B0-%D0%BC%D0%B8%D1%80%D0%B0-%D0%B8-%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82%D1%82%D0%B0-news764312.html", "text": "\"Моят стремеж е да градя отношения на взаимно доверие и уважение с всички президенти на всички наши съседни страни. Нека не забравяме, че в днешните реалности и особено в нашия регион, добросъседството играе ключова роля за опазване на мира и стабилността.“ Това заяви президентът Румен Радев в Анкара на въпроса, че е единственият държавен глава от ЕС на встъпването в длъжност на Реджеп Ердоган, съобщиха от пресслужбата на държавния глава. „Неведнъж съм обръщал внимание върху недопустимата намеса на Турция в българските избори и нашите религиозни дела, но убеден съм, че ненамесата във вътрешните работи е основата на това, така необходимо на всички ни, добросъседство. Тук съм, защото уважавам избора на турския народ и очаквам същото от страна на нашите съседи“, посочи още Радев, запитан за перспективите за развитие на двустранните отношения, след утвърждаването на нашата съседка като президентска република. Държавният глава добави, че Турция е най-големият търговски партньор на България извън Европейския съюз, а и югоизточната „врата“ на Европа, която в момента удържа миграционния натиск. „След катастрофалния провал на енергийната ни политика, Турция се превръща и в решаващ фактор по отношение на надеждността на нашата енергийна сигурност, на доставките и на цената на природния газ“, подчерта още българският президент. Държавният глава изрази увереност, че с президента на Турция ще работят за развитие на двустранните отношения в дух на добросъседство, взаимно уважение и партньорство. Сподели:", "date": "2018.07.09", "title": "Радев от Анкара: Добросъседството е ключово за мира и стабилността"}
{"url": "http://pik.bg/%D0%B1%D0%BE%D0%B6%D0%B8%D0%BD%D0%BE%D0%B2-%D0%BE%D1%82%D0%BC%D0%B0%D1%80%D1%8F-%D1%81-%D0%BA%D0%BE%D1%82%D0%B5%D1%82%D0%BE-%D0%B2-%D1%85%D1%8A%D1%80%D0%B2%D0%B0%D1%82%D1%81%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news764177.html", "text": "Футболистът Валери Божинов се отдаде на морска почивка в компанията на своята любима Биляна Дол. Двамата са в Хърватска, където нападателят рита за местния Риека. Тези дни Биляна му е на гости. В последните седмици двойката не е заедно през цялото време, тъй като Генерала води подготовка с отбора си. Много от светските портали гръмнаха с новината, че Биляна е бременна. 43-годишното коте на Божинов изненада с наедрели форми, отбелязва \"Слава\". Бившят мъж на Алисия и Николета Лозанова още не се е похвалил, че чака трето дете. Припомняме, че той има две деца от бившите си съпруги, Валери и Никол. Сподели:", "date": "2018.07.09", "title": "Божинов отмаря с котето в Хърватска (СНИМКИ)"}
{"url": "http://pik.bg/%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%B8%D1%82%D0%B5-%D0%BC%D0%BB%D0%B0%D0%B4%D0%B5%D0%BD-%D0%B4%D0%B0%D0%BD%D0%BA%D0%BE%D0%B2-%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D1%82-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D1%81%D0%B8-%D0%B2-%D0%B5%D0%BA%D1%81%D0%BF%D0%B5%D0%B4%D0%B8%D1%86%D0%B8%D1%8F%D1%82%D0%B0-%D0%B7%D0%B0-%D0%B2%D1%80%D1%8A%D1%85-%D0%B3%D0%B0-news764315.html", "text": "Алпинистите Младен Данков и Румен Радев прекратяват участието си в експедицията за изкачване на осемхилядника Гашербрум 2 в Пакистан, предава БНР. Това са съобщили от екипа им. Състоянието на Румен, свързано със зъбобола, заради който той е на антибиотик, не му позволява да продължи. Младен е решил да не продължава сам, въпреки че времето е подходящо за аклиматизация. Двамата българи са част от международна експедиция, а към върха трябваше да катерят в свръзка. Двамата заминаха за Пакистан на 18 юни. Сподели:", "date": "2018.07.09", "title": "Алпинистите Младен Данков и Румен Радев прекратяват участието си в експедицията за връх Гашербрум 2"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%B4%D0%BE%D1%81%D1%82%D0%B8%D0%B6%D0%B5%D0%BD%D0%B8%D1%8F%D1%82%D0%B0-%D0%B2-%D0%BE%D0%B1%D0%BB%D0%B0%D1%81%D1%82%D1%82%D0%B0-%D0%BD%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-news764318.html", "text": "Това съобщиха от пресцентъра на МВР. В рамките на Срещата на върха по Берлинския процес министрите на вътрешните работи проведоха паралелни срещи, на които бяха разгледани хоризонталните предизвикателства, свързани със сигурността и противодействието на тероризма и тежката и организирана престъпност. Бяха включени въпроси относно споделянето на информация и полицейското сътрудничество, незаконното притежание, злоупотребата и трафика на огнестрелни оръжия, трафика на хора, съвременното робство, насилствения труд и миграцията, борбата с корупцията и други. Министър Валентин Радев представи достиженията в областта на вътрешните работи в изпълнение на приоритета на Българското председателство на Съвета на ЕС за европейската перспектива на Западните Балкани, както и добрите практики в регионалното сътрудничество в областта на сигурността. По време на форума българският вътрешен министър проведе и двустранна среща с британския си колега Саджид Джавид. Министър Валентин Радев представи достиженията в областта на вътрешните работи в изпълнение на приоритета на Българското председателство на Съвета на ЕС в Лондон. Сподели:", "date": "2018.07.09", "title": "Министър Радев представи достиженията в областта на вътрешните работи"}
{"url": "http://pik.bg/%D0%BD%D0%B5%D0%B2%D0%BE%D0%BB%D0%B8-%D0%B1%D0%B3-%D1%80%D0%BE%D0%BD%D0%B0%D0%BB%D0%B4%D0%BE-%D0%BF%D1%80%D0%B5%D0%B6%D0%B8%D0%B2%D1%8F-%D0%BA%D0%BE%D1%88%D0%BC%D0%B0%D1%80-%D0%BD%D0%B0-%D0%BF%D1%8A%D1%82-%D0%BA%D1%8A%D0%BC-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news764239.html", "text": "Тежка нощ са имали Даниел Златков, съпругата му Агнес и двете им деца. Родният футболист, известен като БГ Роналдо, почивал с приятели от “Биг Брадър” на морето, след което играл и благотворителен мач. Със семейството му тръгнали след 20:00 ч. да се прибират към Благоевград, но още в началото на пътя колата им се повредила. “За наша радост успяхме да се приберем, но пътуването продължи часове, тъй като можехме да караме най-много с 80-100 километра в час”, разкри Златков пред Нова телевизия. Той разказа за най-интересните неща около себе си, едно от които е сбиването му пред нощен клуб в Благоевград преди месеци. “Нищо не стана след този случай. Всичко си остана така. Останах разочарован от ответната страна, откъдето дойдоха много несъответсвия във версиите. Аз съм последният човек, който търси такива неща, но там бях много провокиран, след като обидиха жена ми”, разкри той. Златков сподели и нещо много интересно. Преди няколко месеца той участва в ММА двубой, около който се вдигна много шум. Футболистът обикаляше студията на телевизиите и отправя люти закани към бойците, като в същото време се изгаври с колегите си от зеления терен. “Всичко това беше част от договора за тази гала вечер, в която участвах. Трябваше да се съобразя с пиар кампанията, която ми организираха. Съобразявах думите си с това, което ми казваха от организацията. Дори когато записвахме промовидеото трябваше да казвам неща, които въобще не исках. Като видях думите “Футболистите са женчовци”, възроптах и поисках да отпаднат, но от агенцията бяха категорични, че трябва да ги кажа. Получих тогава и много заплахи. Но не от спортисти, тъй като те никога не биха се принизили да те сплашват в интернет. Идваха от хора, които не са постигнали нищо в живота”, обясни БГ Роналдо. В момента той тренира здраво във фитнеса, като е качил 10 килограма мускулна маса. През октомври Дани отново ще се бие на ринга, а през януари мисли да се върне във футбола. Дотогава той няма право да играе, тъй като има договор с клуб от Беларус. Златков е категоричен, че обстановката в бившата съветска република не му е допадала и затова със семейството му са решили да се върнат тук. Футболистът разкри още, че сигурно е единственият сред колегите си, който не иска повече да играе в чужбина. Причината е, че много го влече родният му край – Пиринска Македония. Наскоро той се е разминал със снимането на реклама в Испания, в която трябвало да влезе в ролята на двойник на Кристиано Роналдо. “Водиха се преговори около седмица-две, но за съжаление тогава съвпадна с мои ангажименти, а и честно казано в някои уговорки не съвпаднаха нещата. Те искаха за няколко дни да съм там. Казах, че искам да взема съпругата ми, уж се съгласиха, но после казаха, че трябва да съм сам. Прецених, че не е нужно на всяка цена да тръгвам. Аз тогава снимах 2-3 реклами и един филм. Дори сега за световното снимам друга реклама”, коментира участникът във “ВИП брадър. Златков разкри още, че Кристиано Роналдо не му е любимият футболист, но се възхищава на качествата му. “Харесвам го много, защото е изключително добър футболист, не знам защо не го харесват някои хора. Но не ми е най-любим, тъй като аз съм защитник, а той нападател”, каза Даниел. Сподели:", "date": "2018.07.09", "title": "НЕВОЛИ! БГ Роналдо преживя кошмар на път към Благоевград"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D0%B5%D0%B1%D0%B5-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B8-%D1%82%D1%83%D1%80%D1%81%D0%BA%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-%D0%B5-%D1%81%D1%80%D0%B5%D0%B4-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B6%D0%BF-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%B2-%D1%82%D1%83%D1%80%D1%86%D0%B8%D1%8F-news764322.html", "text": "Дете с българско и турско гражданство е сред жертвите на тежката влакова катастрофа в Турция, съобщи БНР като цитира Мехмед Расим, близък на опечаленото семейство, който живее в Балчик. В катастрофата е починала и майката. Тя и 6- месечното й бебе са били погребани в турския град Чорлу, до който стана катастрофата вчера. Във влака е пътувало и второто дете на жената, което вече си било у дома. Засега броят на жертвите е 24, а ранените са 318. Сподели:", "date": "2018.07.09", "title": "ТРАГЕДИЯ! Бебе с българско и турско гражданство е сред жертвите на жп катастрофата в Турция"}
{"url": "http://pik.bg/%D1%80%D0%B0%D0%B4%D0%B5%D0%B2-%D0%B8%D0%B7%D1%80%D0%B0%D0%B7%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%BD%D0%B0-%D0%B8%D0%BC%D0%BF%D0%B5%D1%80%D0%B0%D1%82%D0%BE%D1%80%D0%B0-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%B7%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-news764232.html", "text": "прессекретариата на държавния глава. Президентът Румен Радев изрази съболезнования на императорa на Япония Акихито по повод десетките загинали вследствие на поройните дъждове и предизвиканите от тях наводнения в страната. Това съобщиха от Бих искал да изразя своята съпричастност с всички пострадали от природното бедствие и увереността си за бързото възстановяване на засегнатите райони, пише българският президент в съболезнователния адрес до императора на Япония. Сподели:", "date": "2018.07.09", "title": "Радев изрази съболезнования на императора на Япония за загиналите в наводненията"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D0%B8%D1%8F%D0%BD-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80-%D0%B1%D0%BB%D1%8A%D1%81%D0%BD%D0%B0-%D0%B1%D1%83%D1%81-%D0%B8-%D0%B8%D0%B7%D0%B1%D1%8F%D0%B3%D0%B0-news764320.html", "text": "Пиян пожарникар потроши бус в първомайското село Искра и избяга от местопроизшествието.Около 20.30 часа снощи в районното управление постъпил сигнал от жител на село Искра, че паркираният пред дома му микробус бил блъснат от лек автомобил „Опел“, чийто водач напуснал местопроизшествието и се отправил към Първомай. В рамките на предприетите заградителни действия, на улица в града полицейски екип засякъл и спрял опела, шофиран от 42-годишен служител на районната пожарна служба, който в момента не бил на работа, съобщава \"Марица\". Последвалият тест с дрегер показал, че той се е качил зад волана след употреба на алкохол. След доклад на случая в прокуратурата е образувано следствено дело в Окръжен следствен отдел при Окръжна прокуратура – Пловдив, срещу служителя е започнала и съответната дисциплинарна проверка. С полицейска заповед мъжът е задържан за едно денонощие. Сподели:", "date": "2018.07.09", "title": "ЕКШЪН! Пиян пожарникар блъсна бус и избяга"}
{"url": "http://pik.bg/%D1%85%D0%B0%D1%81%D0%B0%D0%BD-%D0%B0%D0%B7%D0%B8%D1%81-%D1%82%D1%8E%D1%82%D1%8E%D0%BD%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%B2%D0%B5%D1%87%D0%B5-%D0%BD%D0%B5-%D0%B5-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82-%D0%B7%D0%B0-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news764321.html", "text": "Важно е, че всички общини, представители на местните регионални власти в Европа създадохме алианс за подкрепата на кохезионната политика на ЕС. Примерно - досега местните регионални власти в България сме имали възможността да използваме един ресурс от порядъка на 4 млрд. евро като ресурс за реализирането на различни проекти. Това заяви пред БНТ депутатът от ДПК и кмет на Кърджали Хасан Азис. \"Колкото и огромна да изглежда тази сума, все още общините нямат тази самостоятелност. С тези средства ние решаваме проблеми, свързани с инфраструктура, но ние де факто все още не можем да създаваме работа и конкурентоспособност. Това е проблем, който трябва да се обсъжда не само от регионалната, но и от държавната власт. Примерно - в Кърджали няма безработица. Има фирми, фабрики, създадени благодарение на местната власт. Но големият проблем пред нас е - трябва да се създадат условия за повишаване квалификацията на младите хора\", коментира той. Хасан Азис отбеляза, че тютюнопроизводството вече не е приоритет за Кърджали и младите хора от региона. \"В момента това, което аз се опитвам да правя като кмет на Кърджали, е да развивам високотехнологичните производства. В момента осигуряваме работна ръка от целия регион, не само от Кърджали, но и от Смолян, от Хасково... Местната власт обаче се нуждае от подкрепата на централната власт. По отношение на преквалификацията например аз няма как да направя нещо, ако нямам подкрепата на Министерството на образованието. Ако реша да развивам туризъм, който трябва да конкурира Гърция например, как да намеря специалисти. Филиалът на ПУ със специалност \"Туризъм\" в Кърджали се закрива. Имаме добри намерения, но те не могат да се реализират\", подчерта Хасан Азис. Сподели:", "date": "2018.07.09", "title": "Хасан Азис: Тютюнопроизводството вече не е приоритет за Кърджали "}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D0%BF%D0%BE%D0%BA%D0%B0%D0%BD%D0%B0-%D0%B7%D0%B0-%D0%BD%D0%B0%D1%82%D0%BE-%D0%B2-%D1%81%D1%80%D1%8F%D0%B4%D0%B0-news764238.html", "text": "„Независен“. Македония ще получи официална покана за присъединяване към НАТО на първия ден от двудневната среща на върха на Алианса в Брюксел – сряда, 11 юли, съобщава скопското електронно издание По последни данни поканата най-вероятно ще бъде със същата формула като тази за Черна гора, последната нова страна-членка на НАТО. Същата е използвана и за поканите към Албания и Хърватия през 2008 г. Съответната информация в навечерието на отпътуването на македонската делегация за Брюксел обясни националният координатор за НАТО Стево Пендаровски. Сподели:", "date": "2018.07.09", "title": "Македония получава покана за НАТО в сряда"}
{"url": "http://pik.bg/%D0%B8%D1%85%D1%83-%D0%B0%D1%85%D1%83-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0%D0%BD%D1%81%D0%B8-%D0%BA%D0%B0%D1%80%D0%B0%D0%B1%D0%BE%D0%B9%D1%87%D0%B5%D0%B2%D0%B0-%D0%B2%D0%B4%D0%B8%D0%B3%D0%B0-%D1%81%D0%B2%D0%B0%D1%82%D0%B1%D0%B0-news764222.html", "text": "\"Мис България 2013\" Нанси Карабойчева ще сключи брак в края на месеца с дългогодишния си приятел - волейболиста Добромир Димитров. Двамата са заедно от цели седем години. Влюбените признават, че в днешно време е трудно за младите хора да организират сватба, но благодарение на собствените им усилия и помощта на родителите им до броени дни ще станат семейство. Празненството ще бъде в родния им край - Пазарджик. Бившата миска днес работи като маркетинг специалист. Нанси и Добромир работят много, за да постигнат това, за което мечтаят. Отдавайки се на професионалните си стремежи обаче се лишават от това да прекарват повече време заедно. Освен за националния отбор Добромир играе и в румънски клуб, затова по няколко месеца е извън България. Това обаче в нито един момент не е поставяло отношенията им на ръба. Макар и млади, Нанси и Добромир се чувстват готови както за сладките, така и за трудните моменти от семейния живот. Въпреки съвременните схващания за семейни отношения без брак те избират да следват традициите, предаде \"Спортал\". Сподели:", "date": "2018.07.09", "title": "ИХУ-АХУ! \"Мис България\" Нанси Карабойчева вдига сватба!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B0%D0%BD%D0%B0%D1%85%D0%B8%D0%B4-%D1%82%D0%B0%D1%87%D0%B5%D0%B2%D0%B0-%D0%B2%D0%BB%D0%B5%D0%B7%D0%B5-%D0%B2-%D1%8F%D0%BF%D0%BE%D0%BD%D1%81%D0%BA%D0%B0-%D1%81%D0%B5%D0%BA%D1%82%D0%B0-news763962.html", "text": "Дъщерята на Анахид Тачева – Теодора, която преди година опита да отнеме живота си, предозирайки с хапчета, е влязла в японска секта. От скоро наследничката на тв говорителката и актьора Коста Цонев се увлякла по източното учение юмейхо. Този вид философия няма много поддръжници у нас, а в Страната на изгряващото слънце се ползва с противоречиви мнения. Всъщност юмейхо изучавало връщането към природата и увеличаването на жизнените сили. Теодора неотдавна се записала на курс при терапевт у нас, който дори ѝ издал две дипломи, че е преминала през обучението, които ѝ давали възможност да практикува като професионалист в областта. В момента дъщерята на Анахид Тачева зарибявала приятелите си по учението и по този начин се опитвала да изкарва пари, за да се издържа. След като не ѝ провървя на сцената на „Гласът на България“ и сестрата на Димитър Цонев не можа да съживи певческата си кариера, се ориентирала в коренно различна ниша. Първо опитала да преподава италиански на деца, тъй като дълги години е живяла на Ботуша и езикът ѝ бил на високо ниво, но и в това начинание ударила на камък. Сега се надявала в ролята на терапевт да пожъне по-голям успех, като правела масажи и държала лекции срещу скромно заплащане. Отскоро Теодора се оправяла сама, защото майка ѝ Анахид най-после се отърсила от параноята дали щерка ѝ няма да си посегне повторно на живота и се върнала в Америка, където пребивава от десетилетия. Единствените близки хора до сестрата на Митко Цонев в момента били вдовицата му Мариана, дъщеря му Деси и синът му Димитър, с които Теди успяла да затопли отношения въпреки имотните скандали, които доскоро роднините имаха. За да спрат разправиите, Мариана откупила дяла на Митко на от наследственото жилище, което баща им Коста оставил на столичната улица „Славянска беседа“ срещу 100 хиляди лева. С парите Теодора си взела собствен малък апартамент в кв. „Лозенец“ и поне вече не била бездомна. Сподели:", "date": "2018.07.09", "title": "САМО В ПИК И \"РЕТРО\"! Щерката на Анахид Тачева влезе в японска секта"}
{"url": "http://pik.bg/%D0%B1%D0%BE%D0%B9-%D0%B4%D0%BE-%D0%BA%D1%80%D1%8A%D0%B2-%D0%B4%D0%B2%D0%B5-%D1%84%D0%B0%D0%BC%D0%B8%D0%BB%D0%B8%D0%B8-%D1%81%D0%B5-%D0%BC%D0%BB%D0%B0%D1%82%D0%B8%D1%85%D0%B0-%D0%B4%D0%B2%D0%B0%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news764301.html", "text": "Областната дирекция на МВР – Велико Търново Великотърновски полицаи предотвратиха разрастване на семеен конфликт в село Камен, съобщиха от . По-рано днес в стражишкото село е възникнала разпра между две фамилии, която е прераснала в сбиване. Пострадали са двама мъже, които са настанени за лечение във великотърновската болница. Няма опасност от разрастване на конфликта. В селото има екипи на полицията, които ще следят за спокойствието и сигурността на местните жители. Работата по изясняване на случая и причината за разпрата продължават. Сподели:", "date": "2018.07.09", "title": "Бой до кръв! Две фамилии се млатиха, двама са ранени"}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D0%B8%D0%B7%D0%BA%D0%B0%D0%B7%D0%B0-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%BD%D0%B0-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2%D1%8A%D0%B2-%D0%B2%D0%BB%D0%B0%D0%BA%D0%B0-%D0%B2-%D1%82%D0%B5%D0%BA%D0%B8%D1%80%D0%B4%D0%B0%D0%B3-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%B7%D0%B0--news764325.html", "text": "При вчерашната влакова катастрофа в турската провинция Текирдаг са загинали съпругата и детето на български гражданин, който има и турско гражданство. Това стана ясно след повторна щателна проверка на личните данни на жертвите, се казва в съобщение на Външно министерство. Починалата жена има само турско гражданство. Детето на възраст под 1 година обаче е български гражданин по право, тъй като единият родител също е български гражданин. Съгласно чл. 8 от Закона за българското гражданство български граждан ин по произход е всеки, на когото поне единият родител е български гражданин. За турските власти детето обаче се води турски гражданин и затова и до този момент те посочват в отговор на официалните ни запитвания, че няма българи сред жертвите. Генералното консулство на Република България в Одрин и Генералното консулство на Република България в Истанбул извършват допълнителни проверки дали сред ранените и хоспитализирани пътници има български граждани, както и дали има такива сред тези пасажери, на които е оказана медицинска помощ на място и след това са били освободени. Министерството на външните работи на Република България изразява съболезнования на близките на загиналите пътници! Сподели:", "date": "2018.07.09", "title": "Външно изказа съболезнования на близките на загиналите във влака в Текирдаг, проверяват за още пострадали българи"}
{"url": "http://pik.bg/%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D0%BE%D1%89%D0%B5-%D1%81%D0%BF%D0%B8-%D1%81%D1%8A%D1%81-%D1%81%D0%B8%D0%BD%D0%B0-%D1%81%D0%B8-news764187.html", "text": "Венета Райкова се оплаква, че си няма мъж, с който да спи, но истината не е точно такава. Блондиката все още спи в едно легло със сина си Патри, който вече е на 9 години. Самата Венета се похвали, че не е сама под завивките. Но вместо да си ляга с нов мъж след развода с Тихомир Георгиев, компания й прави нейното вече пораснало момче, пише седмичник. Хлапето си има собствена стая, която това лято бе ремонтирана, заедно с целия апартамент на Райкова, за което ПИК вече писа. Въпреки това Патрик явно обича да се гушка при мама, макар вече да не е бебе. Според психолози това поведение е колкото полезно и успокояващо за подрастващите, толкова и нож с две одстриета и може да предизвика джендър отклонения в бъдеще. Сподели:", "date": "2018.07.09", "title": "Венета Райкова още спи със сина си"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B1%D0%B0%D1%80%D0%B0-%D0%B7%D0%B0%D0%BB%D1%8F-%D0%BA%D1%8A%D1%89%D0%B8-%D0%B8-%D0%B8%D0%B7%D0%B4%D0%B0%D0%B2%D0%B8-%D0%B6%D0%B8%D0%B2%D0%BE%D1%82%D0%BD%D0%B8-%D0%B2-%D0%BB%D0%BE%D0%B2%D0%B5%D1%88%D0%BA%D0%BE-%D1%81%D0%B5%D0%BB%D0%BE-news764243.html", "text": "Два сигнала за бедствия заради валежите са приети в Община Ловеч, съобщават от там. В с. Радювене местната бара е препълнена от водосбора на близките дерета и през нощта срещу понеделник е заляла част от къщи и стопански постройки, удавени са дребни селскостопански животни, има повредено имущество. Бедстващи хора няма. В с. Соколово поройна вода е отнесла настилката на една от улиците. В Ловеч вчера следобед екип на общината и доброволци на два пъти укрепвали плаващата сцена в река Осъм до Покрития мост в центъра на града. Други значими щети и повреди не са нанесени. Наводнените участъци от градските улици са били отводнени в рамките до половин час, като шахтите са били почистени веднъж и предстои ново почистване. Критичните участъци и предприетите действия са посетени от кмета Корнелия Маринова и заместника й Даниел Колев. Съставена е комисия, която ще опише щетите в пострадалите райони. Падналото количество дъжд в неделя през деня е 39 л/кв. м, а през нощта – 21 л/кв. м по данни на Националния институт по метеорология и хидрология към БАН. Сподели:", "date": "2018.07.09", "title": "БЕДСТВИЕ! Бара заля къщи и издави животни в ловешко село"}
{"url": "http://pik.bg/%D0%BD%D0%B0-%D0%B3%D1%80%D0%B0%D0%B4%D1%83%D1%81-%D1%88%D0%BE%D1%84%D1%8C%D0%BE%D1%80-%D1%81-214-%D0%BF%D1%80%D0%BE%D0%BC%D0%B8%D0%BB%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B2-%D0%BD%D0%B0%D1%81%D1%80%D0%B5%D1%89%D0%BD%D0%BE%D1%82%D0%BE-news764175.html", "text": "44-годишен водач, седнал зад волана след употреба на алкохол, предизвика катастрофа, съобщават от ОДМВР-Сливен. На 8 юли полицейски екип на РУ-Нова Загора се отзовава на сигнал за настъпило пътно произшествие между селата Богданово и Любенова махала. На място е установено, че лек автомобил \"Фолксваген Пасат\", управляван от С.Г. на 44 години от град Гълъбово е навлязъл в насрещната пътна лента и се е ударил в лек автомобил \"Тойота\", управлявана от 41-годишен водач от село Пет могили. При произшествието няма пострадали, причинени са материални щети. При извършената проба за употреба на алкохол С.Г. е показал положителен резултат 2,14 промила. Водачът е задържан за 24 часа. Образувано е бързо производство. Сподели:", "date": "2018.07.09", "title": "НА ГРАДУС! Шофьор с 2,14 промила катастрофира в насрещното"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%B0%D0%BD%D0%B0%D0%BB%D0%B8%D0%B7-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-161-%D0%B4%D1%8F%D0%B4%D0%BE-%D0%BA%D0%BE%D0%BB%D0%B5%D0%B4%D0%B0-%D0%BB%D0%B8-%D0%B5-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B3-news764316.html", "text": "Ползите от домакинството на срещата \"16+1\" и връзките с Китай, новият пост на Лиляна Павлова, краят на европредседателството и тортата на депутата от ГЕРБ Георги Станков, която разбуни духовете в мрежата, коментира пред БНТ депутатът от ГЕРБ Тома Биков. България успя да спечели домакинството на \"16+1\", а не да ни се е паднало нещо, защото ни е дошъл редът, както беше при европредседателството. Китайският премиер не е Дядо Коледа и Китай не е длъжен да дава каквото и да било на България, има интерес да инвестира в някои сектори. Мисля, че самият факт, че срещата се проведе в София, означава, че са направени стъпки за по-добро взаимодействие с Китай, заяви Биков. Да бъдем равнопоставени с Китай, които наброяват 2 милиарда души и ние там да сме равнопоставени партньори, се дължи на нашето членство в ЕС и НАТО и геостратегическата ни позиция. Както Китай, така и ние имаме интереси и когато тези интереси съвпаднат, тогава всички са доволни. Ние се опитваме да съчетаем интересите ни с ЕС и тези с Китай, отсече Биков. Мисля, че срещата бе една много силна крачка в посока на българския национален интерес, заяви депутатът от ГЕРБ. Без да сме подсигурили на 100% нашата сигурност, не можем да сме достоен партньор в никаква търговия, но сигурността си е сигурност и всяка една страна прави така - да си подсигури първо сигурността. Не е търсена работа за Лиляна Павлова, коментира Биков на въпрос за новия пост на министърката по евроинтеграцията, която ще оглави Глобален център за връзките с Китай. Всеки би бил доволен от създаването на подобен център. Никой не търси място на Лиляна Павлова, тя сама показа, че има своето място, бе категоричен Биков. На въпрос превърнато ли е председателството в пиар на ГЕРБ, Биков отговори, че България, а не само ГЕРБ е успяла, защото навън никой не ни възприема като отделни партии, а като България. Канцлерът Курц, при встъпването в председателството, също обяви, че продължава приоритета за Западните Балкани, така че не е прав президентът, че темата ще бъде забравена, сигурен е народният избраник от ГЕРБ. По темата за фирмата на семейството на социалния зам.-министър Султанка Петрова, при която се случи трагичен инцидент със смърт на 26-годишен мъж, Биков каза, че това е трагедия, при която не бива да се смесва политика. По принцип това е тема на обединените патриоти. Ако всичко е по закон, ние бихме приели всяко тяхно решение, посочи още Биков. Сигурно е много атрактивна тази тема с тортата на депутата от ГЕРБ Георги Станков - това е много свестен човек, негови приятели са му дали този подарък и това е неговият грях. Предполагам, че на БСП като им подарят нещо такова, го изхвърлят веднага през прозореца, пошегува се Биков по повод нашумялата торта на Станков, който отбеляза 55 години. Приятели му подариха торта със златно покритие, снимка върху нея и пачки пари. Това даде повод на опонентите на ГЕРБ да заключат, че тортата е като от ромска сватба. Сподели:", "date": "2018.07.09", "title": "ЕКСКЛУЗИВНО! Тома Биков с горещ анализ за срещата \"16+1\"! Дядо Коледа ли е китайският премиер, грях ли е златната торта на депутата от ГЕРБ и уреди ли се с нов пост Лиляна Павлова? "}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%BD%D0%B0-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0%D1%82%D0%B0-%E2%80%9E%D0%B1%D0%B5%D1%80%D0%BB%D0%B8%D0%BD%D1%81%D0%BA%D0%B8-%D0%BF%D1%80%D0%BE%D1%86%D0%B5%D1%81%E2%80%9C-%D0%BD%D0%B0-10-%D1%8E%D0%BB%D0%B8-news764261.html", "text": "Министър-председателят Бойко Борисов ще участва утре, 10 юли, в срещата на върха на инициативата „Берлински процес“ в Лондон. Това е петата ежегодна среща, която цели потвърждаване подкрепата за европейската перспектива на страните от Западните Балкани, съобщиха от правителствената информационна служба. Държавните и правителствените ръководители на Великобритания, Австрия, България, Германия, Италия, Словения, Франция, Хърватия, Полша, Гърция, Албания, Босна и Херцеговина, Косово, Сърбия, Република Македония и Черна гора ще обсъдят развитието на транспортната, информационната и комуникационната инфраструктура, повишаването на икономическия ръст в региона, както и темите за сигурността и миграцията като важни елементи за стабилността. България е поканена в Лондон като страна, която постави европейската перспектива на държавите от Западните Балкани във фокуса на своето Председателство на Съвета на ЕС и на Срещата на върха в София на 17 май. В британската столица премиерът Борисов ще участва и в работен обяд с лидерите на страните, даван от министър-председателя на Великобритания Тереза Мей. На него ще присъстват и представители на Европейската инвестиционна банка, на Европейската банка за възстановяване и развитие и на Съвета за регионално сътрудничество. Сподели:", "date": "2018.07.09", "title": " Бойко Борисов ще участва в срещата на върха на инициативата „Берлински процес“ на 10 юли"}
{"url": "http://pik.bg/%D0%BD%D0%B0%D0%B9-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8%D1%82%D0%B5-%D1%84%D0%B0%D0%BA%D1%82%D0%B8-%D0%B7%D0%B0-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D0%B8%D1%82%D0%B5-news764190.html", "text": "Технологиите вече са неизменна част от нашето ежедневие. Винаги има нещо ново, което да се представи на човечеството и едва ли някога ще се отегчим от тях, пише Дарик. Но дали знаем всичко за технологиите? Ето 10 интересни факта за интернет света, които са малко известни на хората: 1. По-голямата част от хората, които стоят постоянно на компютъра, мигат по 7 пъти в минута, сравнение с нормалната ставка за мигане - 20 пъти в минута. 2. Първата компютърна мишка е изобретена от дърво през 1964 г. от Дъг Енгелхард. 3. Онлайн платформите за търговия правят по около 100 милиона сделки в секунда. 4. Повече от един милион имена на домейни се регистрират онлайн всеки месец. 5. Най-големите технологични гиганти са създадени от студенти в гаражи. 6. Компютърното програмиране е продуктът, който се разраства по-бързо от всичко друго, което се прави по света. 7. Първият онлайн рекламен банер е създаден през 1994 година. 8. В момента има 17 милиарда устройства, които са свързани с интернет. 9. 25% от дамите между 18 и 30 години ежедневно си правят селфита. 10. Интернет е най-бързо растящият комуникационен инструмент. За 38 години радиостанциите достигат до 50 милиона души, за 13 години телевизията се развива до сегашния си вид, а интернет завладя света само за 4 години. Сподели:", "date": "2018.07.09", "title": "Най-любопитните факти за интернет технологиите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D0%BF%D0%BE%D0%B4-%D0%BF%D0%B0%D1%80%D0%B8%D1%87%D0%BD%D0%B0-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%B3%D0%B5%D0%BD-%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-news764263.html", "text": "„Причините, поради които мярката беше отменена е, че аз и моята защита предоставихме на Военно-апелативния съд документи за усложнено здравословно състояние, както и да ми бъде предоставяна възможност да готвя защитата си по другите дела. Съдът сам оцени перфектното ми процесуално поведение в условията на домашен арест“, каза ген. Киров пред Фокус. Мярката ми за неотклонение „задържане под домашен арест“ беше снета и заменена с парична гаранция. Всъщност по този начин съм свободен човек. Това съобщи ген. Кирчо Киров, началник на Националната разузнавателна служба в периода 2002-2012 г. Сподели:", "date": "2018.07.09", "title": "ИЗВЪНРЕДНО! Освободиха под парична гаранция ген. Кирчо Киров"}
{"url": "http://pik.bg/%D1%87%D0%B5%D1%80%D0%BD%D0%B0-%D0%B2%D0%B5%D1%81%D1%82-%D0%BE%D1%89%D0%B5-%D0%B5%D0%B4%D0%BD%D0%BE-%D0%B4%D0%B5%D1%82%D0%B5-%D1%81%D0%B5-%D1%83%D0%B4%D0%B0%D0%B2%D0%B8-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%BE-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%82%D0%B5%D0%BB%D1%86%D0%B5%D1%82%D0%BE-%D0%BD%D0%B0-5-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%B2%D0%B0%D0%BB%D1%8C%D0%BE-news764264.html", "text": "За втори случай на удавено дете преди часове. Жертвата е 5-годишният Валентин Йорданов от Исперихово, коментираха два независими един от друг източници пред  Пз24. Детето изчезнало миналата сряда, докато си играело през деня недалеч от Стара река. Сигналът бил подаден на 4 юли в 22 часа в полицейския участък в Брацигово. Близките на малчугана казали, че за последно са го видели 8 часа по-рано, но напразно са го търсили. То било оставено за кратко без надзор и след това дирите му се губели. На крак бил вдигнат личният състав на участъка в Брацигово и Районното управление в Пещера, включили се и колегите им-огнеборци, и доброволци, основно от ромската махала. Два дни по-късно телцето на детето било намерено в района на Кричим от спасителни екипи на Пазарджишката областната дирекция „Пожарна и аварийна безопасност”, които го търсели по протежението на реката. Според извършената аутопсията, причината за смъртта е удавяне. Днес преди обяд диагнозата „Удавяне” бе поставена и за 8-годишната Зоя от Панагюрище. Според заключението на съдебните медици, по тялото на детето няма следи от насилствена смърт. При това положение се изключва версията за насилствена смърт, която се подхранваше от обстоятелството, че бетонното корито на река Луда Яна в Панагюрище е трудно достъпно, защото се намира на повече от 2 метра от уличното ниво. Версията е, че двете деца са паднали от нестабилен мост. Продължава усиленото търсене на сестричката на Зоя - 6-годишната Делка, а към полицаите и огнеборците са се включили и цивилни граждани. Сподели:", "date": "2018.07.09", "title": "ЧЕРНА ВЕСТ! Още едно дете се удави в Пазарджишко! Намериха телцето на 5-годишния Вальо "}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D1%80%D0%B5%D0%B6%D0%B0%D1%82-%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD%D0%B0-%D0%BA%D0%BE%D0%B2%D1%87%D0%B5%D0%B3-%D0%B7%D0%B0-%D0%B4%D0%B0-%D0%B8%D0%B7%D0%B2%D0%B0%D0%B4%D1%8F%D1%82-%D0%BC%D1%8A%D1%80%D1%82%D0%B2%D0%B8%D1%8F-%D1%82%D0%BE%D0%B4%D0%BE%D1%80-%D1%81%D0%BD%D0%B8%D0%BC%D0%BA%D0%B8-news764260.html", "text": "71-годишният Тодор от Бургас е мъжът, който загина място преди около час след зверска катастрофа преди село Маринка. Неговият \"Фоксваген Пасат\" буквално се е размазал след челен удар в дърво . В момента служители на \"Пътна полиция\" изчакват пожаникарите, за да изрежат смачканите ламарини на немското возило и да изкарат мъртвото тяло на възрастния мъж. Все още не е пристигнала и дъщерята на загиналия, съобщава \"Флагман\". Припомняме, че около 13:30 ч. днес водачът изгубил контрол над колата и тя се забила в крайпътно дърво. Сподели:", "date": "2018.07.09", "title": "ТОТАЛЕН ШОК! Режат фолксвагена-ковчег, за да извадят мъртвия Тодор (СНИМКИ)"}
{"url": "http://pik.bg/%D0%B3%D0%BE%D1%81%D0%BF%D0%BE%D0%B6%D0%B8%D1%86%D0%B0%D1%82%D0%B0-%D0%BF%D0%BE%D1%82%D1%80%D0%BE%D1%88%D0%B8%D0%BB%D0%B0-10-%D0%BA%D0%BE%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D0%B7%D0%BB%D0%B8%D0%B7%D0%B0-%D0%BE%D1%82-%D0%B0%D1%80%D0%B5%D1%81%D1%82%D0%B0-news764195.html", "text": "Четири обвинения е повдигнала районната прокуратура в Пловдив срещу студентката първокурсничка и танцьорка Габриела Медарова. Двете досъдебни производства срещу нея са обединени в едно. Разследванията са за потрошените 10 паркирани коли на бул. \"Македония\" в Пловдив и за крошето, което Габи заби дни по-късно в лицето на непозната нейна връстничка в тоалетните на нощен клуб в града, пише \"Монитор\". Габриела може да остане в ареста само до 22 юли, когато изтича максималният законов срок за престоя й зад решетките, съобщи адвокатът й Орлин Търновалийски. Преди няколко дни Габи е обжалвала мярката си за неотклонение \"задържане под стража\", наложена й заради удара в лицето на другото момиче, но отново е била оставена в ареста. Мотивите на магистратите са, че поведението на Габриела Медарова е опасно за обществото, тъй като тя е извършила двете престъпления в много кратък период едно от друго. Така 21-годишната Медарова ще трябва да издържи още 2 седмици под ключ. Обвиненията срещу нея са общо четири. Двете са, че е карала пияна и надрусана на 15 април, когато блъсна с джипа на гаджето си 10 паркирани коли. Другото обвинение е, че е причинила значителни материални щети, а последното е, че е нанесла лека телесна повреда по хулигански подбуди. Студентката танцьорка признава, че пийнала водка в нощта преди фаталния 15 април, защото са разстроила – шефовете й в нощния клуб не са й платили и са я глобили. Тя нямала пари за такси и тръгнала да се прибира с джипа на приятеля си. Чак когато блъснала колите, се прибрала в дома си, където изпушила една цигара с марихуана, е защитната й версия. За крошето в лицето на другото момиче казва, че го е ударила без да иска с вратата на тоалетната, тъй като й станало лошо и не можела да контролира действията си. Затова и приятелят й бил с нея в женската тоалетна. Сподели:", "date": "2018.07.09", "title": "Госпожицата, потрошила 10 коли в Пловдив, излиза от ареста"}
{"url": "http://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%B3%D1%80%D0%B0%D0%B4%D1%81%D0%BA%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D1%81%D0%BB%D1%83%D1%87%D0%B0%D1%8F-%D1%81-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%8F-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D0%B2-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-news764266.html", "text": "Софийска градска прокуратура (СГП) образува досъдебно производство за смъртта на Даниел Тасев, 25 г., открит в шахта на строеж в сградата на Народното събрание, пл. „Княз Александър Батенберг“ № 1. Това съобщиха от пресцентъра на Прокуратура на РБ. Първоначалната версия е за причиняване на смърт по непредпазливост поради незнание или немарливо изпълнение на занятие (чл. 123, ал. 1 от НК). Разследването е възложено на следовател от СО-СГП, който е извършил оглед на местопроизшествието. С постановление на наблюдаващия прокурор от СГП е назначена съдебно-медицинска експертиза за установяване причината на смъртта. Ще бъде проверено спазването на трудовото законодателство и изискванията за безопасност на труда, както и документацията на фирмата, в която е работил Даниел Тасев, ще се изискат записите от видео-наблюдението и др. Процесуално-следствените действия по случая продължават. Сподели:", "date": "2018.07.09", "title": "Софийска градска прокуратура разследва случая с починалия охранител в Народното събрание"}
{"url": "http://pik.bg/%D0%B7%D0%B0%D0%B2%D1%8A%D1%80%D1%88%D0%B8-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%BF%D0%BB%D0%B0%D1%82%D0%BD%D0%BE%D1%82%D0%BE-%D0%B7%D0%B0-%D0%B1%D1%83%D1%80%D0%B3%D0%B0%D1%81-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news764324.html", "text": "Завърши ремонтът на 6 км от платното в посока Бургас на магистрала „Черно море“, който стартира на 26 юни т. г. В края на миналата година бяха ремонтирани 2 км от платното за Бургас и с изпълнените сега строителни работи са обновени общо 8 км от автомагистралата. Напредва основният ремонт на виадукт „Звездица“ на АМ „Черно море“, съобщиха от пътната агенция. Трафикът на всички автомобили се осъществява двупосочно в платното за Варна. През август т. г. няма да се извършват ремонтни работи на съоръжението, за да не се затруднява трафикът през активния туристически сезон. Те ще бъдат подновени през есента. Очаква се до края на седмицата да приключи ремонтът на 4-километровата отсечка от платното за Варна на АМ „Хемус“. Ремонтните дейности на два участъка от АМ „Хемус“ в района на Девня и в района на Невша започнаха в края на месец май т. г. От пътноподдържащото дружество АПИ изиска да работи максимално мобилизирано, за да може предвидените дейности да завършат преди началото на активния туристически сезон. Сподели:", "date": "2018.07.09", "title": "Завърши ремонтът на платното за Бургас на магистрала \"Черно море\""}
{"url": "http://pik.bg/%D0%BA%D0%BE%D1%82%D0%B8%D1%80%D0%BE%D0%B2%D0%BA%D0%B8%D1%82%D0%B5-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-%D1%81%D0%B5-%D0%BF%D0%BE%D0%B2%D0%B8%D1%88%D0%B8%D1%85%D0%B0-%D0%B2-%D0%B0%D0%B7%D0%B8%D0%B0%D1%82%D1%81%D0%BA%D0%B0%D1%82%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F-news764152.html", "text": "Котировките на петрола се повишиха в азиатската търговия днес, подпомогнати от цялостния растеж на фондовите пазари в региона и на фона на перспективите за намаляване на доставките, предаде Маркетуоч. В азиатската електронна сесия американският лек суров петрол с доставка през август прибави 0,4 на сто до 74,08 долара за барел. Лондонският сорт Брент от Северно море с доставка през септември поскъпна с 0,5 на сто до 77,48 пункта. Засиленото производство на Саудитска Арабия и Русия вероятно едва ще компенсира спада на доставките от други страни, прогнозира Питър Лий, анализатор на BMI Research. Експертът прогнозира също значителни колебания на пазара, докато инвеститорите очакват да видят кои страни ще намалят покупките си на ирански петрол и с колко. Сподели:", "date": "2018.07.09", "title": "Котировките на петрола се повишиха в азиатската търговия"}
{"url": "http://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B8-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D0%BF%D0%B0%D0%B4%D0%BD%D0%B0%D0%BB%D0%B8%D1%8F-%D0%B2%D0%BE%D0%B5%D0%BD%D0%B5%D0%BD-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BC%D0%B8-17-%D0%B8%D0%B7%D0%BF%D0%B8%D1%81%D0%B0%D0%BD-%D0%B5-%D0%BE%D1%86%D0%B5%D0%BB%D0%B5%D0%BB%D0%B8%D1%8F%D1%82-%D1%82%D0%B5%D1%85%D0%BD%D0%B8%D0%BA-news764265.html", "text": "Припомняме, че на 11.06.2018 г., около 20:30 часа, в авиобаза Крумово вертолетът Ми-17 катастрофира. В трагичния инцидент загинаха майор Пламен Пантилеев и майор Стоян Неделчев, а бордният техник офицерски кандидат Алексей Каменов бе ранен. Докладът на комисията е поверителен и ще бъде предоставен на Военно-окръжна прокуратура - Пловдив. Окончателното заключение за причините за катастрофата ще бъдат дадени от Военно-окръжна прокуратура – Пловдив след приключване на досъдебното производство. Междувременно тази сутрин от ВМА в добро здравословно състояние бе изписан офицерски кандидат Алексей Каменов, борден техник на авариралия хеликоптер. Комисията за разследване на авиационното произшествие с хеликоптер Ми-17 завърши своята работа с доклад за възможните причини. Сподели:", "date": "2018.07.09", "title": "Приключи разследването за падналия военен хеликоптер Ми-17, изписан е оцелелият техник"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-200-000-%D0%BB%D0%B5%D0%B2%D0%B0-%D1%81%D0%B0-%D0%B7%D0%B0%D0%B4%D0%B8%D0%B3%D0%BD%D0%B0%D1%82%D0%B8-%D0%BE%D1%82-%D0%B2%D0%B7%D1%80%D0%B8%D0%B2%D0%B5%D0%BD%D0%B8%D1%8F-%D0%B1%D0%B0%D0%BD%D0%BA%D0%BE%D0%BC%D0%B0%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news764226.html", "text": "Районна прокуратура-Пловдив наблюдава досъдебно производство за това, че на 7 юли 2018 г., в Пловдив, чрез разрушаване на прегради, здраво направени за защита на имот – повреждане на банкомат, са били отнети чужди движими вещи – около 200 000 лева, съобщава Пловдив 24. Деянието се осъществява от владението на собственика – банка, без съгласието на ръководството, с намерение противозаконно да ги присвоят – престъпление по чл. 195 ал.1 т.3 във връзка с чл.194 ал.1 от Наказателния кодекс. По делото са извършени процесуално-следствени действия, като работата по случая продължава. Това съобщиха официално от следствието преди минути. Сподели:", "date": "2018.07.09", "title": "ИЗВЪНРЕДНО! 200 000 лева са задигнати от взривения банкомат в Пловдив"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%B5%D1%80%D0%B5%D0%BD%D0%B0-%D1%81%D0%B5-%D1%82%D1%80%D0%B5%D1%81%D0%B5-%D0%B2-%D0%B5%D1%83%D1%84%D0%BE%D1%80%D0%B8%D1%8F-%D1%81%D0%BB%D1%83%D1%85-%D0%B7%D0%B0-%D0%BC%D0%B0%D1%87-%D1%81-%D1%8E%D0%B2%D0%B5%D0%BD%D1%82%D1%83%D1%81-%D0%B8-%D1%80%D0%BE%D0%BD%D0%B0%D0%BB%D0%B4%D0%BE-%D0%B2%D0%B7%D1%80%D0%B8%D0%B2%D0%B8-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BB-news764215.html", "text": "Аржентинският гранд Бока Хуниорс ще бъде заместен от 34-кратния шампион на Италия Ювентус, гръмна Канал 3. Това е резервният вариант на Левски за мача по случай 75-годишнината от рождението на легендата Георги Аспарухов-Гунди, който ще се състои на 19 август. По информация на телевизията бианконерите са резервният план на сините до 15 юли. Това означава, че на 19 август заедно с Юве може да пристигне и суперзвездата Кристиано Роналдо, чийто трансфер в италианския клуб може да стане факт още утре. Тази новина моментално предизвика еуфория сред привържениците на Левски, които заляха социалните мрежи с положителни коментари и одобрителни реакции. Засега обаче от организаторите не са обявили официално кой ще бъде съперникът на Левски. Те казаха ексклузивно пред ПИК, че ще направят това по-късно днес на специална пресконференция. Сподели:", "date": "2018.07.09", "title": "ЕКСКЛУЗИВНО! \"Герена\" се тресе в еуфория! Слух за мач с Ювентус и Роналдо взриви феновете на Левски"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D0%BF%D0%BE%D1%85%D0%B0%D1%80%D1%87%D0%B8%D1%85%D0%BC%D0%B5-%D0%BC%D0%B8%D0%BB%D0%B8%D0%BE%D0%BD%D0%B8-%D0%B7%D0%B0-%D0%BA%D0%BE%D0%BB%D0%BE%D0%B4%D1%80%D1%83%D0%BC%D0%B0-%D0%B0-%D0%B7%D0%B0%D0%BB%D0%B0%D1%82%D0%B0-%D1%85%D0%B2%D0%B0%D1%89%D0%B0-%D0%BF%D0%B0%D1%8F%D0%B6%D0%B8%D0%BD%D0%B8-news764185.html", "text": "Общинският съветник Евелин Парасков внася питане до кмета от името на групата на \"Съюз за Пловдив\" за управлението на многофункционалната спортна зала \"Колодрума\", пише \"Марица\". Той настоява да получи ясен отговор какъв е бюджетът на специално създаденото за управление на залата общинско предприятие, какви са приходите от залата и разходите за поддръжка, как се използват колоездачната писта, местата за паркиране и търговските площи, кое налага да се плащат още 700 000 лв. за нов паркинг и какви мероприятия са предвидени на \"Колодрума\"през тази и следващата 2019 г. \"Според официалните данни на Община Пловдив \"Колодрума\" струва 50 млн. лв., но през по-голямата част от времето залата стои заключена. Не мисля, че това е нормално. В навечерието на Европейска столица на културата въпросът за управлението на най-скъпото спортно съоръжение на Пловдив става още по-актуален\", мотивира се съветникът. Евелин Парасков цитира информация от сайта на общинското предприятие за управление на залата, според която до края на годината има предвидени само пет събития - едно от тях е конгрес на \"Свидетели на Йехова\", а другото е Национална молитва за евангелистките общества от всички протестантски църкви в страната. \"За това ли трябваше да похарчим толкова много пари? Очевидно е, че залата не се използва, продължава да харчи общински пари за поддръжка и накрая ще хване паяжини. А най-странното е, че сайтът на предприятието ни уверява, че имало \"правилен мениджмънт\" и щяло да повиши приходите в местния бюджет. Точно обратното се получава\", констатира Парасков. За управлението на залата са необходими добър мениджмънт и прозрачност за изразходваните публични средства, смята съветникът. Какъв е бюджетът на Общинско предприятие „Многофункционална спортна зала“ за 2018 г.? Каква е общата сума за издръжка - поддържане, ремонт, почистване, електроенергия, водоподаване, маркетинг, разходи за заплати, външни услуги, разноски по съдебни спорове и други за 2017 г.? Колко събития са проведени през 2017 г. и на каква стойност са приходите от такси за ползване на залата? Колко общо са приходите за 2017 г. ? Колко общо билета са закупени за събития в залата през 2017 г. и има ли други методи за набавяне на средства? Ръководството на „Колодрума“ има ли контакт с Управителния съвет на фондация „Пловдив 2019“ и каква роля ще има залата в културния живот на града ни догодина? Колко събития са предвидени за 2019 г.? Отдадени ли са под наем помещенията, проектирани и построени за търговски площи? Кое налага изграждането на още един паркинг на стойност 700 хил. лв.? Има ли изготвен предварителен анализ за това и какво показва той? Колко общо са паркоместата в момента пред залата и какъв е режимът на ползване? От кого се ползват, освен от посетителите на събития? Колко служители наброява целият личен състав на Общинско предприятие „Многофункционална спортна зала“? Колко на брой и за какви външни услуги има сключени договори ОП-то? Колко колоездачни състезания са проведени на пистата в залата, при какви условия и колко често я ползват велосипедистите? Сподели:", "date": "2018.07.09", "title": "ПЛОВДИВЧАНИ: Похарчихме милиони за \"Колодрума\", а залата хваща паяжини"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BB%D0%BE%D0%B7%D0%B0%D0%BD%D0%BE%D0%B2%D0%B0-%D1%80%D0%B5%D0%BA%D0%BB%D0%B0%D0%BC%D0%B8%D1%80%D0%B0-%D0%B8%D0%BC%D0%BE%D1%82%D0%B8-%D0%B2-%D0%BF%D1%83%D0%BD%D1%82%D0%B0-%D0%BA%D0%B0%D0%BD%D0%B0-news764182.html", "text": "След като бе рекламно лице на толкова много брандове и дори започне да развива своя собствена марка за бански костюми, Николета Лозанова реши да и да навлезе по-навътре в бизнеса. Преди дни предприемчивата пловдивчанка качи видео в Instagram, от което ясно се вижда, че престоя ù в Доминиканската Република не е просто почивка. От известно време плеймейтката е там, тъй като снима реклами на впечатляваща вила в курорта - Villa Coral Bavaro. Вероятно и видеото със сватбената церемония, което брюнетката разпространи преди известно време е част от рекламната кампания на луксозния имот. Някои от феновете на Ни Ло дори коментират, че това може да е намек, че тя и половинката й Ники Михайлов, планират скоро сватба, тъй като на видеото е монтиран надпис: \"Очаквайте скоро\". Слуховете за годеж тръгнаха още преди месец, заради селфи на Николета, на което на ръката й се забелязва голям диамантен пръстен. Сподели:", "date": "2018.07.09", "title": "Николета Лозанова рекламира имоти в Пунта Кана"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BD%D0%BE%D0%B2%D0%B8%D1%8F%D1%82-%D0%BB%D0%B8%D0%B4%D0%B5%D1%80-%D0%BD%D0%B0-%D1%81%D0%B4%D1%81-%D1%80%D1%83%D0%BC%D0%B5%D0%BD-%D1%85%D1%80%D0%B8%D1%81%D1%82%D0%BE%D0%B2-%D0%B2%D0%B4%D0%B8%D0%B3%D0%BD%D0%B0-%D0%B7%D0%B0%D0%B2%D0%B5%D1%81%D0%B0%D1%82%D0%B0-%D0%B7%D0%B0-%D0%B1%D1%8A%D0%B4%D0%B5%D1%89%D0%B8%D1%82%D0%B5-%D0%BA%D0%BE%D0%B0%D0%BB%D0%B8%D1%86%D0%B8%D0%B8-%D0%B8-%D0%BE%D1%82%D0%BD-news764140.html", "text": "Новият лидер на СДС Румен Христов, който бе избран след поредица от скандали и мъчително подаване на оставка от страна на предшественика си Божидар Лукарски, след като се стигна дори до бой в партията, вдигна завесата за бъдещите коалиции на политическата сила, отношенията ѝ със съседа ѝ НФСБ и Валери Симеонов и ГЕРБ, както и с обединението от бивши партньори на СДС в лицето на \"Демократична България\" на Христо Иванов и Атанас Атанасов. \"След 45 години управление на БСП, след Лукановата зима, след Просешката зима имаме 79 представители на комунистическата партия в парламента и нито един представител на десницата\", негодува Румен Христов. \"Десният избирател е много капризен и това е много хубаво. Те са много взискателни. Те не пускат за друг бюлетина, но когато не ни харесват, не гласуват и за нас\", каза още новият лидер на СДС. \"Искам да консолидирам партията. Аз съм показал, че мога да обединявам. Нашите редици оредяха\", призна той и добави: \"Разделението приключи, стягаме редиците и продължаваме напред.\" \"ГЕРБ са идейно близки на нас, те са член на ЕНП. ГЕРБ обаче винаги се явява самостоятелно на изборите. Ние бяхме заедно и можеше и сега да бъдем заедно в управлението. Нещо се случи и се разделихме\", разкри Румен Христов. \"Не сме водили преговори и дебати по темата за обединение с НФСБ\", призна новият председател на Съюза на демократичните сили. Той увери, че няма да взима еднолично решение и че то ще се вземе на общ съвет. \"Всичко е възможно. Възможно е самостоятелно да се явим. Възможно е патриотично-дясна коалиция. Възможно е и изцяло дясна коалиция\", уточни лидерът на СДС. По думите му партията със сигурност няма да разговаря с БСП и ДПС. \"Председателството на България беше добре. Справихме се като държава. Успяхме да преформулираме най-важния за нас проблем - този за Западните Балкани. Добре е всички да бъдем в едно семейство. Акцентът за Западните Балкани беше правилен. Доказахме, че може да решаваме важни задачи\", категоричен е Румен Христов. Той коментира и темата за протеста на майките на деца с увреждания: \"Можеше този закон да се разгледа и да се приеме, за да се успокои обстановката. След това законът можеше да се включи в целия този пакет от социални услуги. Не трябва да се фаворизира нито една група от тези хора с увреждания.\" \"Дано инвестициите от Китай се случат. Има информация, че ние сме на последно място в региона по инвестиции от Китай. Колкото повече, толкова повече\", каза с усмивка лидерът на СДС. \"Подкрепяме Бойко Борисов за категоричната му позиция спрямо мигрантите. Икономическите мигранти трябва да бъдат върнати обратно. Адмирирам правителството, ако те внесат кандидатурата на България за еврозоната и за банковия механизъм. Това е много добре за страната, сега вървим нагоре и не трябва да изпускаме момента\", поясни политикът. \"Тези дни ще разговарям с Божидар Лукарски. Надявам се да се разделим като приятели. Нищо лично\", заключи Румен Христов. \"Иван Костов може би ще се окаже най-добрият държавник в съвременната история на България. Няма никаква бариера между мен и лидера на ДСБ Атанас Атанасов. Нямам проблеми да разговарям с всеки вдясно. С Христо Иванов също, но с него се познаваме много бегло. Интересът на всички партии трябва да бъде просперитетът на България\", заключи той. Сподели:", "date": "2018.07.09", "title": "САМО В ПИК TV! Новият лидер на СДС Румен Христов вдигна завесата за бъдещите коалиции и отношенията с ГЕРБ (ОБНОВЕНА)"}
{"url": "http://pik.bg/%D0%BA%D0%BE%D0%BD%D0%BA%D1%83%D1%80%D1%81-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0-%D0%BF%D0%BE-5000-%D0%BB%D0%B2-%D0%B7%D0%B0-%D1%82%D1%80%D0%B8-%D1%81%D0%B2%D0%B0%D1%82%D0%B1%D0%B8-news764181.html", "text": "Кампанията “Просто кажи „ДА“ на „Пещерска“ подкрепя създаването на повече български семейства Българите се женят все по-често. Броят на сключените бракове през миналата година е рекорден, отчита НСИ. През миналата година  в страната са регистрирани 28 593 юридически брака, което е с 1790 повече от 2016 г. За последно бум на сключени бракове е имало през 2005 г. Създаването на семейство и отбелязването по традиционен начин с голям празник е каузата, зад която застава и ракия „Пещерска“, научаваме от инициативата www.justsayyes.bg. За трета година марката организира конкурса „Просто кажи „Да“. Цифрите на желаещите двойки да участват също се увеличават. В предните две издания са се включили общо 1223  двойки, а броят на всички участници достига 10817 човека. „Много от двойките държат да запазят ритуала на българската сватба, но срещат финансови затруднения да го направят“, отчитат организаторите. Наградите в конкурса на „Пещерска“ са по 5000 лв. за три от двойките, както и безплатно фото и видео заснемане и алкохол за самата сватба. Конкурсът продължава до 5 август на специално разработената уебстраница www.justsayyes.bg. Желаещите да вземат участие се регистрират на сайта на конкурса. Условието е да планират сватба през септември-декември 2018. Двойките качват описание за своята мечтана сватба, обща снимка, а ако имат и заснето видео, това им носи бонус точки. Съдържанието трябва да е оригинално, за да е по-голям е шансът за подреждане сред финалистите за голямата награда. „Вярваме в българското семейството и именно желанието да запазим традициите ни мотивира да организираме третото издание на „Просто кажи „Да!“. В последните две години кампанията се радваше на огромен интерес и това ни кара да мислим, че много от двойките у нас искат да се оженят, но често са ограничени от финансови спънки. Затова искаме да ги подкрепим. Щастливи сме, че „Пещерска“ е намерила своето място в отбелязването на традиционните празници и се консумира отговорно в специалните моменти за всяко семейство.”, коментират от компанията-производител VP Brands International. На сайта www.justsayyes.bg могат да се регистрират и “сватбари“ - хора, които нямат планове да се женят, но искат да следят кампанията, да подкрепят някоя от кандидатстващите двойки и да участват за седмичните награди. На лотариен принцип всяка седмица десет от сватбарите ще получават бутилка „Пещерска“. Популярната марка ракия се произвежда от собствени лозови масиви на VP Brands International и е сред най-награждаваните у нас и в чужбина. Сподели:", "date": "2018.07.09", "title": "Конкурс осигурява по 5000 лв. за три сватби"}
{"url": "http://pik.bg/%D0%BC%D0%B0%D1%89%D0%B0%D0%B1%D0%BD%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BF%D0%BE%D1%87%D0%B2%D0%B0-%D0%BC%D0%B5%D0%B3%D0%B0%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D1%80%D0%B5%D0%BA%D0%B0-%D0%BC%D0%B0%D1%80%D0%B8%D1%86%D0%B0-news764143.html", "text": "До 5 август трябва да е готов докладът по екологичната оценка на въздействие върху околната среда (ОВОС) на инвестиционното предложение \"Укрепване и социализация на речното корито на река Марица в границите на Пловдив в участъка от околовръстния път до изградения шлюз в източната част на града\". Това обяви кметът Иван Тотев, предаде Пловдив 24. След това докладът ще бъде входиран в РИОСВ. \"Желанието ни е до края на годината да имаме строително разрешение за този обект\", каза още градоначалникът. Проектът като цяло касае социализиране на речно корито в урбанизирана територия с голям мащаб. Той предвижда изграждане на пешеходни и велоалеи, зона за каране на ролери и скейтборд, въжени атракциони, детски площадки, зони за разходки и отдих, както и такива, предназначени за временни, кампанийни или събитийни мероприятия. В плановете на проекта за благоустрояване на река Марица влиза и съответното затревяване и засаждане на подходящи видове растителност, които да са в съответствие с природата и естествената среда. За водоплаващите птици също ще бъде помислено, като на места по продължение на речното корито ще бъдат обособени зони с високи растения, където пернатите да имат възможност да се крият и гнездят. Идеята е да се запази съществуващата екосистема в коритото на реката, като максимално ще се използват естествени материали. Сподели:", "date": "2018.07.09", "title": "МАЩАБНО! В Пловдив започва мегапроект за река Марица"}
{"url": "http://pik.bg/%D0%B3%D1%80%D0%B5%D0%B4%D0%B0-%D0%B0%D0%BF%D0%B0%D1%88-%D0%BE%D1%82%D0%BA%D1%80%D0%B0%D0%B4%D0%BD%D0%B0-%D0%BA%D0%B0%D0%BC%D0%B8%D0%BE%D0%BD-%D0%B8-%D0%B3%D0%BE-%D0%B7%D0%B0%D0%B1%D0%B8-%D0%B2-%D0%BA%D1%8A%D1%89%D0%B0-%D0%B2-%D0%BC%D0%B5%D0%B7%D0%B4%D1%80%D0%B5%D0%BD%D1%81%D0%BA%D0%BE-news764174.html", "text": "Мъж е откраднал камион и катастрофирал в портата на къща в мездренското село Моравица. Инцидентът е станала вчера към 17:20 часа, съобщиха от полицията, цитирани от БулНюз. В районното управление в Мездра е получено съобщение, че в селото е извършена кражба на автомобил и извършителят е катастрофирал. Оказва се, че 59-годишният софиянец Н.К. е влязъл в незаключен товарен автомобил \"Ивеко\", който бил с ключовете на таблото и е потеглил. След 20 метра обаче крадецът забил камиона в портата на частен дом. Извършителя е задържан за срок до 24 часа. Уведомен е дежурен прокурор от районната прокуратура в Мездра. По случая е образувано досъдебно производство. Сподели:", "date": "2018.07.09", "title": "ГРЕДА! Апаш открадна камион и го заби в къща в Мездренско"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B5%D0%B4%D0%B8%D0%B0%D0%BD%D0%B0-%D1%81-%D0%B3%D0%BE%D1%80%D0%B5%D1%89%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5---%D0%B3%D0%B5%D1%80%D0%B1-%D0%B1%D0%B8%D0%B5-%D0%B1%D1%81%D0%BF-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D1%81-%D0%BF%D0%BE%D0%B2%D0%B5%D1%87%D0%B5-%D0%B3%D0%BB%D0%B0%D1%81%D0%BE%D0%B2%D0%B5-%D0%BE%D1%82-%D0%B4%D0%BF%D1%81-%D0%B0-news764272.html", "text": "ГЕРБ е първа политическа сила, ако изборите са сега. Това сочат най-новите данни на агенция \"Медиана\" от началото на юли. Водещата партия губи един процент спрямо предния месец, но и БСП пада с два пункта. Разликата се запазва в рамките на 4 % - нещо което наблюдаваме вече половин година. Патриотите запазват стабилни позиции (основно на базата на ролята на вътрешно управленска опозиция – Волен Сидеров, Валери Симеонов). ДПС е в нормалната си кондиция и няма данни за ерозия в резултат на ДОСТ и Лютви Местан. Воля, АБВ и различните „десни“ гравитират около 2 % и засега са под линията за попадане в един бъдещ парламент. Устойчивостта на тази картина се дължи не толкова на стабилност, а преди всичко на липсата на ярка политическа алтернатива пред избирателите. Показателно е, че над 55 % от всички избиратели заявяват, че е възможно да гласуват за една от двете несъществуващи политически партии („партия на Слави Трифонов“ и „партия на Румен Радев“). Сподели:", "date": "2018.07.09", "title": "ПЪРВО В ПИК! \"Медиана\" с горещо проучване - ГЕРБ бие БСП, Патриотите с повече гласове от ДПС, ако изборите са сега (ТАБЛИЦИ)"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BD%D0%B0-%D0%BC%D0%BE%D1%80%D0%B5%D1%82%D0%BE-%D0%B1%D1%83%D1%82%D0%B0%D1%82-%D0%B7%D0%B8%D0%B4%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D1%83%D0%BA%D1%81%D0%BE%D0%B7%D0%BD%D0%B0-%D1%80%D0%B5%D0%B7%D0%B8%D0%B4%D0%B5%D0%BD%D1%86%D0%B8%D1%8F-%D0%BD%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-news764034.html", "text": "Без ограда остава луксозната резиденция на Димитър Желязков - Митьо Очите в несебърското село Кошарица. С решение на Апелативния съд в Бургас от края на миналия месец масивният бетонен дувар с дължина 25 метра и височина 5 е обявен за незаконен. Така несебърският бос има два месеца сам да срути оградата, преди да влязат общинските багери, обясняват юристи. Едва когато това стане, Желязков може да задвижи процедурата за строителство на нов зид около баровската постройка, където от години живее със семейството си. След престрелката с Божо Кравата на Слънчака и оцеляването му по чудо за сигурността на Очите се грижат дузина гардове, обясняват хора от подземния свят. Самата процедура по новото строителство отнема поне половин година заради множеството формалности, обясняват експерти, цитирани от столичен всекидневник. Формално молбата за строителство на нова ограда трябва да се подаде от съпругата на Очите. Антигона Янулис е управител на фирма \"Сий сайд инвестмънт\", която притежава и къщата. Справка показва, че през последните години фирмата е придобила няколко парцела, апартаменти и складове. Сред тях е и луксозната резиденция в баровското село Кошарица. Тя се превърна в нов дома за Желязков, след като държавата конфискува луксозната му вила в близкия до Несебър град Сунгурларе. След като твърденията й са отхвърлени, Янулис води като свидетел дама, която е живяла преди това в постройката. Тя обяснява на съда, че оградата е вдигната през далечната 1987 г. Номерът отново не минава и на 20 юни тази година жалбата на Антигона е отхвърлена от съда и заповедта за събаряне на оградата остава в сила. Сподели:", "date": "2018.07.09", "title": "АКЦИЯ НА МОРЕТО! Бутат зидовете на луксозна резиденция на Митьо Очите"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D0%BC-%D0%B4%D0%B0%D0%BB%D0%B8-%D0%B2%D0%BE%D0%B4%D0%B0%D1%82%D0%B0-%D0%B2-%D0%B1%D0%B0%D1%81%D0%B5%D0%B9%D0%BD%D0%B0-%D0%B5-%D0%BC%D1%80%D1%8A%D1%81%D0%BD%D0%B0-news764153.html", "text": "Миризмата на хлор в басейните е лош признак, защото означава, че водата е мръсна, съобщи в. \"Мирър\", позовавайки се на американски специалисти. Силната миризма въобще не означава много хлор във водата. Тя е признак, че в нея има пот, урина, дори изпражнения. Когато се комбинира с тях, хлорът образува дразнещите съединения хлорамини. Именно те миришат и дразнят очите. Чистите басейни не миришат на хлор, изтъкнаха от американския Център за контрол и профилактика на заболяванията и от Съвета за качество и безопасност на водите. Накратко специалистите подсказват, че ако можеш да подушиш басейна от улицата, най-добре е да подминеш. Вземането на душ непосредствени преди влизането в басейна пък може да ни предпази от абсорбирането на нежелани химикали. Според някои специалисти, човешкото тяло и коса действат на принципа на гъбата - когато са напоени с чиста вода, не могат да поемат допълнително и така абсорбират значително по-малко от химикалите в басейна. Още повече, че опасният химикал хлорамин се формира при реакцията между хлор и човешката пот. При взимането на душ можем да отстраним всички остатъци от потна секреция и да намалим значително формирането на хлорамин върху кожата си. Специалистите съветват още малките плувци често да бъдат извеждани до тоалетната. Сподели:", "date": "2018.07.09", "title": "ПОЛЕЗНО! Как да разберем дали водата в басейна е мръсна"}
{"url": "http://pik.bg/%D0%BF%D0%B0%D1%86%D0%B8%D0%B5%D0%BD%D1%82%D0%B8%D1%82%D0%B5-%D1%81-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D1%81%D0%B5%D1%82%D1%8F%D1%82-%D0%BB%D0%B5%D0%BA%D0%B0%D1%80-%D0%B7%D0%B0-%D0%B4%D0%B0-%D0%B3%D0%B8-%D1%81%D0%BC%D0%B5%D0%BD%D1%8F%D1%82-news764148.html", "text": "Пациентите, чиито лекарства за кръвно попадат в блокирания за продажби списък, трябва да отидат при личния си лекар, за да ги смени с аналог. Аптекарите у нас нямат право да правят такава замяна, информира бТВ. На институциите у нас най-вероятно ще се наложи да направят нова оценка на цените на лекарствата за хипертония, които Здравната каса плаща. Причината – цената им се определя спрямо най-ниската в групата. Засегнатите лекарства съдържат активното вещество валсартан. Китайски производител на това вещество е докладвал, че е открит примес в него. Именно този примес е класифициран като вероятен канцероген. Затова са блокирани само лекарствата на фирмите, които се снабдяват с активното вещество от китайския завод. Списъкът им е публикуван на сайта на Агенцията по лекарствата. Китайската фирма твърди, че отритият примес е свързан с промени в производствения процес от 2012 г. Уточнява, че няма нарушения на правилата за добра производствена практика и няма данни други активни вещества, произведени от компанията, да са засегнати. Заместители на блокираните лекарства има, списъкът също е на сайта на Агенцията по лекарствата. Малко над 160 хиляди пациенти у нас пият блокираните лекарства. Освен при хипертония те се предписват при скорошен миокарден инфаркт и сърдечна недостатъчност. Акцията по спиране на продажбите е превантивна. Лекарите и аптеките са уведомени. Той обаче се използва и в хранителната промишленост. Според Маргарита Грозданова, магистър-фармацевт и член на Българския фармацевтичен съюз (БФС) няма място за паника. Примесът, заради който са блокирани лекарствата, е вторичен амин и се използва и в хранителната промишленост – забавя развитието на бактериите, обясни Грозданова. Според нея хората, които имат лечение с тези продукти, могат да продължат да използват лекарството, докато отидат при своя личен лекар. Фармацевтът уточни още, че лекарствата са блокирани, за да се уточни колко е този примес и какво е въздействието върху хора, защото засега е доказано канцерогенно въздействие само върху животни. Европейската агенция по лекарствата и националните органи проучват степента на замърсяване с примеса и възможните въздействия върху пациентите. Данните от проучването ще бъдат публично оповестени. Сподели:", "date": "2018.07.09", "title": "Пациентите с блокирани лекарства трябва да посетят лекар, за да ги сменят"}
{"url": "http://pik.bg/%D1%83%D0%B4%D0%B0%D1%80%D0%B8%D1%85%D0%BC%D0%B5-%D0%B4%D1%8A%D0%BD%D0%BE%D1%82%D0%BE-%D1%81%D0%BE%D0%B4%D0%BE%D0%BC-%D0%B8-%D0%B3%D0%BE%D0%BC%D0%BE%D1%80-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%81%D0%BC%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D0%BF%D0%B8%D0%BF%D0%BD%D0%B0-%D1%81%D0%B8%D1%84%D0%B8%D0%BB%D0%B8%D1%81---%D0%BC%D0%BB%D0%B0%D0%B4%D0%B5%D0%B6%D0%B8-%D1%81-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%B1-news764120.html", "text": "Осмокласник се разболя от сифилис и потърси помощ в родния диспансер в Пловдив. Младежът е най-младият пациент, съобщиха от РЗИ в града, цитирани от \"Телеграф\". Общо 25 човека са хванали срамната болест. Повечето от тях са на възраст от 22 до 40 години. Над 50% от потърсилите помощ в болницата са мъже, които са имали рискови сексуални контакти. Заболяването е зачестило отпреди две години, показват данните за броя на пациентите в региона. Причината е не само увеличаване на рисковите сексуални контакти, но и липсата на контрол, отчитат още от кожния диспансер. Експертите обясниха, че вече не се правят скрининги, както е било преди две години. Примерно при постъпване на работа вече не се изисква изследване за сифилис. Такова навремето беше абсолютно задължително, но сега нещата са доста по-демократизирани. Друг проблем е, че много младежи имат безразборни връзки. Не малко мъже пък посещават платени сексуслуги, които са извън закона и затова не са под строг медицински контрол. Голяма част от хората не посещават общопрактикуващите си лекари, които биха могли да ги насочат към специалист при необходимост. Един от първите признаци на болестта е изменение на половите органи. Хората не обръщат внимание, защото тези първи признаци отшумяват, но впоследствие започва увреждане на сърдечната и нервна системи. Сподели:", "date": "2018.07.09", "title": "УДАРИХМЕ ДЪНОТО! Содом и Гомор в Пловдив! Осмокласник пипна сифилис - младежи с все повече безразборни връзки"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82%D0%B8-%D0%B7%D0%B0%D1%82%D0%B2%D0%B0%D1%80%D1%8F%D1%82-%D1%83%D1%87%D0%B0%D1%81%D1%82%D1%8A%D1%86%D0%B8-%D0%BD%D0%B0-%D1%81%D0%BE%D1%84%D0%B8%D1%8F-news764147.html", "text": "Това съобщиха от пресцентъра на Столична община. До 24.00 часа на 15 септември 2018 г. се забранява влизането на пътни превозни средства по ул. „6-ти септември“ в участъка от ул. „Цар Освободител“ до ул. „Аксаков“. Въвежда се временна организация на движението във връзка с изграждане на уличен канал по ул. „Павел Красов“ в кв. \"Горубляне\". До 24.00 часа на 9 юли се забранява влизането на пътни превозни средства по ул. „Павел Красов“ между бул. „Цариградско шосе“ и ул. „Гродно“. До 24.00 часа на 9 юли автобусите по линия 8 ще се движат по променен маршрут. Промяна в маршрута на автобусна линия № 8, както следва: от с. „Кривина“ по маршрута си до кръстовището ул. „Димитър Пешев“ - бул. „Цариградско шосе“ наляво по бул. „Цариградско шосе“, надясно по ул. „Патриарх Герман“ и след кръстовището ул. „Патриарх Герман“ - ул. „Околовръстен път“ направо по маршрута си до с. Герман. Автобусите от линията да спират на всички съществуващи автобусни спирки в променения участък от маршрута. За маршрута на автобусна линия № 8 се закриват спирки: -    с код 0497 и с код 0498 „Горублянско ханче“; -    с код 2255 и с код 2257 „Ул. Цветна градина“; -    с код 0830 и с код 0831 „Кв. Горубляне“; -    с код 1174 и с код 1182 „Околовръстен път“. Въвежда се временна организация на движението във връзка с ремонт на водопровод по ул. „Първа българска армия\".Във връзка с ремонта на водопровод по ул. „Първа българска армия\", от ул. „Гено Киров\" до ул. „Нешо Бончев\", по ул. „Първа българска армия\", от ул. „Нешо Бончев\" до мост на р. Суходолска, по ул. „Проф. Иван Георгов\" от ул. „Първа бълг. армия\" до ул. „Локомотив\", по ул. „Локомотив\" от ул. „Проф. Иван Георгов\" до бул. „Илиянци\", по бул. „Илиянци\" от ул. „Първа българска армия\" до ул. „Сергей Румянцев\" се въвежда промяна в организацията на движение. Забранява се влизането на пътни превозни средства, както следва: - До 27 юли 2018 г. по северната половина от пътното платно на ул. „Първа българска армия” в участък от 100 м, считано от ул. „Константин Преславски“ в посока ул. „Проф. Иван Георгов“. Движението на пътни превозни средства ще се извършва двупосочно в по една лента в посока по южната половина от пътното платно на ул. „Първа българска армия” в същия участък; - от 28 юли 2018 г. до 24 август 2018 г. по северната половина от пътното платно на ул. „Първа българска армия” в участък от 125 м между ул. „Константин Преславски“ и ул. „Проф. Иван Георгов“. Движението на пътни превозни средства ще се извършва двупосочно в по една лента в посока по южната половина от пътното платно на ул. „Първа българска армия” в същия участък. - от 4.30 часа на 9 юли 2018 г. до 24.00 часа на 27 юли 2018 г. се измества временно автобусна спирка по маршрута на автобусни линии № 100, с код 1506 „ Моста на Суходолска река” със 100 метра напред в посока ул. „Нешо Бончев”; - от 4.30 часа на 28 юли 2018 г. до 24.00 часа на 24 август 2018 г. се измества временно автобусна спирка по маршрута на автобусни линии № 100, с код 1505 „Моста на Суходолска река” с 90 метра назад в посока ул. „Константин Преславски“. Въвежда се временна организация на движението във връзка с ремонт на ул. „6-ти септември“. Сподели:", "date": "2018.07.09", "title": "Ремонти затварят участъци на София"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D0%B2-%D1%81%D0%B2%D0%B5%D1%82%D0%BE%D0%B2%D1%80%D0%B0%D1%87%D0%B5%D0%BD%D0%B5---%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8%D1%82%D0%B5-%D0%BD%D0%B0%D1%85%D0%BB%D1%83%D0%BB%D0%B8-%D0%B2-%D0%BF%D0%BE%D1%89%D0%B0%D1%82%D0%B0-%D1%81-%D0%B1%D1%83%D1%85-news764193.html", "text": "Първи подробности бяха оповестени във връзка с екшъна посред бял ден в столичния квартал \"Световрачене\". Шефът на Второ районно управление Иван Каназирски обясни пред журналисти, че трима маскирани мъже са нахлули в пощата с бухалка, кози крак и пистолет. Той добави, че нападателите са отмъкнали около 3000 лева, които са били подготвени за изплащане на пенсии. \"Един от маскираните нападна касиерката и взе парите. Отвън ги чакаше кола\", разкри възрастна жена, станала свидетел на въоръжения грабеж. По информация на Нова тв маскираните са избягали с бял автомобил с врачанска регистрация. Те са се отправили към Негован, където колата е заснета от охранителна камера в частен имот. Междувременно СДВР обяви на страницата си във Фейсбук, че търси съдействие от гражданите, които имат някаква информация по случая. Сподели:", "date": "2018.07.09", "title": "ИЗВЪНРЕДНО! Първи подробности за екшъна в Световрачене - маскираните нахлули в пощата с бухалка, кози крак и пистолет"}
{"url": "http://pik.bg/%D0%B0%D0%B2%D1%81%D1%82%D1%80%D0%B8%D1%8F-%D0%B2%D1%8A%D0%B2%D0%B5%D0%B4%D0%B5-%D0%B3%D1%80%D0%B0%D0%BD%D0%B8%D1%87%D0%B5%D0%BD-%D0%BA%D0%BE%D0%BD%D1%82%D1%80%D0%BE%D0%BB-news764146.html", "text": "Die Presse От полунощ е в сила граничен контрол на влизане в Австрия, припомня националният ежедневник , като уточнява, че проверките ще бъдат извършвани през следващите пет дни, пише \"Фокус\". Мярката ще бъде прилагана на ГКПП с Германия и на тунела Бренер на границата с Италия. Всички преминаващи през пунктовете ще бъдат длъжни да представят документите за проверка от граничните служители. Шофьорите на автомобили и тежкотоварни транспортни средства следва да имат предвид, че в района на ГКПП в страната ще важи ограничение на скоростта – те трябва да се движат с не повече от 30 км/ч, за да дадат възможност на полицията да извършва визуални проверки. С цел предотвратяване на задръстванията, властите решиха да отворят по две гишета на всеки ГКПП. Следва да се има предвид, че влизането в Австрия през Залцбург и Пасау е възможно без проверки. Стационарният контрол се въвежда във връзка с двудневната среща на върха на министрите на вътрешните работи на страните от Европейския съюз, която ще се проведе в периода 12-13 юли в Инсбрук. През юли и септември австрийските власти ще извършват проверки на няколко гранични пункта с Германия и Италия за срок от по пет дни. По-рано говорител на министерството на вътрешните работи във Виена, поясни, че мярката ще бъде наложена в координация с Брюксел. Граничният контрол ще продължи от 9 юли до 13 юли и от 17 септември до 21 септември. Сподели:", "date": "2018.07.09", "title": "Австрия въведе граничен контрол "}
{"url": "http://pik.bg/%D0%BD%D0%B0%D0%BB%D0%B8%D0%B2%D0%B0%D0%BC%D0%B5-%D1%81%D0%B5-%D1%81-%D0%BC%D0%B5%D0%BD%D1%82%D0%B5%D1%82%D0%B0-%D0%B8%D0%B7%D0%BF%D0%B8%D0%B2%D0%B0%D0%BC%D0%B5-%D1%86%D0%B8%D1%81%D1%82%D0%B5%D1%80%D0%BD%D0%B0-%D1%84%D0%B0%D0%BB%D1%88%D0%B8%D0%B2-%D0%B0%D0%BB%D0%BA%D0%BE%D1%85%D0%BE%D0%BB-%D0%BD%D0%B0-%D0%BC%D0%BE%D1%80%D0%B5%D1%82%D0%BE-news764118.html", "text": "По една 10-тонна цистерна с фалшив алкохол изпиват туристите на сезон в ол инклузивен хотел на морето, признаха хора от бранша, цитирани от \"Телеграф\". Най-голямата печалба идва точно от пробутването на нелицензирани огнени напитки в туби, които се сипват разливно на туристите. Лицензираният алкохол, който се сипва, пък е само български и то от най-евтиния. Виното е от непознати за широкия потребител марки - бяло и червено, също наливно. Вкусът му е отвратителен, имаш усещането, че е създадено по химически път и е силно разредено с вода. Наливната бира също е с неясна марка, чиито анализи не са познат и на пазара у нас. Предлагат се още съмнителни марки ракии, водки, коняк, вермут и мента - отново родно производство. Всякакъв останал качествен и марков алкохол се заплаща и то с висока надценка. Част от напитките се зареждат от малки производители, макар и лицензирани. Сподели:", "date": "2018.07.09", "title": "НАЛИВАМЕ СЕ С МЕНТЕТА! Изпиваме цистерна фалшив алкохол на морето"}
{"url": "http://pik.bg/%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%BB%D0%BE%D0%BF%D0%B5%D1%81-%D1%81%D0%B5-%D1%81%D0%B3%D0%BE%D0%B4%D0%B8-%D0%BE%D1%87%D0%B0%D0%BA%D0%B2%D0%B0-%D1%81%D0%B5-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%B4%D0%B0-%D0%B5-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news764127.html", "text": "Дженифър Лопес е сгодена и ще мине под венчилото до края на годината, пишат таблоиди в САЩ. Причината за твърдението, че дивата ще каже заветното \"да\" на половинката си -  бейзболната звезда Алекс Родригес, стана снимка, качена от самата певица. В Instagram профила си певицата пусна кадър, на който се наслаждава на слънчевите лъчи в компанията на любимия си, а върху безимения пръст на ръката й се вижда пръстен. Именно божуто накара мнозина да предположат, че Джей Ло и Алекс са сгодени. Всъщност слуховете, че звездите се готвят да минат под венчилото не са от днес. Преди няколко седмици усилено се говореше, че Алекс се готви да предложи на певицата. Това се потвърди и от близки до Джен звезди, а именно актрисата Джена Дюън и рапърът Ни-Йо. Сподели:", "date": "2018.07.09", "title": "Дженифър Лопес се сгоди, очаква се сватбата да е до края на годината (СНИМКИ)"}
{"url": "http://pik.bg/%D0%BD%D0%BE%D0%B2%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-37-%D0%B3%D0%BE%D0%B4%D0%B8%D1%88%D0%B5%D0%BD-%D1%80%D0%B8%D0%B1%D0%B0%D1%80-%D1%81%D0%B5-%D1%83%D0%B4%D0%B0%D0%B2%D0%B8-%D0%B2-%D1%82%D1%83%D0%BD%D0%B4%D0%B6%D0%B0-news764202.html", "text": "37-годишен рибар се удави в река Тунджа. Очаква се водолази да открият тялото на мъжа, който е от казанлъшкото село Розово, съобщава БНР. Сигналът за изчезналият рибар е даден още през вчерашния ден, когато мъжът не се е прибрал. По-късно колелото му и риболовните принадлежности са открити близо до селото в участъка между пресевните и моста до с. Розово. Полиция е оградила мястото на инцидента. Не е ясна причината за падането на мъжа във водата. Сподели:", "date": "2018.07.09", "title": "НОВА ТРАГЕДИЯ! 37-годишен рибар се удави в Тунджа"}
{"url": "http://pik.bg/%D0%BA%D0%BE%D0%BB%D0%B0-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%B8-%D0%B7%D0%B0%D0%B4%D1%80%D1%8A%D1%81%D1%82%D0%B8-%D0%BF%D1%8A%D1%82%D1%8F-%D0%BC%D0%B5%D0%B6%D0%B4%D1%83-%D0%B1%D1%83%D1%80%D0%B3%D0%B0%D1%81-%D0%B8-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news764191.html", "text": "Лек автомобил се преобърна и задръсти пътя между Бургас и Слънчев бряг. Това заяви за Нюз.бг говорителят на Областната дирекция на МВР в Бургас Цветелина Рандева. Произшествието е възникнало край детелината за Солниците и Каблешково. Инцидентът е станал около 10 часа. Лекият автомобил е самокатастрофирал. Колата се е обърнала по таван. Няма данни за сериозно пострадали хора. Катастрофиралият автомобил все още не е изтеглен от пътното платно и лентата в посока Сарафово и Слънчев бряг е блокирана. Това е причината и за задръстването. Полицията в Бургас апелира водачите по възможност да не използват пътната отсечка в посока Сарафово заради образувалото се задръстване. Сподели:", "date": "2018.07.09", "title": "Кола се преобърна и задръсти пътя между Бургас и Слънчев бряг"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BE%D1%82-%D0%B2%D0%BC%D1%80%D0%BE-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%B7%D0%B0%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D1%86%D0%B5%D0%BD%D1%82%D1%80%D0%BE%D0%B2%D0%B5%D1%82%D0%B5-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D1%81%D0%BE%D1%84%D0%B8%D1%8F-news764198.html", "text": "Българският представител в Европейския парламент и заместник-председател на ВМРО Ангел Джамбазки и столичният общински съветник от ВМРО и председател на „Патриоти за София“ Карлос Контрера внесоха писмо до Министерски съвет с искане да бъдат зарити центровете за настаняване на мигранти на територията на София. Става дума за Регистрационно-приемателен център – София към Държавна агенция за бежанците, находящ се в столичен район „Овча купел“, бул. „Монтевидео“ 21А и съответните му поделения в кв. „Военна рампа“ и кв. „Враждебна“. Министерски съвет е органът, който съгласно чл. 47, ал. 3 от Закона за убежището и бежанците може да вземе такова решение. Според Джамбазки и Контрера със закриването им ще се реши един от основните въпроси, свързани със сигурността в столицата. Патриотите от ВМРО настояват и правителството да заеме позиция с искане да бъдат преразгледани Дъблинските регламенти. Кварталите „Овча купел“, „Враждебна“, „Военна рампа“, „Толстой“ и районът около „Лъвов мост“ се превърнаха в опасни за преминаване места. Развихри се незаконна дейност с уреждане на документи в Дирекция „Миграция“ на бул. „Княгиня Мария Луиза“, посочват те в писмото. Те определят като груба политическа грешка допускането за разкриване на регистрационно-приемателни центрове в София и посочват, че гражданите на столицата са платили висока цена за уникалната управленска глупост, която бе сътворена тогава. Тази ситуация подложи на сериозно изпитание както системата за сигурност, така и живота и здравето на столичани, казват Ангел Джамбазки и Карлос Контрера. Джамбазки и Контрера са категорични, че въпросните три регистрационно-приемателни центъра нямат място на територията на Столична община, както и че центрове у нас не трябва да бъдат от открит, а от затворен тип. от Ангел Джамбазки – член на Европейския парламент, и Карлос Контрера – общински съветник в Столичен общински съвет и Председател на ПГ „Патриоти за София – ВМРО и АТАКА“, адрес за кореспонденция: гр. София, ул. „Пиротска“ 5, ет. 5, зала 1 Обръщаме Ви внимание с цел окончателно разрешаване на един тежък въпрос, свързан със сигурността на столицата. Става дума за Регистрационно-приемателен център - София към Държавна агенция за бежанците, находящ се в столичен район „Овча купел“, бул. „Монтевидео“ 21А и съответните му поделения в кв. „Военна рампа“ и кв. „Враждебна“. В периода 2013 г. тези регистрационно-приемателни центрове бяха обособени като места за прием и настаняване на нелегални имигранти. В резултат от тежкия натиск върху границата и нахлуването на значителен брой нелегални имигранти столицата беше наводнена с хиляди пришълци. Една от причините беше грубата политическа грешка тези центрове да се разкрият в гр. София и то от отворен тип. Столичани платиха цената уникалната управленска глупост, която беше сътворена тогава. Тази ситуация подложи на сериозно изпитание както системата за сигурност, така и живота и здравето на столичани. Градът беше изправен пред опасен социален феномен – тълпи от незаконно влезли на българска територия хора, които се регистрираха на конвейер от Държавна агенция за бежанците, даваха им се статут и възможност свободно да пребивават на територията на общината. В резултат цели квартали бяха подложени на терор от млади мъже – мигранти. Имаше и няколко знакови инцидента, един от които опит за грабеж и убийство, извършени от регистриран и свободно придвижващ се мигрант в магазин на ул. „Пиротска“ – на метри от сградата на Министерски съвет. Кварталите „Овча купел“, „Враждебна“, „Военна рампа“, „Толстой“ и районът около „Лъвов мост“ се превърнаха в опасни за преминаване места. Развихри се незаконна дейност с уреждане на документи в Дирекция „Миграция“ на бул. „Княгиня Мария Луиза“. Допускането на свободно движение из страната и на територията на област София-град на мигранти доведе до силно обществено недоволство и влошаване качеството на живот на значителен брой български граждани. В контекста на последните събития около темата за миграцията на ниво Европейска комисия, Европейски парламент и Съвет е редно да повдигнем въпроса с прилагането на Дъблинските регламенти. Както и да бъде поставен на дневен ред въпросът кога ще бъдат закрити въпросните три регистрационно-приемателни центрове на територията на Столична община. Категорично на тях не им е мястото в София. Категорично регистрационно-приемателните центрове не трябва да бъдат от открит, а от затворен тип. Многократно в обществото се задава въпросът кога тези центрове ще бъдат закрити. Столичани не желаят да се повтарят картините от 2013 г. насам, когато цели квартали бяха окупирани от мигранти. Специално за района на кв. „Овча купел“ и сега тлее напрежение. Там все още пребивават мигранти, които са на свободен режим и тормозят живущите в района. Обръщаме Ви внимание, че компетентен да вземе решение за закриване на тези центрове е Министерски съвет. Съгласно чл. 47, ал. 3 от Закона за убежището и бежанците Министерският съвет взема решение за откриване и закриване на подобни центрове, както и от какъв тип да са те. С оглед на това настояваме в бърз порядък Министерски съвет да вземе решение за закриване на Регистрационно-приемателен център - София към Държавна агенция за бежанците, находящ се в столичен район „Овча купел“, бул. „Монтевидео“ 21А и съответните му поделения в кв. „Военна рампа“ и кв. „Враждебна“. Сподели:", "date": "2018.07.09", "title": "Патриотите от ВМРО поискаха закриване на центровете за мигранти в София"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B0%D0%BB%D0%B5%D0%BD-%D0%B4%D0%B5%D0%BB%D0%BE%D0%BD-%D0%B3%D0%BE-%D0%BE%D0%BF%D0%BB%D1%8E-news764154.html", "text": "Синът на Ален Дeлон – Ален Фабиен Делон, за пореден път отправи към баща си тежки думи. В интервю за немското издание „Ди пресе“ 23-годишният актьор не пести критиките към световноизвестния си баща. „Ние не сме истинско семейство“, казва той. „Не се разбирам с баща ми, защото той е ужасно ревнив. На 80 години е и това, че приличам на него и върша това, което той е правил на младини, го превръща в непоносим човек. Той направо побърква хората. Канят го на гости приятели, които правят всичко за него, а той все се оплаква“, обяснява Фабиен. От 2015 г. насам младият Делон е рекламно лице на „Диор“. Баща му също рекламираше парфюм на модната къщата, но през 1966-а. Сподели:", "date": "2018.07.09", "title": "Синът на Ален Делон го оплю"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BD%D0%B8%D0%BD%D0%BE%D0%B2%D0%B0-%D1%81%D0%BC%D0%B5%D0%BD%D1%8F-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%BB%D0%B8%D0%B4%D0%B5%D1%80%D0%BA%D0%B0-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%81-news764178.html", "text": "Лидерката на БСП Корнелия Нинова има резервна писта за следващите президентски избори в случай, че Румен Радев реши да смени курса и да направи своя партия, научи ПИК. Умелата в политическите игри синя приватизаторка, която сама няколко пъти успешно сменя лагерите, напоследък поддържа топли отношения с омбудсманката Мая Манолова чрез свои приближени, издават социалисти. Нинова дала за задача на протежетата си в партията да възстановят и поддържат близостта с омбудсмана и именно това била причината всички законодателни инициативи на изгората на Ангел Найденов да се внасят от левите в парламента. БСП твърдо подкрепя дейностите на Манолова в НС, а в замяна тя обещала да не пристава на управляващата коалиция, а обратното – ползва всеки повод да ги дестабилизира. Като част от този план е и острото й скачане срещу властта по повод майките с увреждания. Още преди последните президентски избори, на които Нинова издигна Радев като противовес на Цачева, в БСП имаше силен поддръжнически кръг около кандидатурата на Манолова, подкрепян мощно и от любимия й Ангел Найденов. Тогава обаче мнозинството социалисти все още не били убедени, че жена е редно да представлява столетницата. Ситуацията коренно се променила през последната година по две линии. Първата е, че кюстендилската юристка мощно трупала рейтинг и вече надмина по този показател Радев. Освен това следва плътно соц линията в политиката и се стреми твърдо да остане в опозиция на ГЕРБ. Това не можело да се каже за президента, който всячески се стараел да се разграничи от БСП и да не бъде приеман като техен, а освен това често сменял позициите си не само за леви светини като Русия, но и спрямо управляващата коалиция. В изявите си в чужбина няколко пъти бил сгащен да хвали управлението, докато у нас лицемерно поддържал опозиционен тон. Гафовете му спрямо БСП достигнали нов връх преди няколко дни по време на посещението на китайската делегация у нас. Ръководството на левицата очаквало от Радев покана за официалната вечеря, която той даде за високите гости в Бояна. Всичко уж било уговорено, но в последния момент такава не дошла и червените лидери пили по една студена вода. „Това преля чашата на Нинова и сега е сигурно, че вече ще има още едно наум спрямо него. Тя се хвалеше, че ще се срещне с китайците, които са ни близки по соцлиния и щеше да извади позитиви от това, но Радев я прецака. Видно е, че той се разграничава от БСП и трябва да се внимава да не ни изненада в гръб с нова лява партия”, разкриват още социалисти. Това била и поредната причината кръгът около Нинова, а и самата тя, вече никак да не вярват на Радев. Засега лидерката щяла да продължи да поддържа бон тон с президентството, но усилено разработвала и втората си писта с Мая Манолова. Сподели:", "date": "2018.07.09", "title": "РАЗКРИТИЕ НА ПИК! Нинова сменя Румен Радев с Мая Манолова. Червената лидерка и президентът смразени заради вечерята с китайците"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B4%D0%B2%D0%B0-%D1%8F%D0%B7%D0%BE%D0%B2%D0%B8%D1%80%D0%B0-%D0%BF%D1%80%D0%B5%D0%BB%D1%8F%D1%85%D0%B0-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE-%D0%B8%D0%BC%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8-%D0%BA%D1%8A%D1%89%D0%B8-news764194.html", "text": "Язовирите Ракита I и Ракита II тази нощ преляха през преливниците, информират от Областната администрация в Плевен. Цяла нощ областният управител Мирослав Петров, заместник-директорът на ГД ПБЗН Асен Игнатов, директорите на ОД на МВР Красимир Начев и на РД на ПБЗН Станислав Атанасов прекараха в село Ракита, община Червен бряг, и село Садовец, община Долни Дъбник заради създалата се критична ситуация в следствие на обилните валежи през последното денонощие. На място бяха и кметовете на двете села Нинчо Иванов и Иван Рангелов, съобщава ПлевенИнфо. „Язовир Ракита I е прелял през преливника и стената, която е започнала да се отмива под напора на водата. Прелял през преливника е и другият язовир Ракита II Соватски дол, като се е излял в общо дере. В резултат на това са наводнени оранжерии, стопански дворове и мазета на къщи в селата Садовец и Ракита“, информира областният управител Мирослав Петров. Той обясни, че и двата язовира са общинска собственост и са били отдадени на концесия. Последно са проверявани от комисия, назначена от областния управител на 21 юни 2018 година. В нея влизат представители на ГД „Надзор на язовирните системи и съоръжения“, Държавна агенция метрология и технически надзор, БД „Дунавски район“ – Плевен, РД на ПБЗН и Областна администрация. След проверката е издадено предписание да се актуализира аварийния план въз основа на оценка на риска, съгласно чл. 35 от Закона за защита при бедствия и да се довърши възстановяването на водния откос, въздушния откос на изхода за основния изпускател и енергогасителя след основния изпускател. Срокът за изпълнение на предписанието на комисията е 31 август 2018 г. „Хората в двете села Садовец и Ракита са обходени и предупредени да бъдат в готовност за евакуация при усложняване на положението. Надявам се да не се стигне до там, но все пак днес имаме метеорологичните предупреждения жълт код, така че продължаваме да следим нещата с повишено внимание. Взети са мерки за овладяване на ситуацията. Наредени са чували с пясък, които да препятстват потока на водата. През нощта обходихме и други големи язовири, за да се уверим, че няма опасност за хората“, подчерта Мирослав Петров. Пожарникарски екипи са отводнявали няколко къщи в Искър. Наводнени домове и стопански постройки има и в село Беглеж. Има готовност за свикване на Областния щаб по бедствия и аварии при нужда. „Подготвям и заповед за готовност за въвеждане на плановете за действие при наводнение за общините Плевен, Долни Дъбник и Червен бряг“, каза още той. Сподели:", "date": "2018.07.09", "title": "ОПАСНОСТ! Два язовира преляха в Плевенско, има наводнени къщи"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-6-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B4%D0%B5%D0%BB%D0%BA%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0-%D0%B2-%D1%80%D0%B5%D0%BA%D0%B0-%D0%BB%D1%83%D0%B4%D0%B0-%D1%8F%D0%BD%D0%B0-news764124.html", "text": "Продължава операцията по издирването на 6-годишната Делка. 8-годишната й сестричка беше намерена удавена във водите на река Луда Яна. Сигналът за инцидента е подаден вчера по обяд от хора, които са забелязали, че на един от островите в реката има тяло на дете. Двете сестри са от многодетно семейство и за тях се е грижила само майка им. Бащата работи в чужбина. По информация на разследващите момичетата са били оставени сутринта на грижите на своите братя и сестри. Според една от версиите те са се опитали да преминат през мост, който още в четвъртък е бил разрушен от буйните води на реката. Сподели:", "date": "2018.07.09", "title": "ДРАМА! Продължава издирването на 6-годишната Делка, изчезнала в река Луда Яна"}
{"url": "http://pik.bg/%D0%B5%D1%82%D0%BE-%D0%B7%D0%B0%D1%89%D0%BE-%D1%81%D0%B8-%D0%B7%D0%B0%D1%82%D0%B2%D0%B0%D1%80%D1%8F%D0%BC%D0%B5-%D0%BE%D1%87%D0%B8%D1%82%D0%B5-%D0%B4%D0%BE%D0%BA%D0%B0%D1%82%D0%BE-%D1%81%D0%B5-%D1%86%D0%B5%D0%BB%D1%83%D0%B2%D0%B0%D0%BC%D0%B5-news764065.html", "text": "Голяма част от хората затварят очите си, докато се целуват. Но защо го правят? Според психолозите има четири основни причини, поради които влюбените се целуват със затворени очи. Вижте кои са те: Хората затварят очите си, докато се целуват, за да увеличат удоволствието, което изпитват, да се „изключат“ от заобикалящата ги среда и да се отдадат напълно на партньора си. Някои хора затварят очите си, за да избегнат дискомфорта, който се появява заради прекалено близкото разстояние. Човешкото око не е в състояние да види триизмерен образ и това ни кара инстинктивно да затворим очите си. Според някои учени затваряме очите си, докато се целуваме, за да предпазим мозъка от външни дразнители и емоционални сътресения. Когато човек е със затворени очи, всички останали сетива му се изострят. Това му дава възможността да усети и изживее целувката по по-силен начин. Има хора, които затварят очите си по време на целувка, за да могат да контролират изражението на лицето си. Те искат да изглеждат добре във всеки един момент, дори когато се целуват. Статистиката сочи, че едва 10% от хората не си затварят очите, докато се целуват. Сподели:", "date": "2018.07.09", "title": "Ето защо си затваряме очите, докато се целуваме "}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D1%81%D0%B5-%D0%B7%D0%B0%D0%BF%D0%BB%D0%B8%D1%82%D0%B0-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%BC%D1%8A%D1%80%D1%82%D0%B2%D0%B8%D1%8F-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D0%B2-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BD%D0%B5-%D0%B7%D0%BD%D0%B0%D1%8F%D1%82-%D0%BA%D1%8A%D0%B4%D0%B5-%D0%B5-%D1%82-news764117.html", "text": "Мистерията със смъртта на охранителя в Народното събрание Даниел Тасев се заплита. 25-годишният мъж, след като два дни беше издирван от за нощна смяна в петък следобед и оттогава близките му изгубили контакт с него. Те подали сигнал в полицията денонощие след изчезването. Тогава им се обадила и жена от охранителната фирма. \"Тя казва, че момчето е паднало в шахта и починало. Но каква е тази шахта никой не казва. Искаме да разберем истината”,твърди Катя Еленкова. семейството си, беше открит мъртъв в шахта на сградата на бившия Партиен дом. Сега близките не знаят какво се случва с тялото, каза лелята Катя Еленкова в ефира на Нова телевизия. Никой не уведомил семейството дали се прави аутопсия на трупа. \"Никой от семейството не знае какво се случва\", каза лелята. Тя се съмнява, че смъртта на племенника й е нещастен случай. Както ПИК съобщи,  Даниел Тасев тръгнал Сподели:", "date": "2018.07.09", "title": "МИСТЕРИЯТА СЕ ЗАПЛИТА! Близките на мъртвия охранител в Народното събрание не знаят къде е тялото му"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%BE%D0%B2%D0%B0%D1%80%D0%B5%D0%BD-%D0%B2%D0%BB%D0%B0%D0%BA-%D1%83%D0%B1%D0%B8-%D0%B6%D0%B5%D0%BD%D0%B0-%D0%BD%D0%B0-%D0%B3%D0%B0%D1%80%D0%B0-%D1%83%D1%81%D0%BE%D0%B9%D0%BA%D0%B0-news764142.html", "text": "Жена е починала на място след като е била блъсната от товарен влак на гара \"Усойка\", предаде Фокус. Инцидентът е станал преди около един час. Жената е пресичала жп прелеза и най-вероятно не е чула наближаващия влак. На мястото на инцидента е \"Транспортна полиция\". Движението от Дупница до Кулата и обратно е напълно спряно. Сподели:", "date": "2018.07.09", "title": "ОТ ПОСЛЕДНИТЕ МИНУТИ! Товарен влак уби жена на гара Усойка"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BC%D0%B5%D1%80%D0%BA%D0%B5%D0%BB-%D0%BE%D1%82%D0%BA%D1%8A%D0%B4%D0%B5-%D0%BD%D0%B0%D0%BA%D1%8A%D0%B4%D0%B5-%D1%89%D0%B5-%D0%B2%D1%80%D1%8A%D1%89%D0%B0%D0%BC%D0%B5-45-%D1%85%D0%B8%D0%BB-%D0%BD%D0%B5%D0%BB%D0%B5%D0%B3%D0%B0-news764131.html", "text": "\"Не трябва да се пуска връщането на нелегалните мигранти. Тези хора не тръгнаха от Близкия изток за България, а бяха поканени от Ангела Меркел. Откъде накъде ще трябва да връщаме в България 45 хил. нелегални мигранти\", каза в ефира на Нова телевизия вицепремиерът Красимир Каракачанов. \"Мигрантите преминават през южния фланг на Европа. Ако бъдат върнати от Германия или Франция, те отново след време ще поемат натам. Тази вълна отново ще тръгне към Европа\", поясни Каракачанов. Той скочи остро срещу политиката на Западна Европа за мигрантите. И поясни, че преди 1989 г. сме се съобразявали със СССР, пък сега с Европа. \"Откъде накъде, хайде стига\", отсече вицепремиерът. \"Интересите на България изискват гъвкава дипломатическа политика\", така коментира Каракачанов въпроса какви трябва да бъдат отношенията ни с Русия и Китай. \"Ние имаме нужда от инвестиции. Защо да нямаме отношения с тях\", поясни вицепремиерът. За отношенията и различията в управленската коалиция Каракачанов каза: \"Ако ви кажа, че с жена ми, с която сме женени от 28 г., сме станали еднакви, ще ви излъжа. Събрали сме на базата на общи чувства и кауза\". Той уточни, че нямал нищо против всяка една тема, от която бюджетът можел да бъде напълнен. Сподели:", "date": "2018.07.09", "title": "ГОРЕЩА ТЕМА! Красимир Каракачанов скочи срещу Меркел: Откъде накъде ще връщаме 45 хил. нелегални мигранти, хайде стига!"}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B4%D0%B0%D1%82%D1%81%D0%BA%D0%B0-%D0%B1%D0%B0%D0%BD%D0%BA%D0%B0-%D0%B7%D0%B0%D0%BC%D0%B5%D1%81%D0%B5%D0%BD%D0%B0-%D0%B2-%D0%B5%D1%81%D0%BA%D0%B0%D0%BB%D0%B8%D1%80%D0%B0%D1%89-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%BF%D1%80%D0%B0%D0%BD%D0%B5-%D0%BD%D0%B0-%D0%BC%D1%80%D1%8A%D1%81%D0%BD%D0%B8-%D0%BF%D0%B0%D1%80%D0%B8-%D0%BE%D1%82-%D1%80%D1%83%D1%81%D0%B8%D1%8F-news764102.html", "text": "Най-голямата банка на Дания - Danske Bank, е \"изпрала\" през естонския си клон милиарди \"кървави\" долари от Русия. През седмицата стана ясно, че става дума за 7 милиарда долара, но разследването продължава и крайната сума може да се окаже по-голяма, съобщи Дойче веле, цитира НюзБг. Ръководството на банката се отнася \"много сериозно\" към разкритията, увери представителят на Danske Bank Андерс Йоргенсен, цитиран от датския в. \"Berlingske\". По думите му е твърде рано да се правят изводи преди да приключи разследването и да се види цялостната картина. В аферата са замесени десетки компании. Съобщава се за връзка между тези компании и случая с убийството на адвоката Сергей Магнитски. Юристът, който разкри прането на милиарди руски пари в Европа, загина в руски арест през 2009 г. Основно замесените фирми са регистрирани в популярни офшорни зони като Панама, Белийз, Вирджинските острови, а пощенските им адреси се намират в Москва. \"Всеки грамотен следовател ще стигне до извода, че са налице явни признаци за легализиране на незаконни доходи\", коментира британският експерт по случаите с пране на пари Греъм Бароу. Министърът на промишлеността на Дания - Расмус Ярлов, заяви, че ако информацията се потвърди, това ще означава, че става дума за \"крайно сериозен случай, хвърлящ сянка на недоверие върху цялата банкова система\". Сподели:", "date": "2018.07.09", "title": "Най-голямата датска банка замесена в ескалиращ скандал с пране на мръсни пари от Русия"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%B7%D0%B0%D0%BE%D0%B1%D0%B8%D0%BA%D0%B0%D0%BB%D1%8F%D1%82-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BA%D1%80%D0%B8%D0%BC-%D0%B8-%D1%80%D0%B0%D0%B7%D0%B2%D0%B8%D0%B2%D0%B0%D1%82-%D0%B1%D0%B8%D0%B7%D0%BD%D0%B5%D1%81%D0%B0-%D1%81%D0%B8-%D1%82%D0%B0%D0%BC-news764095.html", "text": "Забраните на Киев за търговия с Русия доведоха до парадоксални резултати. Част от украинските предприятия губят приходите си, тъй като техният износ към Русия бива изместен от европейския бизнес, пише руският вестник „Независимая газета“, цитиран от Фокус. Други украински компании превеждат в Русия все повече валута, за да заплатят вноса на донецки въглища през територията на Русия. Много европейски компании се научиха да работят в Крим, заобикаляйки санкциите. В началото на 2018 година украинските предприятия са съкратили собствения си добив на въглища с 12%. В същото време са увеличили износа си с почти 43%. Две трети от вносните въглища в Украйна идват от Русия – в това число и въглищата от Донбас, доставяни през територията на Русия. Украйна планира през 2018 година да увеличи вноса на топлинни въглища от Русия с почти 30% в сравнение с 2017 година. Ръстът на вносни стоки от Русия – това е тенденция не само през 2018 година. През изминалата 2017 година доставките на руски стоки в Украйна са се увеличили с почти 40% и са достигнали 7.2 милиарда долара. Вредите за Крим от подобни санкции са много условни, тъй като полуостровът замества украинските износни предприятия с доставки от Русия и дори от Европа, за чийто бизнес е по-изгодно да не спазва антикримските санкции. Сподели:", "date": "2018.07.09", "title": " Европейските компании заобикалят санкциите срещу Крим и развиват бизнеса си там"}
{"url": "http://pik.bg/%D0%BE%D0%BD%D1%83%D1%80-%D0%BE%D1%82-%E2%80%9E1001-%D0%BD%D0%BE%D1%89%D0%B8%E2%80%9C-%D0%BA%D1%80%D0%B8%D0%B5-%D0%BB%D1%83%D0%B4%D0%B0-%D1%81%D0%B5%D1%81%D1%82%D1%80%D0%B0-news764111.html", "text": "Жестока лична драма крие един от най-известните в момента турски актьори - Халит Ергенч. Звездата от „1001 нощи“ и хитовия сериал „Великолепният век“ от дълги години се грижи за тежко болната си сестра. Родственицата на актьора страдала от психично разстройство. Халит Ергенч наел за Азаде лекари и помощен персонал, които да я наблюдават денонощно и да я пазят да не посегне на живота си. В къщата ѝ нямало остри предмети и други опасни подръчни средства, с които тя би могла да опита самоубийство. Когато бил свободен, Халит я посещавал лично в дома ѝ. Понякога 44-годишната жена получавала моментни проблясъци и се държала като съвсем нормален човек. В повечето случаи обаче била напълно неадекватна. Заболяването ѝ било изключително рядко и докторите не можели все още със сигурност да кажат има ли шанс тя да се оправи. Ергенч подпомагал не само своята сестра, но други хора в нейното положение. Екранният султан Сюлейман от „Великолепният век“ редовно дарявал големи суми на фондации, които се грижели за болни с разстроена психика. Халит Ергенч е роден на 30 април 1970 г. Той емигрира в САЩ през 1999-а, където работи като барман и сервитьор. След около година се завърнал в родната Турция и изцяло насочил времето, силите и вниманието си в кариерата си на актьор. Сред най-големите му успехи до днес според публиката е ролята на Онур в най-рейтинговата турска продукция – „1001 нощи“. Зад гърба си Халит Ергенч има един неуспешен брак, който продължава едва няколко месеца, като артистът и половинката му се разделят, изтъквайки сериозни несходства в характерите. Експоловинката му Гизем е с цели 14 години по-млада от него. Точно след разпада на брака им Халит получил поканата за ролята на Онур и на снимачната площадка на „1001 нощи“ срещнал истинската си половинка в лицето на Бергюзар Корел, която е позната на публиката като Шехерезада. След края на снимките двамата вдигнаха една от най-пищните звездни сватби в южната ни съседка, а в момента се радват на своя син Али. Сподели:", "date": "2018.07.09", "title": "Онур от „1001 нощи“ крие луда сестра"}
{"url": "http://pik.bg/%D0%BF%D0%BE%D0%B4%D0%BD%D0%BE%D0%B2%D0%B8%D1%85%D0%B0-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B7%D0%B0-%D0%B4%D0%B5%D1%86%D0%B0%D1%82%D0%B0-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-news764105.html", "text": "Подновиха спасителната операция за децата в Тайланд. Вече 4 от общо 12 момчета са извадени от пещерата. Останалите чакат спасителните екипи да подготвят всички необходимо за повторение на сложната операция, предава Нова. Сподели:", "date": "2018.07.09", "title": "Подновиха спасителната операция за децата в Тайланд"}
{"url": "http://pik.bg/%D0%BC%D0%B5%D0%BD%D1%82%D0%B5-%D0%BE%D1%87%D0%B8%D0%BB%D0%B0%D1%82%D0%B0-%D0%B4%D0%BE%D0%BA%D0%B0%D1%80%D0%B2%D0%B0%D1%82-%D0%BF%D0%B5%D1%80%D0%B4%D0%B5-news764110.html", "text": "Слънчевите очила без UV защита са твърде опасни, могат да провокират глаукома, популярна още като перде, предупредиха офталмолози. Оказва се, че всеки четвърти чифт на пазара у нас не отговаря на изискванията. Фалшификатите се търгуват най-вече на сергии и малки магазинчета край плажовете на морето или при градските басейни, но могат да се намерят и в някои по-големи магазини. Затова първото и основно правило, което трябва да спазваме при избора на този артикул, е той да има филтър за UV защита, тъй като в противен случай ултравиолетовата светлина ще премине през роговицата на окото, ще навлезе навътре и в по-късен етап може да настъпят сериозни увреждания на окото. Следващият етап е помътняване на лещата, или т.нар. перде. Също така може да настъпят увреждания на очното дъно и по-специално на макулата, която е центърът на ретината. С нея ние виждаме и получаваме образи. Това на практика означава, че продължителната употреба на очила менте може да доведе до трайни увреждания на зрението ни. Моментните последствия са дискомфорт и дори зачервяване, но тези случаи са редки. Обикновено ментетата не подсказват с нищо, че са опасни. Когато се избират тъмни очила, най-важното е те да имат маркировка CE. Този знак показва, че те отговарят на европейските изисквания за безопасност. Лекарите по очни болести напомнят да гледаме и дали имат инструкция за ползване на български език. На нея следва да е написан и какъв клас е филтърът на стъклата. Той варира от 0 до 4 в зависимост от степента, в която защитава от UV лъчите. Шофьорите обаче не бива да ползват при шофиране тези със степен 4, тъй като те намаляват видимостта на пътя. Сподели:", "date": "2018.07.09", "title": "Менте очилата докарват перде"}
{"url": "http://pik.bg/%D1%80%D0%BE%D0%B1%D0%B8-%D1%83%D0%B8%D0%BB%D1%8F%D0%BC%D1%81-%D1%81-%D0%BF%D1%81%D0%B8%D1%85%D0%B8%D1%87%D0%B5%D1%81%D0%BA%D0%B8-%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D1%8F-news764114.html", "text": "Поп звездата Роби Уилямс се съмнява, че страда от синдрома на Аспергер или други психично заболяване от аутистичния спектър. Певецът, който показа среден пръст на откриването на Световното първенство по футбол в Русия, и преди е признавал, че се бори с депресия и променливи настроения, както и с различни зависимости. „Нещо липсва вътре в мен. Имам големи бели петна. Може би това е аспергер или аутизъм. Не знам в кой от двата спектъра съм, но ми има нещо… Много е трудно да съм в главата си понякога“, заяви звездата. 44-годишният Уилямс призна, че има дни, в които води битка, за да се надигне от леглото, без да знае защо. В тези ситуации влиза в „Гугъл“ и чете за себе си негативни новини. От друга страна, Уилямс е категоричен, че се е превърнал в много по-спокойна версия на себе си, след като се ожени за американската актриса Аида Фийлд, а още повече след раждането на двете им деца – дъщеря им Теди, която сега е на 5 г., и сина им Чарлън, който е на 3 г. Сподели:", "date": "2018.07.09", "title": "Роби Уилямс с психически отклонения"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%80%D0%BE%D1%8F%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2%D1%8A%D0%B2-%D0%B2%D0%BB%D0%B0%D0%BA%D0%BE%D0%B2%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D0%B4%D0%BE-24-%D0%B4%D1%83%D1%88%D0%B8-news764121.html", "text": "AFP, цитирана от \"Фокус\". 24 души са загинали след дерайлирането на влак в северозападната част на Турция в неделя, обяви вицепремиерът на страната Реджеп Акдаг в понеделник, предава Държавната агенция „Anadolu“ цитира Акдаг, който е заявил че операциите около дерайлиралия влак са били завършени в понеделник сутринта. Последната информация за загинали сочеше 10 души, а обновената информация е значително покачване на броя на жертвите. В неделя вечерта влакът пътуващ в западната турска провинция Текирдаг дерайлира. Причините за катастрофата все още не са изяснени. Сподели:", "date": "2018.07.09", "title": "ТРАГЕДИЯ! Броят на загиналите във влаковата катастрофа в Турция достигна до 24 души"}
{"url": "http://pik.bg/%D1%81%D0%B0%D0%BC%D0%BE%D0%BB%D0%B5%D1%82%D1%8A%D1%82-%D0%BF%D0%BE-%D0%B5%D0%B2%D1%82%D0%B8%D0%BD-%D0%B4%D0%BE-%D0%BC%D0%BE%D1%80%D0%B5%D1%82%D0%BE-%D0%BE%D1%82-%D0%BA%D0%BE%D0%BB%D0%B0%D1%82%D0%B0-news764109.html", "text": "Решим ли да пътуваме до морето, то цената за самолетния билет ще ни излезе 29 евро в едната посока, около 126 лв. с кола, 30 - с рейс, и двайсетачка с влак. Цената на самолетния билет включва до 10 кг ръчен багаж. С автобус до морето цената излиза 30 до 40 лв. в едната посока. Най-евтиният билет за място втора класа за пътуване с влак до морето е за нощния през Карлово за Варна - излиза 18,70 лв., а за първа класа - 23,40. През Горна Оряховица до морската столица билетът струва съответно 23,60 и 29,50 лв. Сподели:", "date": "2018.07.09", "title": "Самолетът по-евтин до морето от колата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BC%D0%BB%D0%B0%D0%B4%D0%B5%D0%B6%D0%B8%D1%82%D0%B5-%D0%BE%D1%82-%D0%B3%D0%B5%D1%80%D0%B1-%D1%80%D0%B0%D0%B7%D0%B1%D0%B8%D1%85%D0%B0-%D0%BD%D0%B8%D0%BD%D0%BE%D0%B2%D0%B0-%D0%B2-%D0%BE%D1%82%D0%B2%D0%BE%D1%80%D0%B5%D0%BD%D0%BE-%D0%BF%D0%B8%D1%81%D0%BC%D0%BE---%D0%BF%D0%B8%D1%82%D0%B0%D1%82-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%BB%D0%B8%D0%B4%D0%B5%D1%80-news764144.html", "text": "Младежите от ГЕРБ скочиха срещу лидерката на БСП Корнелия Нинова. \"В моменти на най-силна нужда от обединение в името на интересите на държавата, Вие и водената от Вас партия да създавате дух на конфронтации и фабрикувани скандали, пише младежката организация в отворено писмо. Сподели:", "date": "2018.07.09", "title": "ИЗВЪНРЕДНО В ПИК! Младежите от ГЕРБ разбиха Нинова в отворено писмо - питат червената лидерка за фабрикуваните от БСП скандали"}
{"url": "http://pik.bg/%D0%B2-%D1%81%D0%BE%D1%84%D0%B8%D1%8F-%D1%89%D0%B5-%D0%B8%D0%BC%D0%B0-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B0-%D0%BF%D0%BE-%D1%81%D0%BB%D1%83%D1%87%D0%B0%D0%B9-168-%D1%82%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BE%D1%82-%D1%80%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B8%D0%B2%D0%B0%D0%BD-%D0%B2%D0%B0%D0%B7%D0%BE%D0%B2-news764119.html", "text": "Националният литературен музей организира честване на 168 години от рождението на Иван Вазов, което започва в 11.00 часа пред паметника на поета, на ул. \"Георги С. Раковски\" в София. Това съобщиха от музея. Паметна плоча ще бъде открита в дома на поета на ул. \"Раковски\". На честването слова ще произнесат Атанас Капралов - директор на Националния литературен музей, и Мирела Иванова - драматург в Народния театър \"Иван Вазов\". Стихове на поета ще прозвучат в изпълнение на актьора Янко Лозанов и на възпитаници на Националния дворец на децата в София. Сподели:", "date": "2018.07.09", "title": "В София ще има тържества по случай 168-та годишнина от рождението на Иван Вазов"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D1%82%D0%BE%D0%BF-%D1%85%D0%BE%D1%80%D0%BE%D1%81%D0%BA%D0%BE%D0%BF---%D0%BA%D0%B0%D0%BA%D0%B2%D0%BE-%D0%BF%D1%80%D0%B5%D0%B4%D1%81%D1%82%D0%BE%D0%B8-%D0%B7%D0%B0-%D0%B7%D0%BE%D0%B4%D0%B8%D0%B8%D1%82%D0%B5-%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-news764122.html", "text": "Денят е труден, защото сте обсебени от мисли за романтика и предстоящите нови запознанства и не ви се работи. От вашата упоритост зависи да преодолеете състоянието си и да се заемете със служебните си задачи. Бъдете решителни, но приемете и помощта на вашите колеги. Не проявявайте гордостта си. Ако не разбирате нещо, по-добре попитайте, за да избегнете грешките. Запознанства са причината да се измъкнете от работа, и да отложите разрешаването на проблемите за друг ден. Ако го сторите и сте безотговорни сами ще сте виновни за провала си. За да не си създадете неприятности с вашите началници и колеги се отдайте на активна работа и се справете със задачите си в ранния следобед. След проведените срещи и разговори, можете да прецените дали трябва да рискувате с предложените ви инвестиции. Отговорът дайте след седмица. Късметът не е с вас. Денят ви поднася и трудности. Насочете усилията си към основната си цел и не се разпилявайте със странични занимания. Мнозина от вас ще предпочетат да покажат колко са подтиснати и притеснени, за да получат помощ. По-добре е да се справите сами. Имате отлична възможност да промените нещата във ваша полза. Успехът е с всички вас, ако имате сили да отстоявате правата си и да градите устремно кариерата си. Поради желанието ви да поставите началото на нови служебни задачи се сблъсквате с проблеми и сериозни затруднения.  По-добре се отдайте на рутинните си задължения. Доведете започнатото докрай, за да не предизвикате финансови загуби. Стабилизирайте позициите си и внесете хармония в отношенията си на работното място, като поканите колегите си на обяд. Сутринта се чувствате отпаднали и склонни към невроза и депресивни състояния, но около обед ще съберете сили и ще сте активни. Бликащата емоция е единствено във ваша вреда. Начинанията са обречени на неуспехи. Проведете важните делови разговори, ако успеете да си наложите спокойствие. Пазете се от финансови измами. Съдбата ви разкрива нови възможности, за да започнете да градите материална стабилност и да се радвате на хармония в отношенията. Не пропускайте да си осигурите спокойствие на работното място. Работата с деловите ви партньори е успешна, ако сте предпазливи при подписване на финансови документи и не обещавате да се включвате в рискован бизнес, уж заради бърза и лесна печалба. Начинанията са нежелателни. Не правете бъдещи планове, защото няма да получите подкрепа от вашите колеги. Проверете стабилността на семейния бюджет. Не прахосвайте парите, които получавате днес. Възможни са финансови загуби. Емоцията е причината за разправии, в чийто център сте се оказали случайно, но ви е трудно да се сдържите и да не се намесите. Не провеждайте лицемерни разговори, ако искате да получите нещо, защото скоро ще блеснете в истинската си светлина. Всички начинания, които започвате прибързано и необмислено са обречени на неуспех. Денят би бил успешен за нови задачи само, ако не сте прекалили с разправиите защото сте се почувствали засегнати от нечии думи. Отдайте се на себеанализ и не поставяйте прибързано ново начало, независимо от желанието ви да блеснете с възможности.  Сторете го в късния следобед, ако сте завършили другите си задачи на работното си място. Покажете, че сте перфектни. Бизнесмените да се откажат от обсъждане на инвестиция, само защото не желаят да развалят отношенията си със свои делови партньори. Сутринта ще се сблъскате с проблеми у дома заради неразрешени финансови въпроси. Не спорете и не се карайте с близките си. Не пренасяйте проблемите на работното място, за да не усложните още повече обстановката. Не ви съветвам да разрешавате професионален спор с колегите си, защото те не са благосклонни към вас и ще се почувствате предадени. Пазете се от предложения на непознати хора за делови срещи и не ги допускайте до себе си. Няма да са във ваша полза, нито в полза на колегите ви, ако са свързани с делови предложения. Проучете добре новите си делови познати, а също и финансовата им стабилност, особено ако имате намерение за задълбочавате отношенията си с тях и да се обвързвате в съдружие. Сподели:", "date": "2018.07.09", "title": "САМО В ПИК! Алена с топ хороскоп - какво предстои за зодиите в понеделник"}
{"url": "http://pik.bg/%D1%80%D0%B5%D1%87%D0%BD%D0%B8%D0%BA-%D1%89%D0%B5-%D0%BF%D1%80%D0%B5%D0%B2%D0%B5%D0%B6%D0%B4%D0%B0-%E2%80%9E%D0%BF%D0%BE%D0%B4-%D0%B8%D0%B3%D0%BE%D1%82%D0%BE%E2%80%9C-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B5-%D1%80%D0%B0%D0%B7%D0%B1%D0%B8%D1%80%D0%B0%D1%82-%D0%BD%D0%B0%D0%BF%D0%B8%D1%81%D0%B0%D0%BD%D0%BE%D1%82%D0%BE-%D0%BE%D1%82-%D0%B2%D0%B0%D0%B7%D0%BE%D0%B2-%D0%B8-%D0%B1%D0%BE%D1%82%D0%B5%D0%B2-news764113.html", "text": "Безплатен речник ще помага на учениците да четат класически български произведения. За бъдещите деветокласници романът „Под игото” например се оказва трудна задача заради пасивната и архаична лексика като например наречието за време „одеве“ и съществителните „пупал“ и „пексимет“. Изданието съдържа над 1000 остарели думи. „Тези думи изчезват, така е. Голяма част от тях няма да се съхранят. Но все пак ние можем да запазим памет за този език!”, коментира учителката Марина Великова. Речникът съдържа забравени думи и от други български произведения. Така например, ако четем разкази на Йордан Йовков, ще срещнем думи като „хаир” и „чумбер”. Хаир означава „добро“, а чумберът е вид забрадка. Ботев също е много труден вече дори за филолози. Марин Динев решава да напише речника, който ще бъде пуснат от издателство „Просвета“, заради динамичността на българския език. Камбурест, мършав, постал и кьосе са само малка част от описанията, чието значение децата също не могат да разберат. Често и родителите им не могат да обяснят остарелите думи, употребявани от класиците. Затова четенето се оказва трудно, демотивиращо и учениците бързо губят интерес. „Нека си представим и тази ситуация – ако децата попитат Иван Вазов дали има айфон и таблет, колко лайка е събрал за последното стихотворение, което е постнал”, коментира Динев. Речникът може да бъде свален безплатно и от интернет. Сподели:", "date": "2018.07.09", "title": "Речник ще превежда „Под игото“! Учениците не разбират написаното от Вазов и Ботев"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%8F%D0%BF%D0%BE%D0%BD%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-100-%D0%B4%D1%83%D1%88%D0%B8-news764112.html", "text": "AFP, цитирана от \"Фокус\". Броят на загиналите в наводненията и поройните дъждове в Япония достигна 100 души, заяви правителственият говорител Йошихиде Суга в понеделник, предава Той обобщи, че 87 души са били потвърдени мъртви от тежките наводнения, докато други 13 са били намерени без никакви жизнени признаци, допълвайки че още хора липсват. От няколко дена Япония е ударена от обилни валежи, които причиниха тежки наводнения и принудиха евакуацията на над 1.6 милиона души. Сподели:", "date": "2018.07.09", "title": "Броят на загиналите в наводненията в Япония достигна 100 души"}
{"url": "http://pik.bg/%D0%BD%D0%B5%D0%BC%D1%81%D0%BA%D0%B8-%D1%83%D1%87%D0%B5%D0%BD%D0%B8-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%BC%D1%8A%D0%B6%D0%B5%D1%82%D0%B5-%D0%B4%D0%B0-%D1%85%D0%BE%D0%B4%D1%8F%D1%82-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D1%81-%D1%82%D0%B5%D0%BD%D0%B8%D1%81%D0%BA%D0%B8-news764103.html", "text": "В много фирми и учреждения вратовръзките са задължителни за мъжете, но германски учени твърдят, че те намаляват работоспособността им, защото спират притока на кръв към мозъка, съобщи в. \"Мейл он сънди\", цитирана от БТА. Резултатите от изследването показват, че мъжете, които ходят на работа, облечени неофициално, са много по-продуктивни, предава Нова. Изследователите от университетската болница на Шлезвиг-Холщайн са работили само с 30 мъже. Те обаче са установили статистически значим спад във функционирането на мозъка на тези, останали с вратовръзка по време на изследването с ядрено-магнитен резонанс. Кръвоснабдяването на мозъка в този случай намаляло със 7,5%. Подобен спад не предизвиква видими симптоми, но е достатъчен, за да намали когнитивните функции. Резултатите потвърждават колко по-подходящ е небрежният стил на облекло, въведен в Силициевата долина. Негови привърженици са Марк Зукърбърг и покойният Стив Джобс. Сподели:", "date": "2018.07.09", "title": "Немски учени призоваха мъжете да ходят на работа с тениски"}
{"url": "http://pik.bg/%D0%BD%D0%BE%D0%B2-%D1%82%D1%80%D0%B0%D0%B3%D0%B8%D1%87%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BD%D0%B0-%D1%80%D0%B5%D0%BB%D1%81%D0%B8%D1%82%D0%B5-%D0%B2%D0%BB%D0%B0%D0%BA%D1%8A%D1%82-%D1%81%D0%BE%D1%84%D0%B8%D1%8F-%D0%B1%D1%83%D1%80%D0%B3%D0%B0%D1%81-%D0%BF%D1%80%D0%B5%D0%B3%D0%B0%D0%B7%D0%B8-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-news764157.html", "text": "Жестока трагедия се е разиграла снощи, около 22:00 часа край Бургас. Бързият влак от София е прегазил и убил човек. При навлизане в завой между гара \"Долно Езерово\" и разпределителен пост \"Лозово\", пътници забелязали човек, седнал на релсите. Задействана е аварийната спирачка на влака, но въпреки това мъжът е сгазен. При извършения оглед не е установена самоличността на загиналия мъж, който е на видима възраст около 60 – 65 години, предава Флагман.бг. Работата по случая продължава от служители на Второ Районно управление – Бургас. Припомняме, че рано тази сутрин при друг инцидент ж ена почина на място, след като е беше блъсната от товарен влак на гара \"Усойка\". Сподели:", "date": "2018.07.09", "title": "Нов трагичен инцидент на релсите! Влакът София-Бургас прегази възрастен мъж"}
{"url": "http://pik.bg/%D0%BD%D0%BE%D0%B2%D0%B8-%D0%B2%D1%8A%D0%BF%D1%80%D0%BE%D1%81%D0%B8-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%8F%D1%82-%D0%BF%D1%80%D0%B8-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B8-%D0%BE%D0%B1%D1%81%D1%82%D0%BE%D1%8F%D1%82%D0%B5%D0%BB%D1%81%D1%82%D0%B2%D0%B0-%D0%B2-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-2-%D1%87%D0%B0%D1%81%D0%B0-%D0%BD%D0%B5-%D0%B1%D0%B8%D0%BB-%D0%BD-news764129.html", "text": "Засилват се неяснотите около смъртта на охранителя в Народното събрание Даниел Тасев. 25-годишният мъж, след като два дни беше издирван от семейството си, беше открит мъртъв в шахта на сградата на бившия Партиен дом. Близки на починалия заявиха пред Би Ти Ви, че не вярват на официалната версия за смъртта на младия човек. \"Казаха ни, че брат ми е паднал в някаква шахта. Но това според нас не е истина. Няма как да ходиш в тази сграда и просто така да паднеш в шахта. Ще се борим, за да разберем точно какво се е случило. Има много въпроси, на които няма отговор, защото няма кой да ни отговори\", каза братът на загиналия Даниел - Бранко Величков. \"Разбрахме за инцидента в събота в късния следобед. Майка му ми звънна и ме попита дали имаме представа какво се е случило с момчето, защото не се е прибрал вкъщи след дежурството си. Имаме охрана само през нощта от 19:00 - до 7:00 сутринта. Даниел беше сред най-добрите ни служители - много кротък и много добър. Ние също искаме да стигнем до истината\". Това каза Филип Чипев - собственик на фирмата, където е работело момчето. Чипев обясни, че все още няма информация от НСО по случая. \"Нямаме денонощна охрана и няма как да разберем по-рано какво е станало след 7:00 сутринта. Аз съм едноличен собственик и управител. Охраняваме много обекти, а това е само един от тях\", допълни той. Чипев разясни и каква точно е връзката му със съпруга на зам.-министър Султанка Петрова. \"Съпругът на Султанка Петрова е мой пълномощник. Има камера, но мястото, на което е намерен Даниел, не е в периметъра й. От 19:00 до 21:00 часа той не е бил на работното си място, а е бил при охраната на НСО. Това не е официална информация. Нямам представа дали това е честа практика\", завърши той. Както ПИК съобщи, Даниел Тасев тръгнал за нощна смяна в петък следобед и оттогава близките му изгубили контакт с него. Те подали сигнал в полицията денонощие след изчезването. Тогава им се обадила и жена от охранителната фирма. \"Тя казва, че момчето е паднало в шахта и починало. Но каква е тази шахта никой не казва. Искаме да разберем истината”, твърди Катя Еленкова. Сподели:", "date": "2018.07.09", "title": "НОВИ ВЪПРОСИ! Починалият при мистериозни обстоятелства в Народното събрание 2 часа не бил на работното си място, а при охраната на НСО"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%B3%D1%80%D0%B0%D0%B1%D0%B5%D0%B6-%D0%B2-%D0%BF%D0%BE%D1%89%D0%B0%D1%82%D0%B0-%D0%B2-%D1%81%D0%B2%D0%B5%D1%82%D0%BE%D0%B2%D1%80%D0%B0%D1%87%D0%B5%D0%BD%D0%B5-news764158.html", "text": "Маскирани мъже са нахлули в пощенски клон в софийското село Световрачене. По първоначална информация те са успели да ограбят между 2 и 3 хиляди лева. Обирът е станал в момент, в който в района е имало възрастни хора, които са чакали да получат пенсиите си. Нападателите са били въоръжени с бухалки, твърдят източници от МВР, цитирани от БНР. Полицията издирва извършителите. Сподели:", "date": "2018.07.09", "title": "ИЗВЪНРЕДНО! Въоръжен грабеж в пощата в Световрачене"}
{"url": "http://pik.bg/%D1%82%D0%B5%D0%B7%D0%B8-8-%D1%83%D0%BC%D0%B5%D0%BD%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B8%D1%82%D0%B5%D0%B6%D0%B0%D0%B2%D0%B0%D1%82%D0%B5-%D0%BF%D1%80%D0%B5%D0%B4%D0%B8-40-news764069.html", "text": "Никой никога не се чувства възрастен. Но ако наближавате 40 години, харесва ли ви или не - вече сте такава. И ви е крайно време да развиете и затвърдите ключови умения, които да ви помагат в живота. Ето кои от тях биха ви били най-полезни. 1. Умението да преговаряте Научете се да бъдете любезни, но твърди, и да отстоявате интересите си. 2. Умението да водите разговор на среща или парти Много хора се чувстват неловко да завързват разговори с непознати, но това е умение, което създава контакти с голям бъдещ потенциал, пише Iwoman.bg 3. Умението да спестявате умно Според някои експерти до 40-годишна възраст трябва да сте спестили сума, равна на три пъти по годишната ви заплата. Дори това да ви се струва много, е важно да спестявате достатъчно, за да сте спокойни за бъдещето. 4. Умението да поддържате връзките си Ако си мислите, че отношенията ви с приятелите, половинката и децата нямат нужда от специални усилия, грешите. Инвестирайте във връзките си, вместо да ги пренебрегвате заради ежедневните служебни ангажименти. 5. Умението да казвате \"не\" Най-добрият начин да развиете увереността да отказвате молби или задачи е да осъзнаете, че има неща, които не можете да си върнете - времето си, здравето си, ценностите си. Не правете компромис с тях. 6. Умението да се отдавате напълно на хобитата си Нека работата и семейството не са единствените неща в живота си. Намерете неща, които ви харесват, и от време на време им се отдавайте напълно, за да съхраните ума си и психическото си здраве. 7. Умението да откривате \"пресечната точка\" в кариерата си Пресечната точка е там, където се свързват това, в което сте добри, това, което обичате да правите, и това, за което получавате признание. 8. Умението да си създавате здравословни навици Експериментирайте с физически активности, които ви харесват. Установете кои храни влияят най-добре на организма ви и залагайте на тях. Погрижете се отсега за здравето си, за да не съжалявате после. Сподели:", "date": "2018.07.09", "title": "Тези 8 умения трябва да притежавате преди 40"}
{"url": "http://pik.bg/%D0%BD%D0%B0%D0%B6%D0%B5%D0%B6%D0%B5%D0%BD%D0%B8-%D1%81%D1%82%D1%80%D0%B0%D1%81%D1%82%D0%B8-%D0%BB%D0%B5%D0%B9%D0%B4%D0%B8-%D0%B1%D0%B8-%D0%BF%D0%B0%D0%BA-%D0%BB%D1%8A%D1%81%D0%BD%D0%B0-%D0%B3%D0%BE%D0%BB%D0%B0-%D1%81%D0%BD%D0%B8%D0%BC%D0%BA%D0%B8-18-news763908.html", "text": "Голи снимки на певицата Лейди Би лъснаха в социалната мрежа, пише Хотнюз. Пикантните кадри, на които перфектно и абсолютно натурално се вижда бюста на пазарджишката фурия, разгорещиха истински мъжката аудитория. По-късно стана ясно, че аматьорската сесия вижда бял свят, благодарение на бивше гадже на изпълнителката, решило да й отмъсти. Екс-възлюбеният на брюнетката я изтипоса дибидюс и то в собствения й профил във Фейсбук, до който очевидно имал достъп. Кадрите обаче бързо бяха изтрити и малцина успяха да видят Лейди Би чистак гола. Наскоро името на гласовитата фурия беше свързано с това на футболиста Славчо Тошев. Не е ясно дали той е този, който се опита да й отмъсти или някой друг, който се е подразнил от настоящата й връзка. Сподели:", "date": "2018.07.09", "title": " НАЖЕЖЕНИ СТРАСТИ! Лейди Би пак лъсна гола (СНИМКИ 18+)"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BE%D1%82-%D0%BA%D0%BE%D0%BB%D0%B0-%D1%81%D1%80%D0%B5%D1%89%D1%83-%D0%BA%D0%BE%D0%BD%D1%82%D1%80%D0%BE%D0%BB%D0%B5%D0%BD-%D0%BF%D1%83%D0%BD%D0%BA%D1%82-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news764088.html", "text": "Четирима души загинаха при нападение с огнестрелно оръжие от преминаващ автомобил в саудитската столица Рияд. Жертвите са саудитски полицай, работник от Бангладеш и двама от нападателите, предаде ДПА, цитира БНР. Инцидентът е станал в град Бурайда, провинция Ал Касим, където трима въоръжени нападатели, определени като терористи, са открили огън от автомобила по контролен пункт, на който силите за сигурност са отвърнали. При престрелката е бил ранен и третият терорист, който впоследствие отведен в болница. Саудитска Арабия, която е най-големият износител на петрол в света, беше засегната от серия нападения с експлозиви и огнестрелни оръжия, насочени срещу силите за сигурност, припомня ДПА. Отговорността за повечето от тях пое терористичната групировка \"Ислямска държава\", допълват от агенцията. Сподели:", "date": "2018.07.09", "title": "Четирима загинаха при стрелба от кола срещу контролен пункт в Саудитска Арабия"}
{"url": "http://pik.bg/%D1%81%D0%BB%D0%B5%D0%B4-%D1%84%D0%BE%D1%80%D1%83%D0%BC%D0%B0-161-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B0%D1%80%D0%B0%D0%BD%D0%B8%D0%BA%D0%BE%D0%BB%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D0%BC-%D0%B7%D0%B0-%D0%B4%D0%B0-%D1%82%D1%80%D1%8A%D0%B3%D0%BD%D0%B0%D1%82-%D0%B3%D0%BE%D0%BB%D0%B5%D0%BC%D0%B8%D1%82-news764134.html", "text": "За да тръгнат инвестициите на Китай в Източна Европа, трябва да се спазват европейските правила. България ще бъде гарант за спазването на тези правила. Това заяви пред БНТ министърът на икономиката Емил Караниколов на въпрос за срещата от формата \"16+1\", която се проведе през уикенда в София. По думите му регионът и България са стратеигчески за Китай. \"И при услугите, и при храните Китай търси качество. През следващите месеци инвестициите на Китай ще бъдат големи, бъдете сигурни\", увери той. \"Китай не познава България. Централна и Източна Европа не е малък пазар и затова са направили такъв формат\", коментира министърът на икономиката. \"Премиерите казаха, че може Китай да инвестира в АЕЦ \"Белене\", но има и нещо повече. Китай ще ни помогне да намерим и друг стратегически партньор от Европа\", допълни Емил Караниколов. Сподели:", "date": "2018.07.09", "title": "СЛЕД ФОРУМА \"16+1\": Министър Караниколов разкри какво трябва да направим, за да тръгнат големите инвестиции от Китай"}
{"url": "http://pik.bg/%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BA%D0%B5%D1%80%D0%B0%D0%BC%D0%B8%D1%87%D0%BD%D0%B8-%D1%81%D1%8A%D0%B4%D0%BE%D0%B2%D0%B5-%D0%BD%D0%B0-2000-%D0%B3%D0%BE%D0%B4%D0%B8%D0%BD%D0%B8-news764072.html", "text": "Големи амфори, глинена посуда за приготвяне на храна и други предмети от керамика, лежали недокоснати повече от 2000 години, извадиха археолози от Израел от труднодостъпна пещера. Това стана в хода на уникална операция в резервата Рош ха-Никра на границата с Ливан, предаде РИА Новости, като се позовава на информация от израелското управление за древните паметници. За изваждането на археологическите находки са били привлечени най-добрите спелеолози на страната. Експедицията е била подготвяна цяла година, като е използвана тежка техника, тъй като входът на пещерата е на отвесна 30-метрова скала, предава Дарик. След като находките на възраст повече от 2000 години вече са извадени и предадени в израелското управление за древните паметници, пред учените стои задачата да установят кои са били техните притежатели. Сподели:", "date": "2018.07.09", "title": "Археолози откриха керамични съдове на 2000 години"}
{"url": "http://pik.bg/%D0%BC%D0%B5%D0%B9%D0%B7%D0%B8-%D1%83%D0%B8%D0%BB%D1%8F%D0%BC%D1%81-%D1%81%D0%B5-%D1%81%D0%B1%D0%BE%D0%B3%D1%83%D0%B2%D0%B0-%D1%81%D1%8A%D1%81-%D1%81%D0%B5%D1%80%D0%B8%D0%B0%D0%BB%D0%B0-%E2%80%9E%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5%E2%80%9C-news764071.html", "text": "Актрисата Мейзи Уилямс , която изпълнява ролята на Аря Старк в сериала \"Игра на тронове\" , обяви в Instagram, че е приключила участието си в него , съобщи ТАСС, цитира Дарик. \"Довиждане Белфаст. Довиждане Аря. Довиждане \"Игра на тронове\". Толкова радост ми дадохте. За новите приключения\", написа 21-годишната актриса. Мейзи Уилямс е казвала колко й е мъчно, че сериалът приключва , защото чувства героинята си много близка, \"като същия човек\". Сподели:", "date": "2018.07.09", "title": "Мейзи Уилямс се сбогува със сериала „Игра на тронове“"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B4%D0%B5%D0%B9%D0%B2%D0%B8%D0%B4-%D0%B4%D0%B5%D0%B9%D0%B2%D0%B8%D1%81-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news764096.html", "text": "The Independent, цитира Фокус. Министърът на Великобритания за Брекзит Дейвид Дейвис подаде оставка, заради сериозен спор с премиера Тереза Мей относно плановете ѝ за отношенията с Европейския съюз след Брекзит, пише британският вестник Оставката на Дейвис нанася значителен удар на стабилността на кабинета на Тереза Мей, след като още един служител се отказа почти веднага. Напускането на Дейвид Дейвис и Стив Бейкър, който беше служител в министерството за Брекзит, може да предизвика и други висшестоящи фигури да напуснат. Мей се надяваше да спечели привържениците на Брекзит на своя страна чрез предложенията, които бях приети от кабинета ѝ в петък, включително и Дейвид Дейвис – но от тогава консервативните депутати, които искат Брекзит, призоваха за промяна на лидерството в партията и държавата. Новината идва в навечерието на сериозно изпитание за министър-председателя, тъй като тя се изправя пред Камарата на общините в понеделник, за да обясни предложенията си, последвано от среща с консервативните си депутати. Сподели:", "date": "2018.07.09", "title": "Британският министър за Брекзит Дейвид Дейвис подаде оставка"}
{"url": "http://pik.bg/%D0%BA%D0%BD%D1%81%D0%B1-%D0%B8%D1%81%D0%BA%D0%B0-%D0%B7%D0%B0%D0%BC%D1%8F%D0%BD%D0%B0-%D0%BD%D0%B0-%D0%BF%D0%BB%D0%BE%D1%81%D0%BA%D0%B8%D1%8F-%D0%B4%D0%B0%D0%BD%D1%8A%D0%BA-news764076.html", "text": "КНСБ искат замяна на плоския данък с прогресивна скала, която да е равна на минималната работна заплата. Фактическите осигурителни вноски за работодателите и за домакинствата нарастват за периода 2000 - 2016 г. Средният ръст за домакинствата за целия период е 10,86%, докато средният ръст на фактическите осигуровки за сметка на работодателите за периода е 4,26%, предава НюзБг. Това стана ясно от думите на Любомир Костов, икономически анализатор в Институтът за социални и синдикални изследвания на КНСБ на семинар във Варна по повод десетгодишната от плоския данък в България - \"време е за равносметка.\" Костов припомни, че основната цел на въведеното пропорционално данъчно облагане в България от правителството на Сергей Станишев през 2008 г. бе да спомогне за намаляване дела на неформалната икономика и да увеличи данъчните приходи заради очакваното разширение на данъчната основа. С въвеждането на плоския се целеше и увеличение на преките чуждестранни инвестиции. По данни на КНСБ средният ръст на приходите от Данъчното облагане на доходите на физическите лица (ДДФЛ) за посочения период е 7,97% , но ръстът на ДДФЛ преди кризата е бил около 15%, докато в след кризата той е едва 0,9%. Ситуацията е подобна и при ръста на приходите от всички данъци. Преди кризата средният ръст е 15,3%, докато след кризата той е 3,33%. За целия период средния ръст е 8,57%. Преди Световната икономическа криза данъчните приходи в бюджета като процент от БВП са средно в размер на 21,37%, докато след 2008 г. средният дял е 20,04%, което е намаление, макар и минимално. Сподели:", "date": "2018.07.09", "title": "КНСБ иска замяна на плоския данък"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%89%D0%B5-%D1%81%D0%B5-%D0%B7%D0%B0%D0%BA%D1%8A%D0%BB%D0%BD%D0%B5-%D0%BA%D0%B0%D1%82%D0%BE-%D0%BF%D1%8A%D1%80%D0%B2%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D1%81-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B0-%D0%B2%D0%BB%D0%B0%D1%81%D1%82-news764073.html", "text": "Настоящият президент на Турция Реджеп Тайип Ердоган ще се закълне в понеделник като президент на Турция, след изборната му победа през изминалия месец, която му позволи да задържи поста си, но с увеличени правомощия, пише Al Jazeera, цитира Фокус. На церемонията по встъпване в длъжност ще присъстват редица чуждестранни лидери и представители, включително министър-председателят на Русия Дмитрий Медведев, президентът на Венецуела Николас Мадуро и емирът на Катар шейх Тамин бин Хамад Ал Тани. Събитието в столицата Анкара, ще включва преминаването от парламентарна система към президентска, в съответствие с конституционните промени, одобрени на референдум през април 2017 година. Според новата система, 64-годишният Ердоган ще ръководи изпълнителната власт на страната и ще има право да назначава и премахва вицепрезиденти, която ще бъде нова позиция, както и министри, висшестоящи чиновници и висши съдии – без одобрението на парламента. Президентът ще има властта и да разпуска парламента, издава изпълнителни декрети и въвежда извънредно положение. Постът на министър-председател не съществува в новата система. По-късно в понеделник, Ердоган ще обяви и своя кабинет. Той беше обявил, че няма да има членове или депутати от своята Партия на справедливостта и развитието (ПСР) в новия кабинет, намеквайки че той ще бъде изграден от бивши политици и бюрократи. Сподели:", "date": "2018.07.09", "title": " Ердоган ще се закълне като първия президент на Турция с изпълнителна власт"}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%BF%D0%BE%D1%82%D1%80%D0%B5%D1%81-%D0%B4%D0%B0%D1%80%D0%B0-%D1%81%D0%B5-%D0%BA%D1%8A%D0%BF%D0%B5-%D0%B2%D0%B5%D0%B4%D0%BD%D1%8A%D0%B6-%D1%81%D0%B5%D0%B4%D0%BC%D0%B8%D1%87%D0%BD%D0%BE-news764080.html", "text": "Тийнсензацията Дара къпе косата си веднъж на седем дни. Причина за това е новата прическа на звездата. В края на миналата седмица 19-годишната изпълнителка реши да възвърне миналогодишната си визия и отново се сдоби с популярните за лятото афроплитки. Известно, че изкуствените примеси към естествената коса трябва да се мият един, най-много два пъти в седмицата, за да се запазят максимално дълго време. „Всички известни го правят, това им спестява часове при фризьора. Дара е от певиците, които не спират да танцуват по участия, плитките сравнително я улесняват“, коментират последователите й а в мрежата, пише „Телеграф“. Изненадващо е, че Дарина, която обича да експериментира, отново се е спрялана черно преливащи плитки от към яркозелено. Сподели:", "date": "2018.07.09", "title": "ПЪЛЕН ПОТРЕС! Дара се къпе веднъж седмично "}
{"url": "http://pik.bg/%D0%BF%D1%80%D0%B8%D0%B5%D0%BC%D1%8A%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B2-%D0%BD%D0%B0%D1%82%D0%BE-%D0%B7%D0%B0%D0%B2%D0%B8%D1%81%D0%B8-%D0%BE%D1%82-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-news764074.html", "text": "Крайната декларация на срещата на върха на НАТО в Брюксел през тази седмица се очаква да потвърди, че приемът на Македония в Алианса зависи от ратификацията на договора за името, подписан с Атина през изминалия месец, пише електронното издание на гръцкия вестник Kathimerini, позовавайки се на информация от чернова, до която вестникът е получил достъп. Условията за приема ще бъдат отбелязани в член 59 и 60 на декларацията, според информацията на Kathimerini, цитиран от Фокус. Правителствени източници твърдят, че Атина и партньорите ѝ са на едно мнение по този въпрос, а казусът беше обсъден и от американския вицепрезидент Майк Пенс по време на телефонни разговори с премиерите на Гърция и Македония, Алексис Ципрас и Зоран Заев. Имайки предвид условията за прием, се очаква Зоран Заев да задейства в следващите десет дена процедурите за организиране на референдума. В интервю на 5 юли за гръцката държавна радио и телевизия „ERT“, Заев обяви че референдумът ще бъде проведен в една от неделите между 23 септември и 7 октомври. Според информации, правителството на Зоран Заев е взело решение, преди референдума, да работи по програма, която да информира гласоподавателите, че без ратификацията на договора за името с Гърция, Македония няма да може да се присъедини към НАТО. Съветниците на македонския премиер вярват, че договорът ще бъде одобрен на референдум от поне половината население на страната. Въпреки усилията на Заев да ратифицира договора, президентът на Македония Георги Иванов направи изявление в петък, заявявайки че „никакъв размер на натиск и изнудване“ няма да го принудят да промени мнението си и да подкрепи договора. Сподели:", "date": "2018.07.09", "title": "Приемът на Македония в НАТО зависи от договора за името"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D1%88-%D0%BC%D0%B8%D1%81%D0%B8%D0%BE%D0%BD%D0%B5%D1%80%D1%81%D0%BA%D0%B0%D1%82%D0%B0-%D0%B1%D0%BE%D0%BC%D0%B1%D0%B0%D1%81%D1%82%D0%B8%D1%87%D0%BD%D0%B0-news764063.html", "text": "Първо, тя е точно толкова отегчителна, колкото си я направиш. И второ, има причина тя да се счита за класика! За всеки, който не знае, при мисионерската поза, мъжът е отгоре, а жената отдолу. Двамата се гледат лице в лице. Но това НЕ е всичко, приятели. Уж стандартният начин за правене на секс има може да бъде разнообразен не по един, не по два, а по цели осем начина. Представяме ти ги: Увеличи допира кожа-до-кожа Едно от най-големите удоволствия, които можеш да извлечеш от мисионерската, е допирът до кожата кожа на партньора. Какво да направиш: Движи ръцете си по гърба на партньора от горе надолу. Придърпай го по-близо до теб и усети как гърдите ви се докосват. Не спирай да се движиш Мисионерската съвсем не означава да лежиш като умряла риба, докато мъжът върши цялата работа. Какво да направиш: Сгъни колене и постави ходилата си плътно на матрака (или земята, дивана... зависи къде се намирате) и започни да местиш бедра нагоре и надолу, наляво и надясно. Пробвай и с кръгообразни движения. Поиграй си Запомни, че повечето (70%-80%) от хората с вагини не могат да получат оргазъм от проникване. Какво е естественото решение? Да се стимулира клитора по време на проникването на пениса, което увеличава шансовете ти за оргазъм. Какво да направиш: Добри новини, мисионерската е чудесен начин да направиш стимулацията на клитора по-интензивна. Просто посегни с ръка надолу и започни да се галиш, докато партньорът ти извършва своите съблазнителни движения. Сподели:", "date": "2018.07.09", "title": "Как да направиш мисионерската бомбастична"}
{"url": "http://pik.bg/75-%D0%B5-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%B1%D1%80%D0%BE%D0%B9-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%8F%D0%BF%D0%BE%D0%BD%D0%B8%D1%8F-news764098.html", "text": "Броят на загинали в рекордните валежи и наводнения, които засегнаха части от Япония, се увеличи до 75 в понеделник, предава AFP, като се позовава на официална статистика, цитира Фокус. Редица хора все още са в неизвестност. Спасителни екипи и военнослужещи се борят в калта и водите за спасяване на животи. Местните медии вече повишават броя на загинали до 90. Министър-председателят на Япония Шиндзо Абе в събота предупреди, че спасяването на жертвите от наводненията е „състезание срещу времето“. Над 50 000 спасителни работници, полицаи и военен персонал са мобилизирани, за да посрещнат тежката ситуация, която остави цели села потопени под вода. Сподели:", "date": "2018.07.09", "title": "75 е официалният брой на загиналите в наводненията в Япония"}
{"url": "http://pik.bg/%D1%81%D0%B0%D0%BD%D1%8F-%D0%B1%D0%BE%D1%80%D0%B8%D1%81%D0%BE%D0%B2%D0%B0-%D1%81%D0%B5-%D1%81%D1%8A%D1%81%D0%B8%D0%BF%D0%B2%D0%B0-%D0%BE%D1%82-%D0%BC%D1%8A%D0%BA%D0%B0-%D0%B8%D1%81%D0%BA%D0%B0-%D0%B4%D0%B0-%D1%81%D0%B8-%D0%B2%D1%8A%D1%80%D0%BD%D0%B5-%D0%BD%D0%B8%D0%BA%D0%B8-%D0%B8%D0%BB%D0%B8%D0%B5%D0%B2-news764082.html", "text": "Актрисата Саня Борисова съвсем се е съсипала след раздялата си с Ники Илиев. Блондинката е кожа и кости, а на лицето й отдавна не е изгрявала усмивка. Посърнала, измършавяла и нещастна Сяня повече от всичко иска предишния си живот и съпруг, с когото така и не са обявили още новината за развода си. Съвсем наскоро разпадналото се семейство се наложи да се събере за прожекция на последния си филм в Рим. Ники и Саня трябваше да пътуват заедно за италианската столица, от която започна турнето на лентата им в още няколко европейски града. На пръв поглед това изглеждало като събиране на двойката и мнозина дори зашушукали, че може да се откажат от развода. „Опитват се да изглеждат спокойни и да не дават гласност на раздялата си, за да не ударят общия си проект. Може би най-накрая ще размислят и ще се разберат”, шушукат техни познати. Макар да било съобщено, че двамата са заедно на това пътуване в романтична Италия обаче, никъде не се появиха техни общи снимки. Дори на премиерата на лентата Саня отсъстваше от групата български актьори. Това загатна, че проблемите помежду им далеч не са отшумели. Репортер на седмичник наскоро видя красавицата и лично се убеди, че тя далеч не е в най-добрата си форма. Макар да е все така красива, Саня изглежда доста угрижена и разсеяна. Освен това актрисата трудно прикрива дълбоките и тъмни кръгове под очите – сигурен белег за недоспиване. То обаче едва ли е от бурни нощи на любов и романтика, а по-скоро е резултат от грижи и тревоги. „Животът й рязко се промени в последните месеци. Много неща, които приемаше за даденост, вече са химера за нея. Това може да разбие дори човек с желязна психика и нерви, а какво остава за някой толкова чувствителен като нея”, издават близки от обкръжението на актрисата. Пред тях Борисова издавала, че още не е успяла да преодолее Ники Илиев и се надявала, че след време двамата ще се съберат отново да живеят под един покрив. Надеждите й се подхранвали от факта, че за сега режисьорът не е давал гласност на раздялата им. Именно за това и тя още вярвала, че ще размисли и ще я повика обратно при себе си. „Тя го обича много и това, което се случва е категоричното доказателство, че никога не е търсила само сметка в отношенията им. Ако беше така щеше вече да се е хванала с някой чичко паричко и да е забравила всякакви затруднения”, коментират актрисата в светските кръгове. Обратно – фактът, че до сега Саня само линее е повече от сигурен знак, че въпреки дългата си връзка с режисьора, тя не гледа на отношенията им като изчерпани. Дори се коряла, че двамата с Ники все отлагали плановете си за деца. И двамата искали да имат такива, а с годините вместо работата да намалява и парите да растат, ставало точно обратното. За това ако преди да сложат край на отношенията си двамата се били сдобили с наследници, днес можело да не мислят за бъдещето си като разведена двойка. „Саня малко съжалява за всички тези пропилени години, в които се занимаваше с кариерата си, вместо да обърне внимание на семейството. Много и се иска да е майка и да има дечица, но сега изглежда ще се наложи да почака, докато не срещне човек, с когото да е отново щастлива. След Ники това едва ли ще е скоро и за това не е странно, че толкова много се надява в крайна сметка двамата да не се развеждат”, допълват още запознати. Сподели:", "date": "2018.07.09", "title": "Саня Борисова се съсипва от мъка, иска да си върне Ники Илиев"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D1%82%D1%8A%D1%80%D0%BD%D0%BE%D0%B2%D1%81%D0%BA%D0%B8%D1%8F%D1%82-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%BE%D1%82%D1%87%D0%B8%D1%82%D0%B0-93-%D0%B7%D0%B0%D0%B5%D1%82%D0%BE%D1%81%D1%82-%D0%BD%D0%B0-%D0%BC%D0%B5%D1%81%D1%82%D0%B0%D1%82%D0%B0-%D1%81%D0%BB%D0%B5%D0%B4-%D0%BF%D1%8A%D1%80%D0%B2%D0%BE-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5-news764028.html", "text": "Великотърновският университет „Св. св. Кирил и Методий“ отчита 93 процента заетост на местата в специалностите държавна поръка след първото класиране. Записването на приетите студенти ще бъде от 9 до 11 юли. От Великотърновския университет отбелязват засилен интерес към специалността „Педагогика на обучението по физическо възпитание“. В държавната поръчка и платената форма на обучение са приети близо 150 първокурсници. Възвръща се интересът към хуманитарните и учителските специалности, посочиха от висшето училище, предава БНР. 58-годишният Красимир Дердов от Созопол е най-възрастният кандидат-студент, който ще учи редовно от тази есен във ВТУ в специалността „Културен туризъм“. Сподели:", "date": "2018.07.09", "title": "Великотърновският университет отчита 93% заетост на местата след първо класиране"}
{"url": "http://pik.bg/%D0%BF%D0%B5%D1%82%D1%8F-%D0%B4%D0%B8%D0%BA%D0%BE%D0%B2%D0%B0-%D1%81%D1%8A%D1%81-%D1%81%D1%82%D1%80%D0%B0%D0%BD%D0%BD%D0%B0-%D1%84%D0%BE%D0%B1%D0%B8%D1%8F-%D1%81%D1%82%D1%80%D0%B0%D1%85%D1%83%D0%B2%D0%B0-%D1%81%D0%B5-%D0%B4%D0%B0-%D0%B7%D0%B0%D0%B1%D1%80%D0%B5%D0%BC%D0%B5%D0%BD%D0%B5%D0%B5-news764086.html", "text": "Дъщерята на Аня Пенчева и Сашо Диков – Петя, вече е готова да стане майка. Водещата на Би Ти Ви иска дете от писателя Илиян Любомиров, популярен с псевдонима Августин Господинов, с когото са във връзка от миналата година. Усмихнатата Пипи копнеела да създаде семейство, но напоследък все по-често я застигали мрачни мисли, споделят хора от обкръжението й. Тя се тревожела, че трудно ще износи дете, защото страда от автоимунно заболяване, известно като тиреоидит на Хашимото. Болестта на Хашимота засяга предимно жени в репродуктивна възраст и може да създаде редица проблеми в хода на бременността. Установено е, че тези пациентки зачеват по-трудно и при тях съществува повишена честота на спонтанните аборти, свързана с нарушената функция на щитовидната жлеза и общия имунен дисбаланс. Дикова била наясно с всички рискове, които носи заболяването й, затова не можела да си намери място от безпокойство. С любимият й Илиян се разбирали добре и имали желание да създадат наследници, но водещата изпадала в ужас, че нещо лошо може да се случи сбебето. Въпреки че проследявала състоянието си при специалист и го контролирала с медикаменти, Петя се страхувала, че бъдещата й бременност ще протече с усложнения. Приятелят на Петя изцяло я подкрепял и вярвал, че опитите им за бебе ще се увенчаят с успех. Тя пък била благодарна на съдбата, че след толкова несполуки в любовта най-сетне срещнала подходящ мъж за себе си. Чаровният писател и тв водещата са заедно от есента на миналата година, но се познават отдавна. В самото начало тя го отрязала и не отговаряла на съобщенията му в социалната мрежа, но две лета по-късно свалила гарда и се съгласила да излязат на среща, пише седмичник. Сподели:", "date": "2018.07.09", "title": "Петя Дикова със странна фобия, страхува се да забременее "}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%BE%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B2%D0%BB%D0%BE%D0%B3%D1%8A%D1%80-%D0%BD%D0%B0%D0%B3%D1%8A%D0%B2%D0%B0-%D0%B4%D1%8A%D1%80%D0%B2%D0%BE-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D1%88%D0%B0-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0-news764087.html", "text": "Популярният влогър Itsdro, станал известен с реакциите на нови песни, буквално полудя по формите на плеймейтката Мартина Юрукова. Изкусителката е главната героиня в новия клип на Галин, където подлуди всички с изпъкналия си бюст и дупе. Изненадващо от тях подпали и нежният Itsdro, който по-вероятно да е завидял за формите й, отколкото да се възхити, пише Secret.bg. Сподели:", "date": "2018.07.09", "title": "Световноизвестен влогър нагъва дърво заради наша плеймейтка "}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%87%D0%B5-%D0%B8%D1%80%D0%B0%D0%BD-%D0%B5-%D0%BF%D1%80%D0%B5%D0%BA%D1%80%D0%B0%D1%82%D0%B8%D0%BB%D0%B0-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D0%B8%D1%82%D0%B5-%D1%81%D0%B8-%D0%BF%D1%80%D0%BE%D1%82%D0%B8%D0%B2-%D0%BA%D0%BE%D1%80%D0%B0%D0%B1%D0%B8%D1%82%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B8%D1%82%D0%B5-%D1%81%D0%B8-news764089.html", "text": "През настоящата година Иран не е извършил нито една провокация против кораби от Военноморските сили на САЩ в Персийския залив, заяви в неделя президентът на САЩ Доналд Тръмп, цитиран от ТАСС, предава Фокус. „Иранските провокации против американски военни кораби: 2015: 22 2016: 36 2017: 14 2018: 0“, написа Тръмп в социалната мрежа „Туитър“. Той посочи, че цитира статистиката на ВМС на САЩ. Сподели:", "date": "2018.07.09", "title": "Тръмп се похвали, че Иран е прекратила провокациите си против корабите на Военноморските сили на САЩ в Персийския залив"}
{"url": "http://pik.bg/%D0%BB%D1%8F%D1%82%D0%BD%D0%BE-%D0%BA%D0%B8%D0%BD%D0%BE-%D1%82%D1%80%D1%8A%D0%B3%D0%B2%D0%B0-%D0%BF%D0%BE%D0%B4-%D0%BE%D1%82%D0%BA%D1%80%D0%B8%D1%82%D0%BE-%D0%BD%D0%B5%D0%B1%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news764068.html", "text": "Пловдив става поредният град, в който лятното кино ще бъде част от горещите нощи! От 25 юли до 5 август 2018 в града под тепетата ще бъдат прожектирани 10 филма на няколко изключително атрактивни локации на открито – Цар Симеоновата градина, Рахат тепе, Младежкия хълм, парка край Гребната база и зона Плажа в коритото на р.Марица. Филмовата програма включва едни от най-добрите заглавия от българското и европейско кино през последните години. Ще гледаме тематичната за сезона комедия „Летовници” на режисьора Ивайло Пенчев, съвсем новите ленти „Привличане” на Яна Маринова и Башар Рахал и „Революция Х”, където на екрана ще видим звездно присъствие – Димитър Бербатов, Иван Тишев, Бойко Кръстанов, Стефка Янорова, Георги Кадурин, Александър Сано, Мариан Вълев и самата Гери Никол в първата си филмова роля, предава ТрафикНюз. Другото българско заглавие е „Дъвка за балончета”, който ще ни върне сладките спомени от края на 80 – те и 90 –те години. В програмата са включени два испански и два френски филма – „Операция „Златна раковина” и „Племето” ще ни разсмеят в типичен испански стил, а „Да играеш мъртъв” и „Гийом, момчета, заповядайте на масата” ще ни замислят за някои от шегите на живота, с които сме се сблъсквали. Италианското заглавие е черната комедия „Перфектни непознати”, а филмовият маратон ще завърши с прожекция на руския хит „Кухня: Последната битка”. Всички прожекции ще се осъществят в любимите на мнозина паркове в града с абсолютно свободен вход. Организаторите вярват, че за качествено кино преживяване е важен както филма, така и атмосферата, в която се гледа. Екранът е с размери на двуетажна сграда, а професионалната система за прожекции и звук са гаранция за неповторимо преживяване. Прожекциите от филмовия маратон започват в 21 ч, но е добре е да заемете места по-рано. Носете си нещо за сядане, споделяйте с приятели, наслаждавайте се на истинско лятно преживяване под звездите. Сподели:", "date": "2018.07.09", "title": "Лятно кино тръгва под открито небе в Пловдив"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D0%BC-%D1%87%D0%B5-%D0%BD%D0%B8-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D1%81%D0%B0%D0%BC%D0%BE-%D0%B7%D0%B0-%D1%81%D0%B5%D0%BA%D1%81-news764064.html", "text": "Когато срещнете нов човек вълнението ви заслепява и често си мислите, че се влюбвате. Това чувство разбира се е прекрасно, но трябва да обърнете внимание на знаците, които несъзнателно ви изпраща партньора. Те ще ви помогнат да разберете дали очакванията ви съвпадат. Все пак много малко хора са запознати с езика на тялото и могат да скрият едва ли не очевидни неща. Ето как да разберете дали той ви използва само за секс: 1. Когато вие искате да прекарате време с него, той си намира работа или се оправдава с това, че се е разбрал с приятелите си. Когато обаче то ви потърси, очаква от вас да бъдете насреща независимо от вашият план за деня. Ако това се случва често, знайте, че този човек не държи на вас и за него сте просто сексуален обект. 2. Когато искате да излезете някъде, а той непрекъснато ви повтаря, че предпочита да остане само с вас, защото е изморен или защото иска да прекара повече време във вашата компания. Да, нормално е една двойка да има време само за себе си, но идва момент, когато става прекалено. 3. Никога не сте ходили в тях, не познавате и родителите му, но той вече си е извоювал правото да идва във вас редовно. Това е ясен знак, че този човек няма сериозни намерения към вас и предпочита да ви използва, за да задоволява нуждите си, когато му е скучно. Сподели:", "date": "2018.07.09", "title": "Ето как да разберем, че ни използва само за секс"}
{"url": "http://pik.bg/%D1%81%D0%B8%D1%80%D0%B8%D1%8F-%D0%BE%D0%B1%D0%B2%D0%B8%D0%BD%D1%8F%D0%B2%D0%B0-%D0%B8%D0%B7%D1%80%D0%B0%D0%B5%D0%BB-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0%D0%B4-%D0%B2%D1%8A%D0%B7%D0%B4%D1%83%D1%88%D0%BD%D0%B0%D1%82%D0%B0-%D0%B1%D0%B0%D0%B7%D0%B0-%D0%B2-%D1%85%D0%BE%D0%BC%D1%81-news764078.html", "text": "Израелски ракети са били насочени към въздушната база Т4 в централната провинция Хомс в неделя вечерта, съобщи сирийската държавна информационна агенция SANA, като се позовава на военен източник, предава Фокус. „Нашите въздушни системи за отбрана осуетиха агресия от Израел и свалиха няколко ракети, които бяха насочени към въздушната база Т4“, е заявил военният източник. Въздушните отбрани са уцелили един от „атакуващите самолети и са принудили останалите да напуснат“ сирийското въздушно пространство, допълва той. Сподели:", "date": "2018.07.09", "title": "Сирия обвинява Израел за нападението над въздушната база в Хомс"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-%D0%B1%D0%B5%D1%88%D0%B5-%D0%BE%D0%B1%D0%B5%D0%B7%D0%B2%D1%80%D0%B5%D0%B4%D0%B5%D0%BD%D0%B0-%D0%B2-%D0%BA%D0%BE%D0%BC%D0%BF%D0%BB%D0%B5%D0%BA%D1%81%D0%B0-%D0%BD%D0%B0-%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD-%D0%B2%D1%8A%D0%B2-%D0%B2%D0%BE%D0%BB%D1%84%D1%81%D0%B1%D1%83%D1%80%D0%B3-news764031.html", "text": "Градските власти съобщиха, че бомбата е била обезвредена днес по обед. Хората в радиус от 1 км, зона, обхващаща и част от центъра на Волфсбург, са били евакуирани като предпазна мярка. Операцията е наложила да бъдат временно затворени важна жп линия и канал, минаващи през огромния комплекс на \"Фолксваген\", където е разположена и централата на компанията, предава \"Новини.бг\". Над 70 години след края на войната все още в Германия при строителни работи редовно се откриват невзривили се бомби. Обезвреждането им понякога изисква временни евакуации. Бомба от Втората световна война, открита на територията на комплекса на \"Фолксваген\" в германския град Волфсбург, беше обезвредена, след като се наложи да бъдат евакуирани около 4000 души от околността, предаде Асошиейтед прес. Сподели:", "date": "2018.07.09", "title": "Бомба от Втората световна война беше обезвредена в комплекса на \"Фолксваген\" във Волфсбург"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%8F%D0%BD%D0%B0-%D1%81%D1%8A%D1%81-%D1%81%D0%B5%D0%BA%D1%81%D0%B8-%D1%84%D0%BE%D1%80%D0%BC%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0---%D1%81-%D0%BF%D0%B5%D1%82%D0%BA%D0%BE-%D0%B7%D0%B0%D0%B2%D0%B5%D0%B4%D0%BE%D1%85%D0%B0-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D0%BC%D0%BE%D1%80%D0%B5-news763864.html", "text": "Петко Димитров и половинката му Яна се забавляват на морето с децата си. Те са гори родители на две момчета – Доминик и Ян. В социалната мрежа красавицата сподели няколко фотоса, на част от които демонстрира перфектни форми и стегнато тяло. Петко и Яна се запознаха по време на танцувалното риалити Денсинг старс, докато Яна имаше връзка с певеца Орлин Павлов, когото заряза заради бизнесмена. Те се ожениха през октомври 2013г., а малко след това се роди и първият им син Доминик. Вторият им син Ян се появи на бял свят през октомври 2016, пише „Телеграф“. Сподели:", "date": "2018.07.09", "title": "ГОРЕЩО! Яна със секси форми на плажа - с Петко заведоха децата на море"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BE%D1%82%D0%BA%D1%8A%D0%B4%D0%B5-%D0%B8%D0%B4%D0%B2%D0%B0-%D1%82%D1%80%D1%8A%D0%BF%D0%BA%D0%B0%D1%82%D0%B0-%D0%BF%D1%80%D0%B8-%D1%81%D0%B5%D0%BA%D1%81%D0%B0-%D0%BD%D0%B0-%D0%BE%D1%82%D0%BA%D1%80%D0%B8%D1%82%D0%BE-news763998.html", "text": "Опасността двойката да бъде хваната натясно - точно това е тръпката при секса на открито. А и мъжът и жената се чувстват като Адам и Ева - слети с природата, далеч от условностите. Една двойка разказва, че са го направили на дърво, било е страхотно, но за малко да ги разкрие група туристи, минаващи отдолу. Все пак това си е опасно място - може да паднете лесно. Най-често двойките се усамотяват сред високите треви и цветя на някоя поляна, под вас е твърда земя, а високата трева ви пази от чуждите погледи. Секс в лодка - просто следвайте такта на вълните и сте изживеете неподозирани усещания- опасност да се обърнете с лодката. Секс на откритата покривна тераса на блока - романтично- над вас са само звездите, около вас- красивите светлини на града. Секс на люлката в парка- мъжът сяда на люлката, жената с лице към него.После започват да се люлеят.Ако спазвате правилният ритъм с люлеенето, оргазмът е гарантиран и фантастичен- все едно да отлетиш на седмото небе.Но трябва да намерите площадка, където няма деца и нощем няма осветление. А ако имате собствена градина с люлка - чудесно! Сподели:", "date": "2018.07.09", "title": "ГОРЕЩО! Откъде идва тръпката при секса на открито"}
{"url": "http://pik.bg/%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D0%BE%D0%B1%D1%8F%D0%B2%D0%B8-%D0%B7%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%BF%D0%BE-%D1%8E%D0%B6%D0%BD%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news763979.html", "text": "Министърът на вътрешните работи на Австрия от националистическата местна „Партия на Свободата“ Херберт Кикл се закани на германските власти ,че страната няма да приеме нито един мигрант, предава скопското електронно издание „Фактор“, цитирано от „Фокус“. След като германският канцлер Ангела Меркел вече се е договрила, както пише македонската медия, за приемането на мигранти в Италия и Гърция, сега на ред е Австрия, която реши да приеме по-строга мигрантска политика. „Няма да приемем никой, за когото не отговаряме - заяви Кикъл във връзка с искането Австрия да отвори вратите си за мигрантите, които са върнати на баварската граница. -  Напротив, ще увеличим контрола по южната граница. И в бъдеще ще настояваме за решаването на този проблем там, където му е мястото – извън границите на ЕС“. Сподели:", "date": "2018.07.09", "title": "Вътрешният министър на Австрия обяви засилване на контрола по южната граница на страната"}
{"url": "http://pik.bg/%D0%B2%D0%B0%D1%81%D0%B8%D0%BB-%D0%BD%D0%B0%D0%B9%D0%B4%D0%B5%D0%BD%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B4%D0%B0%D0%BB%D0%B8-%D0%B5-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D0%BB-%D1%81%D1%8A%D1%81%D0%B5%D0%B4-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE-news764079.html", "text": "Певец №1 на България Васил Найденов е категоричен, че никога през живота си не е заплашвал човек с убийство. Чрез седмичник той призовава българския народ да не вярва на статии, приписващи му подобни грехове. „Неотдавна излезе такава дописка – че съм се заканвал да видя сметката на съсед. Той ми бил като трън в очите, защото ми създавал проблеми за ремонтите. Нищо подобно! Аз да не съм някой мастит мафиот, та да поръчвам хора? Пък и спорове с мъже от входа не съм имал“, казва Васил. „Разногласията ми бяха с една възрастна дама – 90-годишна комшийка. В миналото тя беше извикала репортери да пишат глупости по мой адрес – че заради мен щяла да падне кооперацията. Истината е, че законът и компетентните органи ми позволяват да извършвам строителни дейности в имотите си. Дано и въпросната госпожа да е разбрала това. Сам съм на етажа, притежавам всичките три апартамента. Единият си го имах, другите ги купих“, споделя Кеца. Сподели:", "date": "2018.07.09", "title": "Васил Найденов проговори дали е заплашвал съсед с убийство "}
{"url": "http://pik.bg/%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-%D0%BC%D0%BE%D0%B3%D0%B0%D1%82-%D0%B4%D0%B0-%D0%BE%D0%B1%D1%81%D1%8A%D0%B4%D1%8F%D1%82-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%B2-%D0%BA%D0%B8%D0%B1%D0%B5%D1%80%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-news764090.html", "text": "Президентите на Русия и САЩ, Владимир Путин и Доналд Тръмп, могат да обсъдят сътрудничество в сферата на кибербезопасността по време на срещата си в Хелзинки, съобщава за руския вестник „Известия“ говорителят на Кремъл Дмитрий Песков, цитира Фокус. „Възможно е“, заяви Песков на въпрос дали борбата с киберопасностите ще стане една от темите на обсъждане на предстоящата среща на върха между Русия и САЩ. По време на Международния конгрес по кибербезопасност, състоял се на 6 юли, Владимир Путин посочи необходимостта от взаимодействие между държавите в тази сфера. Отчитайки мащаба на киберопаностите, ефективният им отговор може да дадат само усилията на цялата международна общност, заяви Путин. „Русия винаги се е застъпвала за съвместно и справедливо решение на всички възникващи въпроси и още повече на споровете. В същото време мерките за безопасност и регулирането на това пространство не е задължително да пречи на технологичния прогрес и развитието на иновациите“, смята руският президент. Срещата на върха между Русия и САЩ ще се проведе на 16 юли в Хелзинки. Планира се Владимир Путин и Доналд Тръмп да имат разговори очи в очи, да проведат преговори в широки състави и да дадат съвместна пресконференция. Сподели:", "date": "2018.07.09", "title": "Путин и Тръмп могат да обсъдят сътрудничество в киберсигурността"}
{"url": "http://pik.bg/%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BF%D0%B0%D0%B4%D0%BD%D0%B0-%D0%B2%D1%8A%D1%80%D1%85%D1%83-%D0%BA%D1%8A%D1%89%D0%B0-%D0%B2-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-news764099.html", "text": "В Съединените щати - хеликоптер падна върху къща в град Уилямсбърг, щата Вирджиния, предаде Ройтерс. Все още няма данни за загинали или пострадали при инцидента, предават местни медии. Според очевидци, летателната машина се е разбила в двуетажна сграда и е предизвикала пожар, цитира БНР. На място работят спасителните екипи. Не се уточнява дали хеликоптерът е бил граждански или военен, допълват от агенцията. Сподели:", "date": "2018.07.09", "title": "Хеликоптер падна върху къща в Съединените щати"}
{"url": "http://pik.bg/%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D1%81%D1%83%D0%B1%D1%81%D0%B8%D0%B4%D0%B8%D1%8F-%D0%BE%D1%82-2-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D0%B1%D0%BE%D1%80-%D0%BD%D0%B0-%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-news764092.html", "text": "Френски съд постанови блокиране на държавна субсидия от 2 милиона евро за Националния сбор на Марин льо Пен, предаде Ройтерс, цитира БНР. Агенцията се позавава на самата нея, както и на източници от френското правосъдие. Мярката се предприема в рамките на разследването за злоупотреби на формацията, известна доскоро като Национален фронт, със средства от Европарламента. В Брюксел изчисляват щетите на 5 милиона евро. \"Съдиите ни заплашват със смърт\", обяви Льо Пен в специално изявление. Миналата година тя достигна до балотаж на президентските избори, но беше победена от Еманюел Макрон. Сподели:", "date": "2018.07.09", "title": "Блокираха субсидия от 2 млн. евро за Националния сбор на Марин льо Пен"}
{"url": "http://pik.bg/%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B3%D0%B0%D0%BB%D0%B0-%D0%B2%D1%8A%D1%80%D1%82%D0%B8-%D0%B4%D0%B2%D0%B0%D0%BC%D0%B0-%D1%81%D0%B8%D0%BD%D1%8A%D1%82-%D0%BD%D0%B0-%D0%B4%D0%B6%D1%83%D0%B4%D0%B6%D0%B8-%D0%BE%D1%89%D0%B5-%D1%81%D1%82%D1%80%D0%B0%D0%B4%D0%B0-%D0%B7%D0%B0-%D0%BF%D0%B0%D0%BB%D0%B0%D0%B2%D0%B0%D1%82%D0%B0-%D0%BC%D0%B0%D1%80%D0%B8-news764081.html", "text": "Дъщерята на Гала, която доскоро всички смятаха за класически пример за „добро момиче”, втрещи всички с новоотключената си склонност към флиртуване. Говори се, че в момента палавата Мари въртяла двама млади мъже едновременно, като наред с това не пускала и уж бившия си любим. От месеци се шушука, че връзката на момичето с младия Константин Марков не върви. Преди няколко седмици тя най-накрая обявила на сина на Деляна Маринова – Джуджи, че се разделят окончателно. В същото време открито се сваляла не с един, а с двама младежи, отпускайки аванси и на уж изоставения Константин в случай, че някой ден пак се наложи да почука на вратата му. Единият от обектите на внимание на скромната на пръв поглед Мари е младият фотограф Петър Кратунчев. Любопитно е, че момчето работи в блога, поддържан от Мари. Тя често му позира в качеството на главен редактор, който между другото се изявява и като модел. Не е ясно дали му дава заплата, но със сигурност се води негова шефка във въпросния сайт. Самият Петър също обича да позира и го прави учудващо добре за млад мъж, който харесва жени. Другият, за когото се твърди, че се ползва с благоразположението на красивата Мари, се казва Михаил и се води най-добрият приятел на бившия ѝ любим. Той е обзет от манията си по фитнеса и здравословното хранене. Докато Константин се изявява като музикант, Михаил дава вид на човек, чиято най-важна цел в живота е да се пази от мазнините и да помпа мускули. Съдейки по публичните изяви на младежа, това, което най-силно го вълнува, е да направи фигура като на културист. Спазва железен хранителен режим, брои калориите и често се снима само по мускули, за да видят всички какъв е резултатът от усилията му. Както се вижда от фотосите, Михаил има с какво да впечатли една млада дама като Мари, а по бицепсите и плочките му вероятно си падат и доста други момичета. И докато дъщерята на Гала върти очи пред двата обекта на своя интерес, синът на Джуджи едва преживявал раздялата с нея. Той не спирал да се надява Мари да се върне при него. Самата Джуджи се чудела какво да прави, тъй като не искала да развяла приятелството си с колежката, но и не можела да гледа как детето ѝ страда от несподелена любов. Доскоро се твърдеше, че Джуджи обича Мари са своя дъщеря. Едва ли обаче отношенията им са същите и след раздялата на момичето с Константин. За отбелязване е, че откакто отношенията между двамата се влошиха, Мари започна да се държи все по-разкрепостено и често позира полугола. Вероятно заслуга за този ексхибиционизъм имат двете нови тръпки в живота ѝ, пише седмичник. Сподели:", "date": "2018.07.09", "title": "Щерката на Гала върти двама, синът на Джуджи още страда за палавата Мари"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0%D1%82%D0%B0-%D0%B7%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%BE%D1%82%D0%BE-%D0%BF%D1%80%D0%B5%D0%B1%D1%80%D0%BE%D1%8F%D0%B2%D0%B0%D0%BD%D0%B5-%D0%BD%D0%B0-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-news764097.html", "text": "Подготовката за следващото преброяване на населението започва от днес. То ще бъде през 2021 година. Националният статистически институт организира преброяване чрез въпросници на всеки десет години, предава БНР. В края на юни ООН оповести, че хората, които живеят в България, са под седем милиона. Сподели:", "date": "2018.07.09", "title": "Започва подготовката за следващото преброяване на населението"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%BD%D1%8F%D0%BC%D0%B0-%D0%BC%D0%B8%D0%BB%D0%BE%D1%81%D1%82-%D0%BD%D0%BE%D0%B2%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D1%81-%D0%B4%D1%8A%D0%B6%D0%B4-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D0%BA%D0%B0%D1%80%D1%82%D0%B8-news764035.html", "text": ", Враца, Ловеч, Плевен, Габрово, Велико Търново, Русе, Разград, Търговище, Шумен, Силистра, Сливен, Стара Загора, Пловдив, Пазарджик, Смолян, Кърджали, Хасково, София област и столицата София. Седмицата започва с облаци, дъжд и гръмотевици. Времето Жълт код за валежи и гръмотевични бури е обявен за 21 области на страната за днешния 9 юли, сочи справка в сайта на НИМХ-БАН. Предупреждението е в сила за областите Видин, Монтана В тези област и се очакват краткотрайни валежи и гръмотевични бури, възможни са и градушки. Синоптиците прогнозират количества на валежите между 5 и 15 л/кв.м, а на отделни места могат да достигнат до 20-25 л/кв.м. щ е се задържи предимно облачно и с прекъсвания валежите ще продължат. На места , главно в Западна и в Централна България, ще са със значителни количества. Ще духа слаб вятър от северната четвърт. Остава хладно , с максимални температури предимно между 22 и 27 градуса. Сподели:", "date": "2018.07.09", "title": "ВРЕМЕТО НЯМА МИЛОСТ! Новата седмица започва с дъжд и гръмотевици (КАРТИ)"}
{"url": "http://pik.bg/%D0%B1%D0%BB%D0%B8%D0%B7%D0%BE-60-%D0%BE%D1%82-%D0%B3%D1%8A%D1%80%D1%86%D0%B8%D1%82%D0%B5-%D0%BE%D1%82%D1%85%D0%B2%D1%8A%D1%80%D0%BB%D1%8F%D1%82-%D0%BD%D0%BE%D0%B2%D0%BE%D1%82%D0%BE-%D0%B8%D0%BC%D0%B5-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news764093.html", "text": "Мнозинството гърци отхвърлят споразумението между Атина и Скопие за името \"Република Северна Македония\", показват резултатите от публикувано в неделя проучване, цитирано от агенция Франс прес, предава БНР. 45 процента от 9800 анкетирани из цяла Гърция смятат, че сънародниците им, които подкрепят постигнатото миналия месец споразумение за името са \"предатели\". Според проучването на агенция \"Капа рисърч\", извършено за всекидневника \"Етнос\", 58 процента отхвърлят новото име на Македония. Същият процент анкетирани обаче прогнозират, че споразумението ще бъде ратифицилано от гръцкия парламент. Сподели:", "date": "2018.07.09", "title": "Близо 60% от гърците отхвърлят новото име на Македония"}
{"url": "http://pik.bg/%D0%BF%D0%BE%D1%82%D0%BE%D0%BF%D1%8A%D1%82-%D0%B2-%D0%B3%D1%8A%D1%80%D1%86%D0%B8%D1%8F-%D0%BF%D0%BE%D1%82%D1%80%D0%BE%D1%88%D0%B8-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%BB%D0%B0%D1%82%D0%B8%D0%BD%D0%BA%D0%B0-%D0%BF%D0%B5%D1%82%D1%80%D0%BE%D0%B2%D0%B0-news764084.html", "text": "Пагубен се оказа за автомобила на Латинка Петрова потопът в Гърция. Продължилият три дни дъжд наводни колата на курортуващата в южната ни съседка комедийна актриса, в резултат на което пострадаха сериозно тапицерията, еърбеците и електрониката. „Добре, че двигателят работеше, за да се прибера в София. Тук първата ми работа беше да откарам возилото си на сервиз. Поискаха ми 150 лева за ремонт, без да дават гаранции. Реших да изчакам, докато колата изсъхне, и след това отново да потърся майстор. До август трябва да съм отстранила повредата, защото пак ще пътувам зад граница”, сподели Лоти пред репортер на седмичник. И допълни, че по време на потопа не е мърдала от гръцката си квартира. Понеже телевизорът не предавал нищо, по цял ден играела табла. Сподели:", "date": "2018.07.09", "title": "Потопът в Гърция потроши колата на Латинка Петрова"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B2-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-%D0%BF%D1%80%D0%B5%D0%B4%D1%80%D0%B8%D1%87%D0%B0-%D0%B4%D0%BE%D0%BA%D0%BB%D0%B0%D0%B4-%D0%BD%D0%B0-%D1%80%D1%83%D1%81%D0%BA%D0%BE%D1%82%D0%BE-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-news764100.html", "text": "Руското финансово министерство предупреждава от опасността за нов срив на цените на петрола, ако те останат над дългосрочните нива на баланс от 50-60 долара за барел, казват от министерството в документ, с който Sputnik се е сдобил, предава Фокус. „През 2018 година цените на петрола достигнаха нови върхове от 2014 година насам. Основните фактори нз растежа на цената бяха икономическата криза и срива на добива на петрол във Венецуела, както и намерението на САЩ да „анулират добива на петрол в Иран“, след като се оттеглиха от ядреното споразумение. Въпреки това, стабилните цени на петролния пазар са под настоящите цифри и възлизат на около 50 долара за барел, а настоящият растеж трябва да бъде разглеждан като временен. Ако цените на петрола продължават да стоят над дългосрочните нива на равновесие, сривът в цените ще се повтори“, пише в документа. Авторите на документа смятат, че възникващата ситуация е подобна на периода на високи цени на петрола през 2011 – 2013 година, когато дългосрочното ниво на равновесие беше около 80-90 долара за барел, докато действителната цена достигна до около 110 долара. „Тогава, след период на високи цени между 2011-2013 година, ОПЕК стартира ценова война срещу добива на шистов газ от САЩ и маргиналните цени на петролния добив около света паднаха до сегашните нива на 50-60 долара за барел“, се казва още в документа. Според министерството, държави като САЩ, Канада, Бразилия, Ангола и други, имат достатъчно ресурси и възможности да увеличат добива си на петрол. Сподели:", "date": "2018.07.09", "title": "Криза в цените на петрола предрича доклад на руското финансово министерство  "}
{"url": "http://pik.bg/%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B8-%D1%81%D0%B0-%D0%BD%D0%B0%D0%B4-10-000-%D1%80%D0%B0%D0%BA%D0%B5%D1%82%D0%B8-%D0%BF%D1%80%D0%BE%D1%82%D0%B8%D0%B2-%D0%B3%D1%80%D0%B0%D0%B4%D1%83%D1%88%D0%BA%D0%B0-%D1%83-%D0%BD%D0%B0%D1%81-news764128.html", "text": "Повече от 10 000 ракети против градушки са изстреляни за тази година. Доста тежък е сезонът, за миналата година бяха 4 000 изстреляните ракети. Това казаха от Агенцията за борба с градушките пред БНТ. Приближаваме се до най-тежкия сезон през 2014 г., когато са използвани 14 000 ракети. Планира се самолетно засяване на облаците от догодина, за да може да се защитават и урбанизираните територии. Не са защитени всички площи, там където е имало най-голяма честота на градоносни процеси, там са построени и ракетни площадки. Според синоптиците от сряда се очаква дъждовете да спрат. Сподели:", "date": "2018.07.09", "title": "Изстреляни са над 10 000 ракети против градушка у нас"}
{"url": "http://pik.bg/%D1%83%D0%B6%D0%B0%D1%81-%D1%81%D0%B8%D0%BB%D0%BD%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B7%D0%B0%D0%BF%D0%B0%D0%B4%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%B2%D0%B8%D0%B4%D0%B5%D0%BE-news764160.html", "text": "Мощна експлозия избухна през нощта в къща в департамента Киброн, Западна Франция, съобщи в. „Западна Франция“, цитиран от БГНЕС. При инцидента са ранени десет души. Няма информация за жертви. По предварителна информация експлозията може би се дължи на инцидент с газовата инсталация в сградата. На мястото на инцидента са пристигнали около стотина пожарникари, които все още продължават да се борят с огъня, който обхваща двуетажната сграда. Районът на инцидента е отцепен от полицията. Вестник „Западна Франция“ посочва, че петима души са били отведени в болницата със средно сериозни наранявания. Заради експлозията, прозорците на самата къща, а и на околните сгради са станали на парчета. Сподели:", "date": "2018.07.09", "title": "УЖАС! Силна експлозия разтърси Западна Франция, има ранени (ВИДЕО)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D1%8A%D0%B6-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%88%D0%B0%D0%B1%D0%BB%D0%B0-news764169.html", "text": "Мъж на 42 години загина при пожар в дома си в Шабла, съобщи директорът на регионалната дирекция \"Пожарна безопасност и защита на населението\" Дарин Димитров. По думите му огънят е пламнал след късо съединение в електрическата инсталация в къщата. Загиналият е намерен задушен от дима, паднал на земята в съседно помещение,където е възникнал пожарът. При инцидента мъжът най-вероятно е спял. В къщата са нанесени щети, но пожарникарите са предотвратили разрастването на огъня към две съседни сгради. Сподели:", "date": "2018.07.09", "title": "ОТ ПОСЛЕДНИТЕ МИНУТИ! Мъж е загинал при пожар в Шабла"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%B8%D0%B7%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D0%B8%D0%B7%D1%87%D0%B8%D1%81%D0%BB%D0%B5%D0%BD%D0%B8%D1%82%D0%B5-%D0%BF%D0%B5%D0%BD%D1%81%D0%B8%D0%B8-news764130.html", "text": "​Започва изплащането на преизчислените пенсии. С нов размер са тези, свързани с трудова дейност, отпуснати до края на миналата година. Те се увеличават с 3, 8 на сто. Прилага се и нов минимален размер на пенсията за осигурителен стаж и възраст, тя става 207 лева и 60 стотинки. Социалната пенсия за старост също е преизчислена и вече ще бъде 125 лева и 58 стотинки. Сподели:", "date": "2018.07.09", "title": "Започва изплащането на преизчислените пенсии"}
{"url": "http://pik.bg/%D0%BC%D0%B5%D0%B4%D0%B8%D1%86%D0%B8-%D0%B8-%D0%B0%D0%BF%D1%82%D0%B5%D0%BA%D0%B0%D1%80%D0%B8-%D0%B2-%D1%88%D0%BE%D0%BA-%D0%B7%D0%B0%D1%89%D0%BE-6-%D0%B3%D0%BE%D0%B4%D0%B8%D0%BD%D0%B8-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B5-%D1%80%D0%B0%D0%B7%D0%B1%D1%80%D0%B0%D0%BB-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%BA%D0%B0%D0%BD%D1%86%D0%B5%D1%80%D0%BE%D0%B3%D0%B5%D0%BD%D0%BD%D0%B8-%D0%BB%D0%B5%D0%BA-news764137.html", "text": "Както ПИК писа,  62 медикамента за хипертония и сърдечна недостатъчност са блокирани заради опасна съставка. Д-р Николай Брънзалов заяви, че много са останали изненадани всички заради изтеглените лекарства. Той изрази възмущение, че 6 години никой не е реагирал. „И за мен бе това най – потресаващото“, добави Колев и обясни какъв контрол се изпълнява върху медикаментите. „Явно има системен пропуск“, добави той. Д-р Брънзалов разказа, че е получил изключително много обаждания от пациенти. Той обясни, че не знае как ще се отрази валсартана върху хората след време. „Ако наистина има явен канцерогенен ефект, не знам какво ще се случи“, добави той. Няма да останат пациенти без лекарства заради изтеглените медикаменти с валсартан, съобщи в ефира на Bulgaria ON AIR Николай Колев, Асоциация на собствениците на аптеки. Сподели:", "date": "2018.07.09", "title": "Медици и аптекари в шок защо 6 години никой не е разбрал за продажбата на канцерогенни лекарства"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D1%83%D0%BD%D1%82-%D0%B2-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B5%D1%86-%D0%BA%D0%BC%D0%B5%D1%82%D1%8A%D1%82-%D0%B2%D0%BB%D0%B5%D1%82%D1%8F-%D0%B1%D0%B5%D1%81%D0%B5%D0%BD-%D0%BF%D1%80%D0%B8-%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB---%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D1%81-news764209.html", "text": "Около 200 души окупираха тази сутрин кметството на созополския град Черноморец и нахлуха в кабинета на кмета Добри Добрев с искане незабавно да вземе мерки в защита на бизнеса им. Сред тях има хотелиери и ресторантьори, но най-вече агитката от протестиращи се състоеше от представителите на местната лява политическа опозиция, настояваща да се изясни кой от държавните чиновници взе една торба пари от подкупа, с цената на който да се изместят курортистите от Черноморец към други места по морето. „Кой извади скелета от гардероба?!”, скандираха от бизнеса, имайки предвид случая от 2010 г., когато тогавашният областен управител от ГЕРБ Константин Гребенаров обяви насред месец август, по неясни причини, изневиделица, че забранява ползването на залива Вромос, тъй като радиацията надвишавала многократно нормите на допустимото, позовавайки се на извършено измерване на здравното министерство в две точки от брега. Вече осем години след последвалото тогава независимо изследване на 57 точки от пясъка на този район, предизвикано като ответна реакция от кмета на Черноморец  Добри Добрев и доказващо не повече от два пъти завишение на нормата, което не е опасно за здравето, никой до този момент не бе повдигал крайно негативната за туризма ни тема. Докато в петък се появи табелата на РЗИ-Бургас със страховитото пояснение за завишена радиоактивност до 50 пъти! Снимки на въпросната табела на Вромос се появиха веднага в репортаж на една от най-големите български телевизии, а новината бе подета от другите  медии, което  доведе до смразяващия ефект за близкия до залива град Черноморец и до бунта тази сутрин, съобщава още Флагман. „Гостите ни отказват резервации, направени още през зимата, защото не искат да вярват, че ние нямаме нищо общо с този залив, намиращ се до натовската морска база Атия и който изобщо не е с опасен гамафон. Нашите летовници ползват централния плаж на града и плажа на к-г „Градина”,  но това изобщо не ги интересува. Хората са стресирани!”, заяви пред Флагман представител на голяма туроператорска фирма. Сподели:", "date": "2018.07.09", "title": "СТРАШЕН СКАНДАЛ! Бунт в Черноморец! Кметът влетя бесен при областния управител - туристите се ометоха след новината за рекордна радиация"}
{"url": "http://pik.bg/%D1%81%D1%8A%D1%81%D0%B5%D0%B4%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D1%8A%D1%80%D0%B4%D0%B6%D0%B0%D0%BB%D0%B8%D0%B9%D1%86%D0%B8-%D1%81%D0%B5-%D0%BC%D0%BB%D0%B0%D1%82%D0%B8%D1%85%D0%B0-%D1%81-%D0%B4%D1%8A%D1%80%D0%B2%D0%B5%D0%BD%D0%B8-%D0%BF%D1%80%D1%8A%D1%82%D0%BE%D0%B2%D0%B5-%D0%BE%D1%81%D0%B5%D0%BC-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news764173.html", "text": "Осем мъже са задържани в Районно управление на МВР-Кърджали след скандал и сбиване на ул. “Пътя за Калинка“ на 7 юли, около 20.00 часа. Това съобщиха от ОДМВР-Кърджали. По първоначални данни скандалът е възникнал заради запален огън, което е настроило агресивно мъже от къщите, до които е достигнал пушекът. Свадата бързо е прераснала в сбиване, в което най-дейно участие са взели осем души на възраст между 22 и 57 години. В размяната на ударите били използвани юмруци и дървени пръти. На място са били изпратени полицаи и жандармеристи, които са прекратили сбиването. По случая е образувано досъдебно производство по чл.325, ал.1 от Наказателния кодекс за хулиганство. Работата по случая продължава. Сподели:", "date": "2018.07.09", "title": "Съседски скандал! Кърджалийци се млатиха с дървени прътове, осем са арестувани"}
{"url": "http://pik.bg/%D1%80%D0%B0%D0%B7%D0%BC%D0%B5%D1%80%D1%8A%D1%82-%D0%B8%D0%BC%D0%B0-%D0%B7%D0%BD%D0%B0%D1%87%D0%B5%D0%BD%D0%B8%D0%B5-%D0%B2%D0%B8%D0%B6%D1%82%D0%B5-%D0%BD%D0%B0%D0%B9-%D0%BD%D0%B0%D0%B4%D0%B0%D1%80%D0%B5%D0%BD%D0%B0%D1%82%D0%B0-%D1%84%D0%B5%D0%BD%D0%BA%D0%B0-%D0%B2-%D1%80%D1%83%D1%81%D0%B8%D1%8F-%D0%B2%D0%B8%D0%B4%D0%B5%D0%BE-news764138.html", "text": "Русия си има най-красивата фенка на Мондиал 2018 в лицето на Наталия Немчинова, но вече може да се похвали и с най-надарената. Това е добре известната в Нижний Новгород Ксения  Атаева, има гръдна обиколка между 8,5 и 9-и размер. Дамата стана голяма атракция за гостуващите в града фенове и много от тях се снимаха с нея. “Всичко е естествено, но едва ли ще ми повярвате. Размерите на гърдите ми не се отразяват на личния ми живот. В момента съм свободна. Има интерес от страна на мъжете към мен, но предполагам, че не е като при красавиците с 2-3 размер. Викали са ме в Москва за участия в шоупрограми, но не ми допадна тематиката. Имам страница в интернет с 20 000 посетители месечно, но единици са тези, които ми пишат”, споделя Ксения пред местна медия. Сподели:", "date": "2018.07.09", "title": "РАЗМЕРЪТ ИМА ЗНАЧЕНИЕ! Вижте най-надарената фенка в Русия (ВИДЕО)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D0%B1%D0%BB%D1%8A%D1%81%D1%8A%D0%BA%D0%B0-%D0%BC%D0%B5%D0%B6%D0%B4%D1%83-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B8-%D0%BC%D0%B0%D0%BB%D0%BA%D0%B8%D1%82%D0%B5-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0-news764203.html", "text": "Вицепремиерът Валери Симеонов с нови разкрития за сблъсъка между големите и малките собственици на бензиностанции. Защитава ли лобистки интереси с внасянето на законопроекта за бензиностанциите патриотът Емил Димитров - Ревизоро? Ще оттеглят ли \"Обединени патриоти\" Султанка Петрова от зам.-министерския пост в социалното ведомство заради конфликт на интереси, който беше разкрит покрай смъртта на охранителя Даниел Тасев. Оказа се, че той е служител на фирма на съпруга и зетя на Петрова, която охранява ремонт в Народното събрание? \"Не мога да приема опитите за ликвидиране на цял един бранш чрез лобистки закони. Правят се опити да се ликвидира цял един бранш в полза на няколко големи фирми\", заяви в началото на брифинга вицепремиерът Валери Симеонов. \"Срещата, която проведохме, е по настояване на Националното сдружение на малките търговци на горива.. Нямаше как да откажа, след като се внася закон без аргументи. До последно ще се опитвам да защитавам интересите на малките собственици. Наясно сме, че няма как да направя тази пресконференция в Министерски съвет\", добави вицепремиерът. \"Ние се преборихме за домашната ракия, преборихме се и за храната в училищата, а сега заставам и зад малките собственици на бензиностанции. Такъв е моят нрав\", обясни той. \"Благодарим на г-н Симеонов, защото той единствен ни обърна внимание\", заявиха от Националното сдружение на малките търговци на горива. \"Този закон изцяло ще обслужи едрият капитал. Няма да влязат повече средства в държавата, оставете факта, че и 400 малки фирми ще фалират. Заедно можем да сътворим един по-добър закон, който ще работи и ще вкара повече пари в бюджета\", коментира Симо Симов от Националното сдружение на търговците и превозвачите на горива. \"Целта на този закон е да се ликвидират тези 20% от пазара на горива, който ние представляваме. Явно апетитите на големите фирми станаха много големи\", заявиха още малките търговци и добавиха: \"Имаме конкретни предложения, които искаме да обсъдим с депутатите в парламента, с ГЕРБ и БСП. До този момент никой не ни е потърсил. Имаме конкретни предложения, но никой не иска да ни чуе. Тези наши предложения ще бъдат много ефективни. За съжаление, големите не искат да ни чуят, а искат да ни вземат бизнеса.\" \"В Закона оставиха тази банкова гаранция от 500 000 лева, която ни прави нас аут от пазара. Аз плащам на \"Лукойл\" на 100% горивото, което купувам, и после го препродавам на земеделците и другите дребни потребители в България. Аз чакам 40 дни земеделците да ми платят това гориво\", коментира представител на Националното сдружение на търговците и превозвачите на горива. \"Месец и половина не съм се прибирал в нас. Правя всичко възможно, за да защитя всичко, което съм изкарал с труда си. Ако дойде някой да ми вземе бензиностанциите и камионите, аз ще си ги запаля, но няма да ги дам на хора, които искат да ми вземат хляба от устата\", отсече представителят. \"Никой досега не ни е подал ръка. Няма вече да се съобразявам с ГЕРБ и БСП. Единствено Валери Симеонов ни подаде ръка, но той не може да оправи цялата държава. НФСБ са 8-9 депутати. Жив и здрав да е Валери Симеонов\", коментира още той. \"Считаме, че в този вид законопроектът не може да проработи и да изпълни целите, заложени в него. Една голяма група дейности са неразграничени в законопроекта и попадат в една голяма група от търговци на едро. Дистрибуторите на нефт не са отделени в отделна група и те ще трябва да станат търговци на едро. Това ще засегне и дистрибуторът с една цистерна\", уточниха собствениците на малки бензиностанции. \"Всички тези ограничения и нови условия представляват такива не само за българските търговци, те ще трябва да се отнесат и за всички други търговци от държави-членки на ЕС, които ще искат да се включат на българския пазар\", коментираха представителите на Националното сдружение на търговците и превозвачите на горива. \"Ако този законопроект остане в този му вид, това ще е много тежък удар за търговците и най-вече за дистрибуторите. Една част от тях няма да покрият изискванията и гаранциите и ще напуснат пазара на горива. След като бъдат изместени от пазара тези търговци, този пазар ще бъде завзет от големите собственици. Това ще наложи монопол, което ще доведе до непредвидени цени и последици\", алармираха те. \"Нашето разочарование е, че избраните от нас народни представители не ни чуват. Ние четири пъти протестираме. Ние също искаме закон, но не като този, който ще убие малкия и средния бизнес\", поясни представителите на Националното сдружение на търговците и превозвачите на горива. \"Разочаровани сме от властта, защото не ни обърна внимание\", добавиха те. \"Този закон е така направен, че да откаже малките фирми. Не можем да се преборим с тези сериозни финансови тежести, които ни налагат. Този закон няма реципрочност. Не може един да продава за милиони левове, друг за десетки хиляди левове и накрая всички да плащаме еднакво\", недоволстват собствениците. \"Този закон е един голям айсберг. Ние сме хора отвътре, нека ни попитат как може да станат нещата. Искахме да кажем на премиера нашите предложения, но никой не ни чува. Три пъти плащахме становища и писма до всички парламентарни партии, до всички ресорни парламентарни комисии, до председателя на Народното събрание. Никой не ни се обади\", негодуваха представителите на Националното сдружение на търговците и превозвачите на горива. \"Тази седмица с приемането на този законопроект се подписва нашата смъртна присъда - на 400 малки фирми. Ние няма какво да ги правим тези камиони. Няма кой да ни ги купи. Ще ги запалим на пътя. Това е нашата следваща стъпка. Веднъж съм горял жив и втори път ще горя\", закани се друг представител на сдружението. \"Все още има няколко дни, в които може да им дойде разумът на народните представители. Тези хора тук са честни данъкоплатци, а държавата в един момент им казва чао, на нас са ни по-важни Валентин Златев и Наско Димов. Не забравяйте, че Обединени патриоти са коалиция от три партии. Няма да нося отговорност заради законопроекта на Ревизоро\", уточни вицепремиерът Валери Симеонов. \"Вчера Ревизиро изплю камъчето, че Борисов е инициаторът на този закон. И до ден днешен твърдя, че г-н Борисов е дълбоко заблуден за това какво ще постигне този закон\", категорични са представителите. \"Искаме да покажем на г-н Борисов как големите фирми крадат чрез манипулиране на системите си, които се отчитат пред НАП\", негодуват той. \"За мен законопроектът е лобистки, подготвен е и е внесен от големите фирми, които крадат като за последно. Пътувам нощно време и няма голяма бензиностанция, която да работи между 23.40-00.00 часа, където се умува какво ще се отчете пред НАП и какво ще се крие. По това време се подстригва информацията, която да се предаде на НАП\", обяви Симеонов. \"Този законопроект е внесен от депутат, а не от правителството. Целта е да се претупа набързо\", отсече вицепремиерът. \"Не мога да кажа, че Борисов е измислил тази схема, за да унищожи малките собственици. По-скоро това е направено от големите собственици. Това е един от законите от поредицата, които имат за цел да убият малките фирми\", добави той. \"Каква среща да търся с г-н Емил Димитров? Той потърси ли ме, когато внесе закона? Да не ме бъркате с някого от ВМРО\", попита лидерът на НФСБ. \"Не съм от ВМРО. Султанка Петрова е от квотата на ВМРО, така че питайте Каракачанов. Не ме бъркайте с него - нито съм му на ръста, нито на килограмите. Не мога да взема отношение, докато не се запозная детайлно със случая на Султанка Петрова и защо нейният мъж е охранител\", поясни вицепремиерът. Сподели:", "date": "2018.07.09", "title": "ПЪРВО В ПИК TV! Валери Симеонов с разкрития за сблъсъка между големите и малките бензиностанции. Ще оттеглят ли Патриотите Султанка Петрова (ОБНОВЕНА)"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B4%D0%B0%D0%B2%D0%B0-%D0%BE%D1%80%D0%B4%D0%B5%D0%BD-%D1%81%D1%82%D0%B0%D1%80%D0%B0-%D0%BF%D0%BB%D0%B0%D0%BD%D0%B8%D0%BD%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%BF%D0%B8%D1%81%D0%B0%D1%82%D0%B5%D0%BB-news764123.html", "text": "По-късно, от 11.30 часа държавният глава ще отличи с орден „Стара планина“ първа степен, световноизвестния израелски писател, историк и политик проф. Михаел Бар-Зоар. Роденият у нас учен ще бъде удостоен за приноса си за популяризирането на спасяването на българските евреи по време на Втората световна война и за развитието на двустранните отношения между България и Израел. От 10.30 часа на „Дондуков” 2 президентът Румен Радев ще удостои посланика на Република Кипър у нас Ставрос Августидис с орден „Мадарски конник“ първа степен, съобщиха от прессекретариата на държавния глава. Отличието се връчва за заслугите на дипломата за развитието на българо-кипърските отношения и сътрудничество. Сподели:", "date": "2018.07.09", "title": "Румен Радев дава орден \"Стара планина\" на израелски писател"}
{"url": "http://pik.bg/%D0%B6%D0%B5%D0%BD%D0%B8%D1%82%D0%B5-%D0%BF%D1%80%D0%B0%D0%B2%D1%8F%D1%82-%D0%BC%D0%B0%D0%B3%D0%B8%D0%B8-%D1%81%D0%B0%D0%BC%D0%BE-%D1%81-%D0%BC%D0%B8%D1%81%D1%8A%D0%BB-news764176.html", "text": "В миналото хората са били наясно с огромния запас от специална енергия, която представителките на нежния пол притежават, но в днешно време дамите пренебрегват силите си или ги влагат в несъстоятелни начинания. И макар днес до нас да достигат малки частици от вълшебството, на което са били способни нашите предшественици, все още сме в състояние да вършим чудеса само с мислите си. Така например, ако съпругът ви има някакви проблеми в работата, можете да му помогнете със силата на съзнанието си. Просто докато гладите ризата му сутрин, се настройте на положителна вълна и си представете като уредът изглажда не само плата, но и всички трудности. Ако сте били напълно искрени и съсредоточени в желанието си, любимият ви ще успее да преодолее перипетиите. Съществува обаче и обратната зависимост. Ако нашият партньор ни е ядосал и сме започнали да готвим, докато таим негативна енергия към него, бъдете сигурни, че това ще му причини беди и заболявания. Затова се старайте по-бързо да се освобождавате от лошите емоции и никога не се заемайте с творчески дейности, докато ги носите в себе си. В противен случай несъзнателно ще активирате черна магия. Повечето от нас се стремят към хармонични отношения с половинката си и всячески се опитват да закрилят своето семейство. А в това начинание най-мощен помощник на дамите е топящата се вода. Този вид течност може да пречисти тялото ви и да привлечете в живота си късмет, здраве, благополучие и щастие. Просто вземете пластмасова бутилка и върху нея залепете лист, на който сте написали това, което желаете. Не е нужно да сте отбелязали конкретно желание. Достатъчно е просто да сте изписали страст, любов, хармония или друго общо определение на вашия копнеж. След това напълнете бутилката с вода и я оставете във фризера, докато се заледи. После я извадете, оставете я да се разтопи и я изпийте на малки глътки, представяйки си как вашето желание се сбъдва. Ако молбите ви са били чисти, искрени и благородни, те ще се сбъднат рано или късно. Сподели:", "date": "2018.07.09", "title": "Жените правят магии само с мисъл"}
{"url": "http://pik.bg/%D0%BF%D0%BE%D1%85%D0%B2%D0%B0%D0%BB%D0%BD%D0%BE-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D1%87%D0%B0%D0%B4%D1%8A%D1%80%D0%B8-%D0%B8-%D1%88%D0%B5%D0%B7%D0%BB%D0%BE%D0%BD%D0%B3%D0%B8-%D0%B7%D0%B0-%D1%82%D1%83%D1%80%D0%B8%D1%81%D1%82%D0%B8-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news764189.html", "text": "Безплатни чадъри и шезлонги за туристи с увреждания са обособени на Южния плаж в Слънчев бряг. Плажните екстри могат да се ползват неограничено от всички туристи, които имат специални потребности, заради физически увреди. Безплатни чадъри и шезлонги има във всяка зона. Те са маркирани със специален син знак, съобщава Флагман. Южният плаж е изцяло достъпен за хора с увреждания, които се придвижват със затруднение и в колички. На 100% са покрити изискванията, не само за достъп до пясъка, но и до морето. Концесионерът е осигурил удобен подход за хората, ползващи инвалидни колички и са изградени специални пътеки, по които те да се придвижват до морето. Доставени са съоръжения, които улесняват достъпа на туристите с двигателни увреждания директно до водата. Осигурен е спасителен екип, който се грижи за безопасността им. „Хората с увреждания са като всички нас и те трябва да имат достъп до плажа и до морето. Направихме всичко необходимо, така че престоят им на южния плаж да бъде възможно най-лесен и приятен. Плажът е напълно съобразен с нуждите на гостите с увреждания. Тук от няколко години имаме и плаваща количка за трудноподвижни туристи, както и тоалетна специално проектирана за хора с инвалидни колички. Спасителите също отделят нужното внимание и грижа, за да направят престоя на човек с увреждания приятен и лесен”, каза управителят на южната ивица Кирил Спасов. Всички трудноподвижни посетители на плажа могат да ползват специализираната плаваща количка, с която да влизат безопасно в морето, и с която се улеснява плуването им във водата. Южният плаж е единственият по нашето Черноморско крайбрежие, който разполага с подобна екстра за хора с физически проблеми. Услугата също е безплатна и няма ограничения във времето за ползване. Придвижването на трудноподвижния с количката до морската вода се извършва от придружител. За по-голяма сигурност във водата, спасителите предлагат и спасителна жилетка. Нейното ползване е препоръчително. Плаващата количка се движи лесно по пясък, подлакътниците й са подвижни, височината й е съобразена с улесненото обслужване. Специализираното съоръжение е изработено от висококачествени материали, дълго е 1,7 м, може да се ползва и като шезлонг. Безплатната екстра ще е на разположение на туристите до 30 септември. И това лято всички гости с физически увреждания, решили да изкарат морската си почивка в Слънчев бряг ще могат да се възползват от специализираната тоалетна на южния плаж. Съоръжението е изградено в съответствие с всички изисквания за безопасност и хигиена, напълно безплатно е и е на разположение на летовниците през целия ден. От съображения за сигурност ще бъде заключвана само нощем. Специално изградена за целта дървена пътека води до специализирания санитарен възел. За допълнително удобство на хората в инвалидни колички WC-то е изградено на нивото на земята, така, че нищо да не възпрепятства хората в неравностойно положение. Тоалетната, която е изградена изцяло със средства на концесионера, не е химическа, а е свързана към съществуващата градска канализация. Тя разполага с течаща вода и тоалетна чиния, която е по-висока от стандартните с цел по-лесно прехвърляне от и на инвалидната количка. Оборудвана е със специални държачи, които да улесняват използването ѝ. Тази година Южният плаж отново е носител на международния екологичен стандарт „Син флаг” за чиста пясъчна ивица, чиста морска вода, добра инфраструктура за хора с увреждания. Плажът печели екологичния сертификат за единадесета поредна година. Сподели:", "date": "2018.07.09", "title": "ПОХВАЛНО! Безплатни чадъри и шезлонги за туристи с увреждания в Слънчев бряг"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news764236.html", "text": "Тежка катастрофа завърши с един загинал. Инцидентът е станал към 13.30 ч. преди бургаското село Маринка, съобщиха от полицията. Шофьорът – водач на Фолсваген Пасат, е 70-годишен бургазлия. Той загубил контрол над немското возило, изхвърчал от пътя и загинал на място. Сподели:", "date": "2018.07.09", "title": "ОТ ПОСЛЕДНИТЕ МИНУТИ! Тежка катастрофа в Бургаско, има загинал"}
{"url": "http://pik.bg/%D0%B2%D1%82%D1%80%D0%B5%D1%89%D1%8F%D0%B2%D0%B0%D1%89%D0%BE-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-64-%D0%B3%D0%BE%D0%B4%D0%B8%D1%88%D0%BD%D0%B0-%D0%B1%D0%B0%D0%B1%D0%B0-%D0%B7%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%B8-news764179.html", "text": "След проведени в Районно управление на МВР-Попово оперативно-издирвателни и процесуално-следствени действия е установено, че 64-годишната жена от Варна, живееща в Търговище, е участник в схема, по която на 18 и на 21 юни 2018 г. в Попово са осъществени четири телефонни измами на възрастни жени, в резултат на което от владението им са отнети общо близо 30 000 лв. и 15 грама златни накити. Това съобщиха от ОДМВР-Търговище. И в четирите случая за въвеждането им в заблуждение е използван един и същ претекст – необходимост гражданите да окажат съдействие на полицейски служители, които провеждали операция по задържането на извършители на телефонни измами. Така от 77-годишна жена е отнета сумата от 13 500 евро и 1100 лв; от 76-годишна жена – сумата от 1200 лв.; от 82-годишна – 1000 лв.; от 84-годишна жена – 100 лв. и около 15 грама златни накити. По случаите са образувани досъдебни производства. На 64-годишната жена от Варна е повдигнато обвинение за извършени престъпления по чл. 209, ал. 1 от Наказателния кодекс. На 5 юли 2018 г. след проведени незабавни оперативно-издирвателни и процесуално-следствени действия е установено, че тя е съпричастна и към извършването на четири телефонни измами и в областния център, за което също са й повдигнати обвинения Сподели:", "date": "2018.07.09", "title": "ВТРЕЩЯВАЩО! Задържаха 64-годишна баба за ало измами"}
{"url": "http://pik.bg/%D0%B2%D1%82%D0%BE%D1%80%D0%B0-%D0%BF%D1%80%D0%BE%D1%84%D0%B5%D1%81%D0%B8%D1%8F-%D0%B4%D0%B0%D1%80%D0%B0-%D0%BA%D1%80%D0%B8%D0%B5-%D0%BD%D0%B5%D0%BF%D0%BE%D0%B4%D0%BE%D0%B7%D0%B8%D1%80%D0%B0%D0%BD%D0%B0-%D0%B4%D0%B0%D1%80%D0%B1%D0%B0---%D0%B5%D1%82%D0%BE-%D1%8F-%D1%82%D0%B0%D0%B9%D0%BD%D0%B0%D1%82%D0%B0-%D1%81%D1%82%D1%80%D0%B0%D1%81%D1%82-%D0%BD%D0%B0-%D0%BF%D0%BE%D0%BF-%D0%BF%D0%B5%D0%B2%D0%B8%D1%86%D0%B0%D1%82%D0%B0-news764184.html", "text": "Да твори кулинарни шедьоври била мечтата на Дарина Йотова-Дара, преди да открие любовта си към музиката. \"Никога не съм искала да бъда известна. Мечтаех да съм певица на голяма сцена. Дори мечтаех да съм готвачка, но майка ми никога не ми даваше да помагам в кухнята. След това аз се научих сама\", обясни пред Нова тв изпълнителката на \"К'во не чу\". Именно докато демонстрираше таланта си зад печката в рамките на риалити шоуто \"Черешката на тортата\" тя срещна и любовта в лицето на Константин Трендафилов. Външният му вид било и първото, което привлякло отличничката от \"Х Фактор\" към поета, навлязъл смело в музикалните среди с пародийната си песен \"Кекс\", пише \"Монитор\". Съвсем наскоро Дара отпразнува и първата си награда \"Певица на годината\" в рамките на 16-то раздаване на отличията на БГ радио. Няколко дни по-късно тя пусна и поредния си хит - \"Все на мен\". Сподели:", "date": "2018.07.09", "title": "ВТОРА ПРОФЕСИЯ! Дара крие неподозирана дарба - ето я тайната страст на поп певицата..."}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BB%D0%B5%D0%BD%D0%B8%D1%83%D0%BC-2-8-%D1%8E%D0%BB%D0%B8-news764167.html", "text": "Премиерната биографична книга \"Брижит Макрон - интимно\" за трета поредна седмица е на чело на класацията. Новият сборник с билкови рецепти \"Еньовче\" също продължава да печели читателския интерес. Документалното разследване \"Премълчаваната история на САЩ\" е книга на юли и може да се купи с 40% намаление от цената, което естествено върна любитния том под светлините на прожекторите. \"Лятото на ангелите\" - третата книга на нашумялата американска майсторка на трилъра Дот Хъчисън се очаква да излезе до края на месеца. Това още повече подклажда интереса и към предишните й два романа - \"Градината на пеперудите\" и \"Майските рози\". 1. , Маел Брюн - Това е първата биография на първата дама на Франция. Скандална личност или предана съпруга и безценен съратник на Еманюел, Брижит е самоуверена и освободена от презразсъдъци жена, която сякаш е изживяла няколко живота. Историята й е романтична и вдъхновяваща. 2. , Астра Луна - Книгата ще ви отведе сред магичните приказки, обреди и легенди, свързани с един от най-интересните фолклорни и християнски празници - Еньовден. Сборникът ще ви запознае и с могъщата сила на билките. 3. , - С тази книга тандемът Стоун и Кузник взривява всички изконни митове на американизма, руши националните икони и преобръща традиционния поглед към значимите събития на ХХ век. 4. , Дот Хъчисън - Извратен похитител издетавателства над девойки, затворени в райска градина. Ще има ли правосъдие за маниакалния Градинар? 5. , Дот Хъчисън - Агенти на ФБР са по следите на тайнствен сериен убиец, който подписва посегателствата си над красиви млади жени с цветя. Смразяващият трилър обсебва вниманието на читателя до разплитането на мистериозния случай. Оливър Стоун, Питър Кузник Сподели:", "date": "2018.07.09", "title": "Топ 5 на най-продаваните книги на издателство \"Милениум\" (2-8 юли)"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BE%D1%82-43-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BE%D1%81%D1%82%D1%80%D0%BE%D0%B2-%D0%BA%D1%80%D0%B8%D1%82-news764249.html", "text": "Земетресение с магнитуд 4,3 по скалата на Рихтер е регистрирано в 23:30 часа снощи западно от град Ханя, остров Крит, съобщава гръцката обществена телевизия ЕРТ. Епицентърът на труса е бил на 80 километра навътре в морето, а дълбочината му е била 10 километра. Не се съобщава за пострадали хора и материални щети. Сподели:", "date": "2018.07.09", "title": "Земетресение от 4,3 по Рихтер разтърси остров Крит"}
{"url": "http://pik.bg/%D0%BD%D1%81%D0%BE-%D0%B8%D0%B7%D1%80%D0%B0%D0%B7%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%B7%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D0%BE%D1%82%D0%BA%D0%B0%D0%B7%D0%B0-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-news764279.html", "text": "„Това се посочва в заявление на Национална служба \"Охрана\" (НСО) във връзка с медийния интерес и различните интерпретации на нещастния случай от 07.07.2018 г., при който в сградата на Народното събрание загина 25-годишен охранител, служител на частна фирма. \"Изразяваме своите съболезнования към семейството и близките на загиналия при трагичния инцидент млад човек. Факти и обстоятелства, свързани със случая, могат да предоставят единствено разследващите органи. До приключване на разследването НСО няма да коментира инцидента\", се посочва в съобщението. НСО изразява своите съболезнования на близките на загиналия в сградата на Народното събрание охранител. Сподели:", "date": "2018.07.09", "title": "НСО изрази съболезнования за загиналия охранител, отказа коментар за инцидента"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BD%D0%B0%D0%B4%D1%80%D1%83%D1%81%D0%B0%D0%BD-%D0%B2%D1%80%D0%B0%D1%87%D0%B0%D0%BD%D0%B8%D0%BD-%D0%B4%D0%B0-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-%D0%B0%D1%83%D0%B4%D0%B8-news764170.html", "text": "Полицията във Враца вкара в ареста водач след проверка за употреба на наркотици. По данни на областната дирекция на МВР, на 8 юли в 09.50 часа в града екип на Пътна полиция спрял л.а.“Ауди А 4“, управляван от И. И. на 31 г. от Враца, съобщава Конкурент. При извършената проверка на водача за наркотици с техн. средство \"Drug Test\" е отчетен положителен резултат на \"амфетамини\". На шофьора е съставен акт по закона за движение по пътищата и му е издаден талон за медицинско изследване. Водачът не е дал кръв за лабораторно изследване и е задържан за срок до 24 часа в районното управление. Образувано е бързо производство. Сподели:", "date": "2018.07.09", "title": "Задържаха надрусан врачанин да управлява \"Ауди\""}
{"url": "http://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B1%D0%BE%D0%BA%D0%B0-%D1%85%D1%83%D0%BD%D0%B8%D0%BE%D1%80%D1%81-%D0%BE%D1%82%D0%BA%D0%B0%D0%B7%D0%B0-%D0%BC%D0%B0%D1%87%D0%B0-%D1%81-%D0%BB%D0%B5%D0%B2%D1%81%D0%BA%D0%B8-news764135.html", "text": "Шок и ужас се възцари на \"Герена\", след като дойде изненадваща и неприятна новина от Аржентина. Сините шефове са били информирани, че колосът Бока Хуниорс отказва мача, който трябваше да се изиграе на 19 август по повод 75-годишнината от рождението на легендата Георги Аспарухов, пише \"Меридиан Мач\". Двубоят, анонсиран като \"грандиозен футболен спектакъл\", беше обявен още в началото на май. Оттогава се продават и билети, като на скъпите достигат до 999 лева. На \"Герена\" са били информирани в събота, че Бока няма да идва и към днешна дата не са наясно какво да правят с юбилейния мач за Гунди. Търси се друг съперник, но по това време първенствата в Европа вече ще са започнали и ще е трудно да се намери отбор от ранга на Бока Хуниорс за съперник. Любопитното е, че и вчера се продаваха билети за мача, макар вече да е било известно, че пропада. Аржентинският клуб е отменил и участието си в турнира \"Жуан Гампер\" в Барселона. Аржентинците няма да пътуват за Европа, защого трябва да се подготвят за участието си в Копа Либертадорес. За разлика от Левски, каталунците са били уведомени още преди десет дни и те веднага са започнали да търсят нов участник. Те са поканили Борусия Дортмунд и Наполи, но са получили откази. Логичен ход от страна на Левски изглежда Бока Хуниорс да бъде заменен с Ботев Пловдив, чийто екип Гунди е носил. Сподели:", "date": "2018.07.09", "title": "Шок и ужас на \"Герена\"! Бока Хуниорс отказа мача с Левски"}
{"url": "http://pik.bg/%D1%81%D1%8A%D0%B4%D1%8F%D1%82-19-%D0%B3%D0%BE%D0%B4%D0%B8%D1%88%D0%BD%D0%B0-%D0%BF%D0%B8%D1%8F%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%BA%D0%B0-news764219.html", "text": "Случаят е от 1 юли тази година. Около 7.00 часа сутринта полицейски екип е изпратен по сигнал за пътно произшествие в района на кръстовището на булевардите \"Цар Освободител\" и \"Неофит Бозвели\" в Русе. На място униформените установяват автомобил \"Фолксваген Голф\", шофиран от 19-годишно момиче. В резултат на несъобразена скорост при спускане по бул.\"Христо Ботев\" шофьорката губи контрол над превозното средство и се блъска в бордюр. При инцидента няма пострадали. При проверката за алкохол дрегерът отчел 1,44 промила. 19-годишното момиче е задържано и конвоирано до Университетската болница за кръвна проба, но там то отказало да бъде изследвано. Шофьорка ще бъде съдена в Русе за катастрофа след употреба на алкохол, съобщиха от пресцентъра на ОД на МВР в града. Сподели:", "date": "2018.07.09", "title": "Съдят 19-годишна пияна шофьорка"}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-6-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%BE-%D0%B2-%D1%80%D0%B5%D0%BA%D0%B0-%D0%BB%D1%83%D0%B4%D0%B0-%D1%8F%D0%BD%D0%B0-news764286.html", "text": "Все още не е открито изчезналото вчера край река Луда Яна 6-годишно момиче от Панагюрище, съобщи говорителят на ОДМВР - Пазарджик Мирослав Стоянов, цитиран от Фокус. Той уточни, че издирването продължава и към момента. „Екипите от полицаи, пожарникари и членове на местното ловно-рибарско дружество са проверили коритото на реката между Панагюрище и село Бъта, което е разстояние от около 6 километра. Те продължават търсенето и по посока към село Попинци, но до там има още близо 10 километра. Теренът е труден, мокър, пресечен, обрасъл с растителност и дървета“, коментира Стоянов. Той допълни, че издирването ще продължава докато има нормална видимост и ще бъде преустановено с падането на нощта. Сподели:", "date": "2018.07.09", "title": "Продължава издирването на 6-годишното момиченце, изчезнало в река Луда Яна"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BB%D0%B0%D0%B3%D0%BE-%D1%81%D0%B5-%D0%BD%D0%B0%D1%86%D0%B5%D0%BF%D0%B8---%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D1%83%D0%B4%D0%B0%D1%80%D0%B8-%D0%B2-%D0%B7%D0%B5%D0%BC%D1%8F%D1%82%D0%B0-%D0%BB%D0%B8%D0%B2%D0%B0%D0%BD%D1%81%D0%BA%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news764161.html", "text": "Благо Георгиев контрира всички, които го одумват, че е занемарил формата си. Наскоро татуираният футболист сам призна, че след като окачи бутонките е имало момент, в който е станал 100 килограма. Благо обаче вече е в супер форма, видя се от последните му снимки, щракнати на басейна на ливанския хотел \"Ривиера\". Георгиев отмаря там от няколко дни и този път противно на очакванията, не е с нежна компания. Халфът събира тен с вратаря на ливанския национален отбор по футбол бившия капитан Рода Антар. Макар да не е действащ футболист, в сравнение с ливанските си колеги, нашенецът демонстрира далеч по-добро спортно телосложение. В последните няколко седмици юношата на Славия доста се е поизпотил във фитнеса и вече е минус 15 килограма, научи ПИК. Благо тренира двуразово - сутрин в 8 часа и следобед, обикновено кросфит или футбол. Георгиев се поти здраво, тъй като обмисля сериозно да се върне във футбола. Неотдавна той призна пред ПИК TV, че любимата игра му липсва и излезе ли примамлива оферта, веднага би приел. Тази седмица бившият национал ще се изяви и като кулинар в \"Черешката на тортата\". На старта тази вечер застава \"Мис България-Свят\" Вероника Стефанова. Втори домакин в новата кулинарна седмица е Божана Филипова. Острието на \"Господари на ефира\" Влади Василев е третият домакин, а в четвъртък капитан на отбора в кухнята е Благой Георгиев. За да отбележи победен гол в кулинарията, той приготвя меню, вдъхновено от Русия. Кулинарният конкурс закрива слънчевото момиче - синоптичката Нора Шопова. Мехди Халил и Сподели:", "date": "2018.07.09", "title": "ПЪРВО В ПИК! Благо се нацепи - вижте как удари в земята ливански национали... (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82%D1%80%D0%B5%D1%81%D0%BA%D0%B0-%D0%B7%D0%B0-%D0%B1%D1%80%D1%8E%D0%BA%D1%81%D0%B5%D0%BB-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0---%D0%B5%D1%82%D0%BE-%D1%81-%D0%BA%D0%BE%D0%B3%D0%BE-%D1%89%D0%B5-%D1%81%D0%BF%D0%BE%D1%80%D1%8F%D1%82-%D0%BD%D0%B0-%D0%B5%D0%B2%D1%80%D0%BE%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%BB%D0%B8%D0%BB%D1%8F%D0%BD%D0%B0-%D0%BF-news764220.html", "text": "Треска за Брюксел обзе политиците веднага след края на европредседателството. Всички партии редят листи и стягат редици за изборите на евродепутати през май догодина. Очаква се най-много евродепутати да изпрати управляващата партия ГЕРБ, която с днешна дата вкара 5-ма в Европарламента, но ще се бори за  6 и дори за 7 места от общо 17-те, на които България има право. Отсега се знае, че листата на ГЕРБ ще води министърът на евроинтеграцията Лиляна Павлова, чиято кандидатура партията на Бойко Борисов подготвя и за следващ еврокомисар на България. Битката на Павлова и на България ще бъде да получи далеч по-значим портфейл от сегашната дигитализация. Павлова бе натоварена и със създаването на Глобалния център за партньорство на страните от Централна и Източна Европа и Китай, който трябва да заработи до края на годината, след което ангажиментите ѝ към европредседателството приключват и ще започне да се подготвя за евровота. В листата на ГЕРБ тя със сигурност ще бъде следвана от сегашния български еврокомисар по дигитализацията Мария Габриел, и сегашните евродепутати на ГЕРБ Ева Майдел и Андрей Ковачев. Според информация на ПИК придобилият популярност Емил Радев може да се оттегли от битката за Бюрксел догодина. За останалите между 2 и 3 места в ГЕРБ все още не са взели окончателни решения. Далеч по-неясна обаче е ситуацията в БСП. Засега листата на столетницата за Европарламента би трябвало да оглави Деница Златева, която има брюкселски опит като активистка на женското движение на ПЕС, научи ПИК от \"Позитано\" 20. Златева е договорила водещата си позиция за евролистата на столетницата още при отказа си да приеме предложението на Бойко Борисов да стане министър на евроинтеграцията в неговия кабинет, след като приключи мандата на служеното правителство, в което тя акостира от съветническо място в екипа на новоизбрания тогава президент Румен Радев. Водаческото място в червената листа на Златева обаче е под въпрос, ако вътрешнопартийната опозиция затегне примката около Корнелия Нинова. Лидерката на БСП възнамерявала да се възползва от челния опит на сегашния президент на ПЕС и бивш председател на столетницата и да поведе евролистата ѝ, за да се спаси в Брюксел. Някои от опонентите ѝ в партията също обмисляли да ѝ направят такова предложение, за да извършат смяната на върха на \"Позитано\" 20 по най-безболезнения за всички начин. На евроизборите БСП може със сигурност да разчита на 3 места, но най-вероятно ще се бори за още 2. Отсега е ясно, че избираемите позиции са разпределени на квотен принцип за хора на Нинова, Кирил Добрев и дългогодишния депутат на червените и днешен вицепрезидент Илияна Йотова. На избираема позиция се надявал и Петър Курумбашев, който наследи Илияна Йотова в Брюксел, но след предишните избори изгуби мястото си заради решението на Станишев да предпочете Европарламента и първата проява на феномена на любимците, когато заради съвпадение на номера на листата и номера в листата депутат стана 15-я в  нея Момчил Ненков, измествайки Курумбашев. ДПС е в тежко електорално състояние преди евровота, затова се очаква да не повтори сегашния си резултат от 3-ма представители в Брюксел и да изпрати само 2-ма. Водач на листата ще бъде утвърдената евродепутатка Филиз Хюсменова, следвана сегашния си колега в Европарламента Илхан Кючюк, научи ПИК. Толкова евродепутати се очаква да изпратят и Обединените патриоти, но само в случай, че запазят сегашната си коалиция. Листата им най-вероятно ще бъде водена от сегашният им пратеник в Брюксел Ангел Джамбазки, който влезе в Европарламента с листата на партията на Николай Бареков, вкарала двама евродепутати. До този момент ВМРО не беше изпращала хора в Брюксел. Препъни камък за Джамбазки този път обаче може да се окажат странните близки отношения с определена група сегашни евродепутати от чужди страни. Най-амбициран за предстоящия еввровот сред партриотите е Волен Сидеров, чиято партия вече е изпращала човек в Брюксел в лицето на Димитър Стоянов, тъй като беше парламентарно представена при влизането на България в Европейския съюз, когато евродепутатите бяха избрани от Народното събрание. Патриотите все още не са водили разговори за представянето си на изборите за Европарламент, макар Сидеров упорито да настоява. Освен това не се знае в каква посока ще поеме НФСБ начело в Валери Симеонов след смяната на лидера на СДС, на чиито знаков адрес партията му се пренесе. Част от сините са категорични, че не бива да се коалират с националистичната партия, а новият лидер Румен Христов ще се бори за обединението на различните крила в СДС. Според социологическите проучвания и сондажите на политическите централи нито една друга партия няма никакъв шанс да излъчи евродепутати. България има право на 17 представители в Европарламента,те трябва да съберат най-малто 5.88% от гласувалите, а преференциалният праг е 5%. Тъй или иначе, битката за Брюксел започва и макар българите да проявяват слаба избирателна активност на евровота, всички политически сили гледат на тези избори като на генерална репетиция за местния вот през есента и като теренен повод да преброят гласовете си. Сподели:", "date": "2018.07.09", "title": "ПЪРВО В ПИК! ТРЕСКА ЗА БРЮКСЕЛ В ПОЛИТИКАТА - ето с кого ще спорят на евроизборите Лиляна Павлова, Деница Златева и Джамбазки"}
{"url": "http://pik.bg/%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B1%D0%B5%D0%B7-%D1%82%D0%BE%D0%BA-2000-%D0%B4%D1%83%D1%88%D0%B8-%D0%B2-%D1%81%D0%B5%D0%BB%D0%BE-%D0%BB%D0%BE%D0%B7%D0%B5%D0%BD-news764292.html", "text": "дружеството Днес при изкопни дейности на строителна фирма беше скъсан кабел, собственост на ЧЕЗ Разпределение, поради което без електрозахранване за 1 час и 35 мин., останаха около 2000 клиенти на дружеството в с . Лозен. Това съобщиха от пресцентъра на . Аварията е възникнала в 14:30 ч. Сподели:", "date": "2018.07.09", "title": "Строители оставиха без ток 2000 души в село Лозен"}
{"url": "http://pik.bg/%D0%BE%D1%89%D0%B5-%D1%82%D1%80%D0%B8-%D0%BC%D0%BE%D0%BC%D1%87%D0%B5%D1%82%D0%B0-%D1%81%D0%B0-%D0%B8%D0%B7%D0%B2%D0%B0%D0%B4%D0%B5%D0%BD%D0%B8-%D0%BE%D1%82-%D0%BF%D0%B5%D1%89%D0%B5%D1%80%D0%B0%D1%82%D0%B0-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-news764295.html", "text": "Още три момчета бяха извадени от пещерата в Тайланд, в която бяха блокирани от 23 юни, предадоха световните агенции. Трите момчета бяха изнесени на носилки от пещерата в интервал от 10 минути и ще бъдат откарани с хеликоптер до болницата в съседния град Чианг Рай. Засега подробности за състоянието им не се съобщава. По-рано днес бе извадено още едно момче. Така спасените във втория ден на операцията вече са осем, предава БТА. Сподели:", "date": "2018.07.09", "title": "Още три момчета са извадени от пещерата в Тайланд"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BA%D1%80%D0%B0%D0%B9-%D0%BF%D1%8A%D1%80%D0%B2%D0%B5%D0%BD%D0%B5%D1%86-%D1%81%D0%B0-%D0%B2-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news764227.html", "text": "Пострадалите от катастрофата на разклона за с. Първенец тази нощ са в тежко състояние. За това информираха от УМБАЛ \"Свети Георги\", където са настанени петимата ранени от сблъсъка между двата автомобила, довели до инцидента. Мъж на 54 години е настанен за лечение във Втора хирургия с гръдно-коремна травма, а 20-годишен пътник е хоспитализиран за лечение с фрактури на ребрата, счупени долна челюст и ключица, съобщава \"Марица\". С 6 счупени ребра е приет мъж на 45 години, други двама души съответно на 29 и 28 години са настанели за лечение с множество счупвания по тялото. На този етап няма опасност за живота на ранените. Сподели:", "date": "2018.07.09", "title": "ОТ ПОСЛЕДНИТЕ МИНУТИ! Пострадалите от катастрофата край Първенец са в тежко състояние"}
{"url": "http://pik.bg/%D0%B2%D0%BE%D0%B4%D0%B5%D0%BD-%D1%88%D0%BE%D0%BA-%D1%82%D1%83%D1%80%D0%B8%D1%81%D1%82%D0%B8-%D0%B3%D0%B0%D0%B7%D0%B8%D1%85%D0%B0-%D0%B2%D0%BE%D0%B4%D0%B0-%D0%B4%D0%BE-%D0%BA%D0%BE%D0%BB%D0%B5%D0%BD%D0%B5-%D0%B2-%D0%B0%D0%BB%D0%B1%D0%B5%D0%BD%D0%B0-news764296.html", "text": "Пороен дъжд се изля над Албена и превърна за кратко време улиците в курортния комплекс в реки. Туристите бяха принудени да газят вода почти до колене и да пренасят децата си на ръце, съобщава \"Монитор\". Търговците пък едва сварваха да приберат на закрито стоката си. Най-много вода се бе събрала около района на хотел „Добруджа”, в началото на търговската улица. Наводнени са бунгалата, които се намират в резерват „Балтата”. Наложило се пожарни автомобили да отводняват избени помещения в два хотела. Около 15.00 ч. дъждът изведнъж спря, небето светна и ние вече сме на плажа, обясниха летовници в курорта. Сподели:", "date": "2018.07.09", "title": "ВОДЕН ШОК! Туристи газиха вода до колене в Албена"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%BC%D1%80%D0%BE-%D0%B8-%D1%80%D0%B5%D0%B2%D0%B8%D0%B7%D0%BE%D1%80%D0%BE-%D0%BE%D1%82%D0%B2%D1%80%D1%8A%D1%89%D0%B0%D1%82-%D0%BD%D0%B0-%D1%83%D0%B4%D0%B0%D1%80%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news764276.html", "text": "ВМРО и депутатът от \"Обединени патриоти\" Емил Димитров - Ревизоро отвръщат на удара на партньора им в коалицията, лидер на НФСБ и вицепремиер Валери Симеонов. По-рано той обяви, че внесеният от Ревизоро законопроект, ощетяващ малките бензиностанции, е лобистки. Ревизоро обясни, че има много нерегистрирани малки бензиностанции, в които са се продавали нелегално горива. \"Миналата година август премиерът Борисов създаде работна група, която да работи по този закон. Пред мен е докладът на тази междуведомствена група, под който стоят подписите на 14 ведомства. Всички те са подкрепили този законопроект - който не е мой, а на държавата, на Министерството на икономиката\", заяви Ревизоро. Той изтъкна, че въпросният законопроект е бил неведнъж саботиран. \"Що се касае до самия законопроект, имам изключително много забележки като 99% от тях влязоха в поправките... Имайте предвид, че става въпрос за 1 милиард, които влизат - които отиват в бензиностанциите, където безконтролно се продават\", отбеляза той. \"В България инвеститорите в горивата, които са легитимни, имат уреди - за което и да било нарушение, те носят отговорност. А има и такива фирми, които не искат по никакъв начин да се регистрират и да носят отговорност... Искам да изброя тези неща, които ние възприехме да променим: Земеделците няма да имат уреди, да се иска обезпечение и гаранции до 1000 литра, иска се само джипиес. С транспорта - няма да искаме образование и 3000 лева. Иска се само шофьорска книжка и застраховка. Търговците на дребно - отпаднаха всякакви изисквания за образование и осигурителен стаж. Иска се банкова гаранция за 20 000 лева\", коментира депутатът. \"Знам, че много хора ще се изправят срещу закона... Не може 20 души в парламента да искаме да изпълним обещанията си към пенсионерите, другите да си пасуват. Ние искаме парите да влязат в бюджета. Този закон дава възможност да се регистрира единственият бранш, който не е регистриран. Не може да имаме два стандарта в една държава! Не може за едните по един начин, за другите по друг начин. Не може да изчезне 1 милиард и да няма виновни! Кажете ми днес едно име! Имаме контрабанда, нямаме контрабандисти. Или те са в Клуба на неизвестните контрабандисти, или са на толкова високо, че никой не иска и не може да ги оповести. Дали премиерът ще се изправи срещу контрабандата или контрабандата ще победи?!\", заяви още Ревизоро. \"Това нещо не може повече да продължава така! Тези пари, които ние искаме да влязат в бюджета, искаме да бъдат за майките, децата, пенсионерите, държавата. Този законопроект, който е на държавата, не е мой личен проект и аз го внесох, за да може хората да се подготвят и да влязат в закона. това го правим само и единствено, за да пълним бюджета. Всички, които са против него, ще носят своята отговорност пред избирателите, пред всички\", заяви Емил Димитров-Ревизоро. За да потвърди думите си, че протестите срещу закона за горивата са организирани, той показа снимки - с номерата на автобусите, с които са пристигнали \"протестиращите\". Не може с подменени клакьори, с подменен електорат да отиваш срещу закон, който осигурява помощите на бедните хора и пенсионерите. Не можеш да саботираш премиера! Но когато става въпрос за оцеляването ан държавата и върховенството на закона, когато става въпрос мафията да не взима 1 милиард от нашия бюджет, ние всички трябва да се обединим\", заяви Ревизоро. Сподели:", "date": "2018.07.09", "title": "ИЗВЪНРЕДНО В ПИК TV! ВМРО и Ревизоро отвръщат на удара на Валери Симеонов (ОБНОВЕНА) "}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D0%B3%D0%B5%D0%BD%D0%B8-%D0%BD%D0%B8-%D0%BF%D1%80%D0%B0%D0%B2%D1%8F%D1%82-%D1%81%D0%B0%D0%BC%D0%BE%D1%82%D0%BD%D0%B8%D1%86%D0%B8-news764206.html", "text": "Учени откриха гени, които предразполагат хората към самота, съобщи Лайф. Освен това било установено, че същите гени отговарят за затлъстяването. Това означава, че борбата с двата проблема трябва да се води едновременно. Учени от Кембриджкия университет констатирали, че до каква степен човек може да се почувства самотен е генетически обусловено. След като събрали данни за близо 500 000 души, специалистите идентифицирали свързани със самотата гени - 13 генни вариации се оказали свързани с желание да се посещават пъбове и барове, други 6 - с желание да се посещават фитнес салони, а 18 - с различни вероизповедания. Учените заключили също, че вероятно съществува връзка между самотата и затлъстяването. Вероятността от едното и другото се определя от едни и същи гени и по всичко изглежда, че борбата с двата проблема трябва да се води едновременно. \"Често смятаме, че самотата е обусловена единствено от обкръжаващата среда и жизнения опит, но получените резултати показват, че причината може да бъде и генетична\", отбелязаха авторите на изследването. Сподели:", "date": "2018.07.09", "title": "Вижте кои гени ни правят самотници"}
{"url": "http://pik.bg/%D0%BE%D0%B1%D1%80%D0%B8%D1%87%D0%B0%D1%82-%D0%BC%D0%B5-%D0%BD%D0%B0-%D0%BB%D0%B5%D0%B4%D0%B5%D0%BD%D0%B0-%D1%81%D0%BC%D1%8A%D1%80%D1%82-%D1%81%D1%8A%D1%81-%D1%81%D0%BA%D0%BE%D0%BA%D0%B0-%D0%BD%D0%B0-%D0%BF%D0%B0%D1%80%D0%BD%D0%BE%D1%82%D0%BE-news764307.html", "text": "И от лекарства се отказах само за да плащам на тия изедници Не мога вече, не издържам. Трески ме тресат, като си помисля за зимата. Нямам никакви резерви. Сама жена съм. И без това живея в крайна мизерия на кофичка кисело мляко и един хляб за седмица. Миналия сезон парното ме остави без дъх, като ми прати сметка от 380 лева. Вие знаете ли какво е това при пенсия от 200 лева? И от лекарствата за болното си сърце се отказах, само и само да плащам на тия изедници. А то да кажеш, че ми е било топло – колко да му е топло на 70-годишен човек, увит в родопско одеяло заради спрените от пестене радиатори? Сега с увеличението от 7 на сто е сигурно, че парното не само няма да ме топли, ами и ще ме убие. Това ли искате – да ме убиете? Явно някой го иска. Чувам, че искали оставката на шефа на регулаторите Иван Иванов. Какво ще оправи неговата оставка? Питала била Корнелия Нинова дали помним Гинка Върбакова и кой стои зад нея? Ами нали вашият Жельо Бойчев я оглавяваше парламентарната комисия, дето трябваше да ги даде отговорите на тия въпроси бе, госпожо Нинова? Какво като събрахте и внесохте над 200 000 подписа за спирането продажбата на ЧЕЗ?! Ама какво ли се бъркам и аз в големите ви политики. За мен е ясно, че тая година ще умра от студ. Затова сега, докато е още топло, вече не пестя да плащам за сметките от теца. Пестя за място на Орландовци. Сподели:", "date": "2018.07.09", "title": "Обричат ме на ледена смърт със скока на парното   "}
{"url": "http://pik.bg/%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D1%80%D0%B5%D0%BA%D0%BE%D1%80%D0%B4%D0%B0-%D0%BA%D0%B8%D1%82%D0%B0%D0%B5%D1%86-%D0%B8%D0%B7%D1%8F%D0%B4%D0%B5-50-%D0%BB%D1%8E%D1%82%D0%B8-%D1%87%D1%83%D1%88%D0%BB%D0%B5%D1%82%D0%B0-%D0%B7%D0%B0-%D0%BC%D0%B0%D0%BB%D0%BA%D0%BE-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%BC%D0%B8%D0%BD%D1%83%D1%82%D0%B0-news764308.html", "text": "Китаец спечели ежегоден конкурс по ядене на люти чушки , след като погълна 50 чушлета за малко повече от минута, предаде Франс прес. Победителят в конкурса Тан Шуайхуей получи като награда 24-каратова златна монета. Конкурсът се състоя за втора поредна година в рамките на фестивал на лютата чушка в атракционния парк в Нинсян в китайската провинция Хунан . Всички участници трябваше да влязат в басейн, пълен с вода, на чиято повърхност имаше 3 тона червени чушлета . Те не бяха толкова люти, колкото онези, които трябваше да бъдат погълнати от участниците. По този начин бе избегнат рискът от кожни възпаления. Сподели:", "date": "2018.07.09", "title": "В ИМЕТО НА РЕКОРДА! Китаец изяде 50 люти чушлета за малко повече от минута"}
{"url": "http://pik.bg/%D0%BA%D0%B0%D0%BC%D1%8A%D0%BD%D0%B8-%D0%B8-%D1%8F%D0%B9%D1%86%D0%B0-%D0%BF%D0%BE-%D0%BD%D0%B5%D0%B9%D0%BC%D0%B0%D1%80-%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B5%D0%B4%D0%B2%D0%B0-%D1%81%D0%BF%D0%B0%D1%81%D0%B8-%D1%81%D0%B5%D0%BB%D0%B5%D1%81%D0%B0%D0%BE-%D0%BE%D1%82-%D0%BB%D0%B8%D0%BD%D1%87-%D0%B2%D0%B8%D0%B4%D0%B5%D0%BE-news764223.html", "text": "Футболистите на Бразилия бяха посрещнати като кръвни врагове от своите фенове! Вследствие на поредното слабо представяне на \"селесао\", към рейса, возещ Неймар и компания, полетяха стотици камъни и яйца. Ситуацията беше овладяна бързо от органите на реда, като само те спасиха играчите от линч. Сподели:", "date": "2018.07.09", "title": "Камъни и яйца по Неймар и компания! Полицията едва спаси \"селесао\" от линч (ВИДЕО)"}
{"url": "http://pik.bg/%D0%BA%D1%8A%D1%81%D0%BC%D0%B5%D1%82%D0%BB%D0%B8%D0%B8-208-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BC%D0%BB%D0%B0%D0%B4%D0%B5%D0%B6%D0%B8-%D1%89%D0%B5-%D0%BF%D1%8A%D1%82%D1%83%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D1%81-%D0%B2%D0%BB%D0%B0%D0%BA-%D0%B2-%D1%86%D1%8F%D0%BB%D0%B0-%D0%B5%D0%B2%D1%80%D0%BE%D0%BF%D0%B0-news764224.html", "text": "Над 200 български младежи на 18 години са сред първите одобрени за безплатни билети за пътуване с влак в Европа в рамките на инициатива на Европейската комисия. Предстои втора серия на одобрения. Подадени са над хиляда заявления, заяви Никола Миладинов от представителството на комисията в България, съобщи БНР. \"208 български младежи на възраст 18 години получават билети за пътуване из Европа това лято. Мога да кажа, че квотата за България от налични билети към този момент е преизпълнена. Над хиляда души са подали заявления през Европейския младежки електронен портал, откъдето се кандидатстваше по кампанията \"Преоткрий Европа\". Кандидатите, които не са били класирани, не трябва да губят надежда, защото предстои на по-късен етап втора серия раздаване на билети\", каза още Никола Миладинов. От днес до 30 септември около 15 000 души на 18-годишна възраст ще имат възможност за безплатно пътуване, в което да опознаят Европа. Инициативата на Европейската комисия, която е с бюджет от 12 млн. евро, разпределя на всяка държава членка определен брой билети за пътуване, въз основа на дела от населението в Общността. Европейската комисия определя спечелилите за пътуване до 30 дни, самостоятелно или в групи до пет души, за до четири места в Европа. Хората с увреждания ще имат възможност да потърсят допълнителна помощ за покриване разходите на човек или куче асистент. Одобрените ще споделят преживяното чрез социални медии или презентация в училище или местна общност. Сподели:", "date": "2018.07.09", "title": "КЪСМЕТЛИИ! 208 български младежи ще пътуват безплатно с влак в цяла Европа"}
{"url": "http://pik.bg/%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%B4%D0%B5%D0%BB%D0%BE-%D0%B7%D0%B0-%D1%81%D0%BC%D1%8A%D1%80%D1%82-%D0%BD%D0%B0-%D0%BF%D1%8A%D1%82%D1%8F-news764250.html", "text": "За 2 октомври беше отложено делото, която трябваше да се гледа днес срещу подсъдимия Ивайло П. За това информираха от Съдебната палата. Той е обвинен в това, че на 10.01.2017 г. в землището на с. Войводиново, област Пловдив, на автомагистрала „Тракия“, км 132, при управляване на моторно превозно средство – товарен автомобил „Мерцедес Спринтер“ е нарушил правилата за движение, като по непредпазливост е причинил смъртта на З. Н. Магистратите отложиха делото, тъй като на днешното заседание на Окръжния съд не се явиха двама свидетели и една вещо лице, съобщава \"Марица\". Сподели:", "date": "2018.07.09", "title": "Отложиха дело за смърт на пътя"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%BD%D0%B0-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%84%D0%B5%D0%BD%D0%BE%D0%B2%D0%B5-%D0%BE%D0%B1%D1%8F%D0%B2%D0%B8%D1%85%D0%B0-%D0%B1%D0%BE%D0%B9%D0%BA%D0%BE%D1%82-%D0%BD%D0%B0-news764188.html", "text": "Абсолютен хаос и повече от аматьорска организация цари около концерта на Лили Иванова тази вечер в Пловдив, научи ПИК! Примата на родната естрада трябваше да извие глас от сцената на Античния театър на 28 юни. Два дни по-рано организаторите обявиха нова дата заради к пианиста Руперт Хубер. Как Лили и Хубер са щели да си поделят сцената остава загадка! Сценарият се повтори отново - на 7 юли в страницата на Лили във Фейсбук бе съобщено, че концертът няма да се състои в Античния театър, а се мести на сухо - от 20 часа в зала С.И.Л.А, в която тя вече пя през февруари. В целия този безпорядък пловдивчани съзряха опит да бъдат заработени едни пари на техен гръб. През двете седмици от първата промяна до днес, са били продавани билети като за Античния, въпреки отлично да се е знаело, че физически е невъзможно Иванова да пее тази вечер заради концерта на Хубер. Голяма част от феновете са купували талончета именно, за да я слушат в римската антика. Заради Античния театър билетите са били по-скъпи от тези в другите градовете - талоните за хубавите места са се продавали по 80 лв. \"В същото това време цените в другите градове в зали бяха 60 лв, както и на концерта на Лили в С.И.Л.А. през февруари. Концертът на Античния се бе продал на 90% преди 28.06., но след като го отмениха заради неблагоприятна прогноза и имаше опция връщане на билети, 1/3 от хората си ги върнаха и почти нямаше шанс до 09.07 да ги продадат\", коментира ситуацията фейсбук-потребителят Николай Казанджиев в страницата на примата. \"Е, и тук идва ОБИДАТА, значи във останалите градове по-малките спорни зали билетът е по 60 лв, а за вас пловдивчани в малка зала по 80 лв, дискриминативно е. Не ми е за пикливите 20 лв отгора, а за ОБИДАТА. По скъп билет, а нямам право да си избера мястото, а където ме разпоредят. Изведнъж може да се окаже, че както имам билет за първия ред на централния сектор \"C\" точно срещу сценaта, точно срещу изпълнителя, място, което аз съм си избрал и платил с честно спечелени пари, мога да се окажа на втори трети ред, дори и с по-лоша видимост. Ако не се отмени концерта в зала \"СИЛА\" се чувствам дълбоко дискриминиран и откровено ОБИДЕН!\", продължава той. Почитателите на изпълнителката на \"Панаири\" масово се канят да бойкотират концерта тази вечер. Заради по-малкия капацитет на С.И.Л.А има опасност хората да останат правостоящи. \"Античният театър побира 5000 души, а този \"кокошарник\" 2500! Останалите от покрива ли ще гледат?\", беснеят в социалната мрежа пловдивчани. Недоволни от поредната промяна, те настояват да върнат билетите си. На страницата на Лили във \"Фейсбук\" хората поголовно разпродават талоните си, тъй като не искат да я слушат в зала и държат на Античния театър. \" атегоричните прогнози за дъжд - 9 юли, при положение, че за тази вечер вече е била обявена и друга проява - Sunrise\" на Ако исках да гледам Лили в зала щях да си взема билети за НДК и да не бия път с хотелски разноски в Пловдив!\", пишат фенове от близките до Пловдив населени места. Сподели:", "date": "2018.07.09", "title": "ГОРЕЩО В ПИК! СТРАШЕН СКАНДАЛ с концерта на Лили Иванова в Пловдив! Фенове обявиха бойкот на примата, искат си парите обратно"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B5%D0%B4%D0%B8%D0%BD-%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BA%D0%BC%D0%B5%D1%82%D0%BE%D0%B2%D0%B5-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%82-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D1%81%D0%BE%D1%86%D0%B0-news764244.html", "text": "Вчера си отиде Димитър Бакалов - един от последните кметове на Пловдив от времето на соца. Той поема поста от Христо Мишев през 1986 и го предава на Тодор Петков. След това остава секретар на Областния народен съвет. По негово време бяха започнати редица важни инфраструктурни проекти. Димитър Бакалов е роден в Пловдив. Завършва висшата партийна школа в Москва. Преди това е следвал във Философско-историческия факултет на Софийския университет. Брат е на партизанката от отряд „Антон Иванов” Марийка Бакалова – Бойка, съобщава \"Марица\". Погребението на Димитър Бакалов ще е утре. Сподели:", "date": "2018.07.09", "title": "Почина един от последните кметове на Пловдив от времето на соца"}
{"url": "http://pik.bg/%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D1%82%D1%80%D0%B0%D0%BA%D1%82%D0%BE%D1%80%D0%B8%D1%81%D1%82%D0%B8-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B8-%D0%B4%D0%B6%D0%B8%D1%82%D0%BA%D0%B0%D1%82-%D0%B8%D0%B7-%D0%B4%D0%BE%D0%B1%D1%80%D0%B8%D1%87%D0%BA%D0%BE-news764242.html", "text": "Полицията установи по пътищата в Добричкия регион трактористи без свидетелство за правоуправление, съобщиха от областната дирекция на МВР. Задържан е 39-годишен мъж без правоспособност, който е управлявал колесен трактор \"МТЗ\" по пътя между селата Преселенци-Малина, община Генерал Тошево. Д.К. е дал и положителен резултат от 1.1 промила при теста за алкохол. Мъжът е задържан за 24 часа и срещу него е образувано бързо полицейско производство. Полицията е спряла за проверка в град Генерал Тошево колесен трактор с регистрационна табела, която се е оказало, че не е издадена за същото моторно превозно средство. Водачът - М.И. на 50 години от близкото село Рогозина, е неправоспособен и е седнал зад волана в едногодишния срок на наложеното му административно наказание за същото нарушение. И 18-годишен младеж е засечен да управлява колесен трактор - \"ТК80\", в района на Тервел, информират от полицията. При проверка в информационните масиви на МВР е установено, че М.М. от близкото село Орляк е без свидетелство и управлява в едногодишния срок на наложеното му административно наказание за същото нарушение. И по двата случая също са образувани бързи полицейски производства, посочват от областната дирекция на МВР. Сподели:", "date": "2018.07.09", "title": "НАРУШЕНИЯ! Трактористи без книжки джиткат из Добричко"}
{"url": "http://pik.bg/%D1%88%D0%BE%D0%BA-%D0%BA%D0%B0%D0%BF%D0%B8%D1%82%D0%B0%D0%BD-%D0%B8%D0%B7%D0%B4%D1%8A%D1%85%D0%BD%D0%B0-%D0%B2-%D0%BA%D0%B0%D1%8E%D1%82%D0%B0%D1%82%D0%B0-%D0%BD%D0%B0-%D0%BA%D0%BE%D1%80%D0%B0%D0%B1%D0%B0-%D1%81%D0%B8-news764319.html", "text": "Трагичен инцидент в Мурманска област. Капитанът на кораба \"Орвар\" беше намерен мъртъв в каютата си. Вечерта на 7 юли капитанът се оплакал от болки в стомаха, взел таблетки и си легнал. Часове по-късно бил открит бездиханен.  По тялото не са открити следи от насилие. По случая е образувано досъдебно производство. Сподели:", "date": "2018.07.09", "title": "ШОК! Капитан издъхна в каютата на кораба си "}
{"url": "http://pik.bg/%D1%80%D1%83%D1%81%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D1%81%D1%82%D1%80%D1%83%D0%B2%D0%B0-5-%D0%B1%D0%BE%D0%BD%D0%B0-%D0%BF%D0%B0%D0%BB%D0%B0%D0%B2%D0%BD%D0%B8%D1%86%D0%B0%D1%82%D0%B0-%D0%B2%D0%B4%D0%B8%D0%B3%D0%BD%D0%B0-%D1%85%D0%BE%D0%BD%D0%BE%D1%80%D0%B0%D1%80%D0%B0-%D1%81%D0%BB%D0%B5%D0%B4-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%B2-%E2%80%9E%D0%BA%D0%B0%D0%BF%D0%BA%D0%B8%D1%82%D0%B5%E2%80%9D-news764311.html", "text": "Ако сте мераклия палавата манекенка да освети с присъствието си като водеща ваш купон или светско събитие, вече ще трябва да извадите 5000 лева, за да радвате очите на приятелите си с нежните ѝ форми, особено за такава като Златка Райкова. „Доскоро 32-годишната блондинка искаше по 2 бона хонорар за участие. Откакто обаче участва в риалитито „Като две капки вода” и стана супер популярна, цената ѝ скочи. Сега яко се е надула, за по-малко от 5 „хилки” не ще да си мръдне апетитното дупе”. Това е цената, ако тя е водеща на купона, ако просто държите да е сред навалицата, ще ви струва „само” 3000 лева”, разкри близката на Русата Златка пред столичен седмичник. Оказа се, че освен парите от баровци, хитрушата прави сериозен кеш по още няколко пера, сред които най-важни са участието в т.нар. „скрити реклами” и собствената ѝ модна линия. Прикритата реклама обикновено ни пробутва различи козметични продукти, с които Русата Златка уж невинно се маже, докато припича апетитното си тяло край басейна. От снимките на секс бомбата в социалните мрежи се вижда как хубавицата смело загатва силиконовите си прелести, докато в едната ръка държи поредната химия, с която „кожата ми се чувства отлично”. За да се уредите Златка да обладава с ръце точно марката, на която сте вносител или производител, цената е 300 лева за всеки пост, на който тя позира с продукта. Модната ѝ марка пък се радва на приличен интерес от начинаещи златотърсачки, които смятат, че с етикет Zlatka Raykova на гърба ще пожънат небивал успех сред все още незаетите мамини синчета с безкрайна кредитна линия. Струйка от паричния поток, който ежедневно влиза по сметките на Златка Райкова, наскоро бе осребрен в чисто ново жилище за 100 000 евро. Според информацията баровският дом на съблазнителката се намира на входа на софийското с. Ивавяне, край Банкя. В същата сграда съседка на Златка е певицата Елена Брусарска, като скоро във ВИП кооперацията се очаквало да се нанесат и други знаменитости. За обзавеждането на апартамента блондито ползвало услугите на интериорен дизайнер. Дневната в лъскавия дом е разделена на три зони – кухненски кът, трапезария и всекидневна с мека мебел. Според очевидци дори в общите части на комплекса са инсталирани бутикови мебели, на които съкооператорите могат да си правят срещи. Коридорите на сградата пък са изрисувани със стенописи с африкански мотиви. В комплекса има частен парк и портиер, който да следи за влизащите и излизащите от ВИП зданието. Сподели:", "date": "2018.07.09", "title": "Русата Златка струва 5 бона! Палавницата вдигна хонорара след участието в „Капките”"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D1%82%D0%B8%D0%B2%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B2%D1%8A%D0%BF%D1%80%D0%B5%D0%BA%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%BA%D1%80%D0%B8%D0%B7%D0%B0-news764331.html", "text": "AFP. Президентът на САЩ Доналд Тръмп няма да променя плановете си за четиридневната визита във Великобритания, която започва по-късно тази седмица, обявиха от Белия Дом в понеделник след разразилата се правителствена криза в Лондон заради оставките на двама ключови министри-евроскептици, предава „Президентът очаква с нетърпение работната си среща с министър-председателя на 13 юли и към допълнителното укрепване на специалната връзка между САЩ и Обединеното кралство“, заяви говорителят на Белия Дом Сара Сандърс пред журналистите. „Франс прес“ припомня, че в понеделник правителството на британския премиер Тереза Мей имплодира с оставките на министъра по въпросите на Брекзит Дейвид Дейвис и на външните работи Борис Джонсън заради плановете на министър-председателя за „мек“ Брекзит. Сподели:", "date": "2018.07.09", "title": "Тръмп отива в Лондон въпреки правителствената криза"}
{"url": "http://pik.bg/%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%BD%D0%BE-%D0%B8%D0%B7%D0%BA%D1%83%D0%BF%D1%83%D0%B2%D0%B0%D1%82-%D0%BA%D0%BE%D1%81%D1%82%D0%B8%D0%BB%D0%BA%D0%B8-%D0%BE%D1%82-%D1%87%D0%B5%D1%80%D0%B5%D1%88%D0%B8-%D0%B7%D0%B0-%D0%B3%D0%BE%D1%80%D0%B8%D0%B2%D0%BE-news764248.html", "text": "Костилките от кюстендилските череши все по-често се изкупуват, за да се ползват като алтернативно гориво за отопление. Това се прави заради икономии, макар тази пролет цената за костилките да се повиши. Преди години те се вземаха без пари, а после се предлагаха за около 20 лева за тон. В момента 1 тон костилки струва около 120-150 лева. Преди да се горят, но само в специални печки, те се сушат около 2-3 седмици. За отоплението през зимата на едно семейство са необходими поне 1,5 тона. Неприятна при горенето е силната миризмата, пише в. \"Стандарт\". Костилките обаче не могат да се горят в обикновени печки, тъй като са много калорични и създават изключително висока температура. Възможно е дори печката да избухне, тъй като при горенето костилките отделят и газ, който създава силно налягане. В момента в Кюстендилско се берат последните череши. Изгнилите от дъждовете плодове отиват за ракия или се прибират костилките им за горене през зимата. Около 1/3 от реколтата остана по дърветата необрана – плодовете мухлясаха от дъждовете и влагата. За джибри се брулят с прът по-запазените от дъжда. Изкупната цена за тях е от 20 до 35 стотинки за килограм. Повечето овощари събраха в бидони късните сортове череши и ще ги варят на ракия през есента. Само в Драговищенско все още берат за консумация при цени от 2 лева за килограм. В района на Дупница черешоберът приключи с курбан за празника на св. Неделя, отбелязан на 8 юли. Благословеното ястие беше раздадено в екоградината в местността Черна нива край пътя между Кюстендил и Дупница, един от най-проспериращите овощарски обекти в района. Наскоро от градината, засадена на площ от около 250 декара от доайена сред овощарите - Кирил Димитров на 75 години, изпратили от вкусните плодове и на Светия Синод, за да почерпят архиереите, както правят всяка година. Щайгите занесъл архирейският наместник на Дупница отец Георги Паликарски. Курбан за края на черешобера в Черна нива се прави от 20 години. Заради ниските изкупни цени от 50-60 стотинки за килограм тази година градината е на загуба. До миналата седмица брали и за прясна консумация, и за сушилнята в кюстендилското село Раждавица, но от понеделник останалото по дърветата ще се брули с пръти и ще се събира за ракия. Сподели:", "date": "2018.07.09", "title": "АЛТЕРНАТИВНО! Изкупуват костилки от череши за гориво"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B1%D0%B5%D0%B7-%D0%B3%D0%B0%D0%B4%D0%B6%D0%B5-%D0%BD%D0%B0-%D0%BC%D0%BE%D1%80%D0%B5-news764251.html", "text": "Фолкпевицата Мария замени сцената с плажовете на френската Ривиера, където отдъхва в компанията на дъщеря си и майка си. Тя е отседнала в емблематичния 5-звезден хотел „Ермитаж“, който се намира в непосредствена близост до прочутото казино в Монте Карло и неведнъж е давал подслон на звезди като Ким Кардашян и Енрике Иглесиас, пише „Монитор“. През последните месеци Мария често пълни куфарите, като това се дължи и на новата ѝ любов. Често отскача до Великобритания, където живее новият ѝ приятел – български бизнесмен с бизнес зад граница. „Чувствам се много добре, много обичам човека до мен, и това си личи. Той е един изключителен мъж като интелект, много е близък като години до мен, естествено аз изглеждам мъничка и крехка до него. Много е възпитан, от прекрасно семейство е и погледът ни към живота е един и същ, а и той като мен е абсолютен работохолик, така че се допълваме някак“, категорична е Мария. Връзката им очевидно се задълбочава, тъй като наскоро чаровното миньонче запозна с любимия си и малката Марая. Сподели:", "date": "2018.07.09", "title": "Мария без гадже на море"}
{"url": "http://pik.bg/%D0%BD%D0%B0%D1%81%D0%B0-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0-%D0%B0%D0%BF%D0%B0%D1%80%D0%B0%D1%82-%D0%BA%D0%BE%D0%B9%D1%82%D0%BE-%D1%89%D0%B5-%D0%B4%D0%BE%D0%BA%D0%BE%D1%81%D0%BD%D0%B5-%D1%81%D0%BB%D1%8A%D0%BD%D1%86%D0%B5%D1%82%D0%BE-news764207.html", "text": "НАСА се готви да изстреля на 4 август космическия апарат \"Паркър\", който ще проникне в короната на Слънцето, за да проследи как се движат енергията и топлината в нея, съобщи в. \"Индипендънт\". Сондата \"Паркър\" ще изследва излизащите от звездата ни потоци частици, известни като слънчев вятър. Те се ускоряват именно в короната и така се разпространяват в цялата Слънчева система. Тези процеси са с голямо въздействие върху Земята, но все още не са достатъчно изучени. Автоматичният космически апарат ще се доближи до звездата повече от всички досегашни мисии. Затова за него казват, че ще \"докосне\" Слънцето. Той ще бъде подложен на изключително висока температура. Температурата в слънчевата корона достига 1370 градуса Целзий, докато обичайната температура в открит космос е минус 270 градуса Целзий, уточни ТАСС. Сондата ще премине на около 6,4 милиона километра от повърхността на Слънцето, което е 7 пъти по-близо от апарата \"Хелиос 2\" през 1972 г. Станцията ще се окаже по-близо до звездата ни и от планетата Меркурий. Мисията е предвидена за седем години. Очаква се сондата да се приближи до Слънцето 20 пъти на максимално разстояние. За защита от високата температура, тя ще бъде обвита със специално композитно покритие с дебелина 11,43 см. Сподели:", "date": "2018.07.09", "title": "НАСА изстрелва апарат, който ще \"докосне\" Слънцето"}
{"url": "http://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BF%D1%8A%D1%80%D0%B2%D0%B8%D1%8F%D1%82-%D1%80%D0%B5%D0%B0%D0%BA%D1%82%D0%BE%D1%80-%D0%BD%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-%D1%89%D0%B5-%D0%B7%D0%B0%D1%80%D0%B0%D0%B1%D0%BE%D1%82%D0%B8-%D1%81%D0%BB%D0%B5%D0%B4-10-%D0%B3%D0%BE%D0%B4%D0%B8%D0%BD%D0%B8-news764303.html", "text": "След срещата \"16+1\"между Китай и страните от Източна и Централна Европа, която се проведе в София, енергийни експерти са оптимисти за бъдещето на АЕЦ \"Белене\". Първият реактор на атомната електроцентрала ще заработи след 10 години, прогнозира бившият министър на енергетиката Кирил Цочев пред БНР. Той добави, че при съществуващо обвързване една трета от стойността, което е около три милиарда, ще участва България като апортна вноска в една бъдеща сделка, на която Китай е стратегически инвеститор, продава на свободния пазар, строи, продава на свободния пазар с участието на държавата тези 30%, без държавни гаранции и без дългосрочно изкупуване на електрическата енергия. Трябваше през 2017 година реакторът на \"Белене\" вече да функционира. Сега ще функционира след девет години и половина - около 2026, 2028-а\". Сподели:", "date": "2018.07.09", "title": "Прогноза: Първият реактор на АЕЦ \"Белене\" ще заработи след 10 години"}
