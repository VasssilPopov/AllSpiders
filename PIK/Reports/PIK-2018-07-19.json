{"url": "http://pik.bg/%D0%BA%D0%B0%D1%80%D1%8A%D0%BA-%D0%BA%D0%B0%D1%80%D0%B0%D0%BD%D0%B3%D0%B0-%D0%B4%D0%B5%D0%B1%D1%8E%D1%82%D0%B8%D1%80%D0%B0-%D1%81%D1%8A%D1%81-%D0%B7%D0%B0%D0%B3%D1%83%D0%B1%D0%B0-%D0%B2-%D0%BA%D0%B8%D1%82%D0%B0%D0%B9-news766903.html", "text": "Бразилският нападател Фернандо Каранга дебютира за китайския Хенан. Доскорошният футболист на ЦСКА-София влезе като резерва в 72 минута при гостуването на Гуан. Каранга обаче не успя да помогна на Хенан да се спаси от загуба. Новият тим на тарана отстъпи с 1:2. Припомняме, че голмайсторът бе продаде на азиатците за 4 милиона долара. Сподели:", "date": "2018.07.19", "title": "КАРЪК! Каранга дебютира със загуба в Китай"}
{"url": "http://pik.bg/%D1%81%D0%BF%D0%B0%D1%81%D0%B5%D0%BD%D0%B8%D1%82%D0%B5-%D0%B4%D0%B5%D1%86%D0%B0-%D0%BE%D1%82-%D1%82%D0%B0%D0%B9%D0%BB%D0%B0%D0%BD%D0%B4-%D1%81%D0%B5-%D0%BF%D0%BE%D0%BC%D0%BE%D0%BB%D0%B8%D1%85%D0%B0-%D0%B7%D0%B0-%D0%B4%D1%8A%D0%BB%D1%8A%D0%B3-%D0%B6%D0%B8%D0%B2%D0%BE%D1%82-news766991.html", "text": "Младежите по-рано заявиха, че ще прекарат известно време като будистки послушници в памет на бившия военноморски тюлен, загинал при опрацията по спасяването им. Момчетата прекараха в пещерата повече от две седмици, след като отидоха да я разгледат, но придошлите води блокираха изхода. Младежите, които бяха спасени от наводнена пещера в Тайланд, започнаха първия си ден у дома с молитва. Те отидоха в будистки храм, за да се помолят за дълъг живот и защита от нещастия, съобщава БТА. Сподели:", "date": "2018.07.19", "title": "Спасените деца от Тайланд се помолиха за дълъг живот"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B8%D1%81%D0%BA%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B0-%D0%B1%D0%B0%D0%B9%D0%B4%D1%8A%D0%BD-%D0%B7%D0%B0-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%BD%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news766909.html", "text": "Доналд на изборите през 2020 г. Той смята, че Байдън е мечтан противник, тъй като няма много успехи в по-ранните си президентски опити. \"Вижте, Джо , а президентът Обама го извади от боклука и всички бяха шокирани, че го направи\", обясни Тръмп. Той допълва, че за вицепрезидент, \", информира \"Нюз.бг\". Тръмп добави, че на демократите. \"Вероятно има група от седем или осем в момента. Бих искал, наистина бих искал да се кандидатирам срещу някой от тях\", отбеляза той. Байдън, който неуспешно се кандидатира за президент през 1988 и 2008 г. коментира, че ще реши до януари 2019 г. дали ще се опита отново за изборите през 2020 г. Тръмп коментира пред Си Би Ес, че се надява бившият вицепрезидент Джо Байдън да бъде кандидатът на демократите за президент Байдън се е опитвал три пъти, никога не е получил повече от 1% Байдън е \"приемлив\", след като Обама го избира но счита, че \"никога не би могъл да направи нищо няма да има нищо против да се изправи и срещу някой от другите потенциални кандидати Сподели:", "date": "2018.07.19", "title": "Тръмп иска демократа Байдън за съперник на следващите избори"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%BA%D1%80%D1%8A%D0%B2%D0%B5%D0%BD-%D1%82%D0%B5%D1%81%D1%82-%D0%B7%D0%B0-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%BC%D0%B5%D0%BB%D0%B0%D0%BD%D0%BE%D0%BC-news766790.html", "text": "Учени от университета \"Едит Кауан\" поясниха, че тестът може да помогне на лекари да открият агресивен рак на кожата, преди да се е разпространил в организма. \"Оцеляването 5 години сред пациентите, чийто меланом е идентифициран в ранен стадий, е 90-99-процентно - заяви ръководителката на изследването Полин Зенкър. - В противен случай то е под 50 процента. Затова тестът е толкова обещаващ, що се отнася да потенциала му да открива болестта. Той може да открие меланом в много ранен стадий, когато болестта е лечима.\" Учените смятат, че новият тест може да спаси живота на много хора. В изследването участвали 105-ма пациенти, засегнати от меланом, и други 104-ма души в добро здраве. Тестът позволил да се открие меланом в ранен стадий в 79 на сто от случаите. \"Изследвахме 1627 вида антитела, за да идентифицираме комбинацията от 10 антитела, които са най-добрите индикатори за наличие на меланом у засегнатите от болестта пациенти в сравнение с доброволците в добро здраве\", отбелязаха учените. Австралийски специалисти оповестиха, че разработили кръвен тест за откриване на меланом в ранен стадий, предаде Франс прес. Сподели:", "date": "2018.07.19", "title": "ПРОБИВ! Създадоха кръвен тест за откриване на меланом"}
{"url": "http://pik.bg/%D0%B1%D0%BE%D0%B1%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%BF%D0%BE%D1%85%D0%B2%D0%B0%D0%BB%D0%B8-%D1%88%D0%B5%D1%84%D0%B0-%D0%BD%D0%B0-%D1%84%D0%B8%D1%84%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BC%D1%83-%D0%BD%D0%B0%D0%BF%D0%B8%D1%81%D0%B0-%D0%B7%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news766905.html", "text": "Президентът на БФС Борислав Михайлов изпрати официален поздравителен адрес до Джани Инфантино и ръководството на ФИФА по повод добрата организация на завършилото Световно първенство в Русия. \"Уважаеми господин президент, имам честта да ви поздравя за перфектната организация на Мондиал 2018. Убеден съм, че светът наблюдава най-качествения и вълнуващ турнир в досегашната история на футбола. Също така съм сигурен, че аудиторията е впечатлена от въвеждането на технологията VAR и от гладкото и безпроблемно протичане на шампионата, осъществено благодарение на усърдната работа и отдадеността както на Вас, така и на всички служители на централата\", се казва в писмото. \"Вярвам, че независимо колко високо е поставена летвата след това световно, ще успеете да я надскочите в Катар след четири години. Приемете искрените ми комплименти от името на Българския футболен съюз и лично от мен самия\", пише още президентът на родния футбол. Сподели:", "date": "2018.07.19", "title": "Боби Михайлов похвали шефа на ФИФА - ето какво му написа за Мондиала"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BB%D0%B0%D0%B2%D0%B8%D1%8F-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%B5%D0%BD-%D1%83%D1%81%D0%BF%D0%B5%D1%85-news766989.html", "text": "Носителят на Купата на България Славия се класира за втория кръг на квалификациите в турнира Лига Европа. В среща-реванш от първия кръг \"белите\" победиха с 2:1 финландския Илвес Тампере на Националния стадион \"Васил Левски\". В първия мач преди седмица футболистите на Златомир Загорчич се наложиха с 1:0 и с общ резултат 3:1 продължават в следващия етап, където ще срещнат хърватския Хайдук Сплит. Домакините от Славия започнаха по-активно срещата и в първия четвърт час на мача отправиха няколко опасни удара към вратата на Мика Хиландер, но без особен резултат. Финландците разчитаха предимно на статични положения, за да създадат нещо опасно пред вратата на Антонис Стергиакис, но чистите положения липсваха. По-добрата игра на Славия даде резултат в 36-ата минута, когато многоходова атака завърши с подаване на Милчо Ангелов към непокрития Галин Иванов, който отбеляза за 1:0. До почивката нови опасности пред двете врати нямаше, но втората част на срещата започна с бърза размяна на голове. В 55-ата минута Илвес изравни чрез Мариус Нубиси, който засече центриране на Лаури Али-Милимаки за 1:1. Радостта на финландците от изравнителния гол обаче бе съвсем кратка, защото още в ответната атака Славия си върна аванса. Самостоятелна акция на Галин Иванов завърши с техничен удар и втори гол на опитния халф, с който Славия поведе с 2:1 и с 3:1 в общия резултат. Иванов можеше да направи хеттрик в 76-ата минута, но пропусна много добра възможност. Пет минути по-късно и Милчо Ангелов можеше да се разпише, но ударът му бе блокиран от бранител на Илвес. До края на мача Славия удържа спокойно аванса си и се класира заслужено за следващата фаза, акцентира \"Гол\". Славия (България) - Илвес Тампере (Финландия) 2:1 (1:0) голмайстори: 1:0 Галин Иванов 36, 1:1 Мариус Нубиси 55, 2:1 Галин Иванов 56 *в първия мач Славия победи с 1:0 Антонис Стергиакис - Сашо Александров, Андреа Христов, Милен Гамаков Димитър Велковски - Емил Мартинов, Янис Карабельов, Галин Иванов (90+2 Филип Кръстев) - Георги Йомов (67-Славчо Шоколаров), Момчил Цветанов (84-Владислав Узунов), Милчо Ангелов. Мика Хиландер - Матиас Ояла, Тату Миетунен (62-Иро Ярвинен), Яни Танска (76-Тарик Кази), Фелипе Аспегрен - Маме Тиау, Диого Томас, Тууре Сира - Лаури Ала-Милимаки - Ееро Таминен (70-Сантери Хаарала), Мариус Нубиси Сподели:", "date": "2018.07.19", "title": "ИЗВЪНРЕДНО! Славия със страхотен успех"}
{"url": "http://pik.bg/%D0%BD%D0%B5%D0%B2%D0%BE%D0%BB%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81-%D0%BD%D0%BE%D0%B2%D0%B8%D1%8F-%D0%B1%D1%83%D0%BB%D0%B5%D0%B2%D0%B0%D1%80%D0%B4---%D0%BC%D0%BD%D0%BE%D0%B3%D0%BE-%D1%85%D0%BE%D1%80%D0%B0-%D0%BE%D1%89%D0%B5-%D0%BD%D0%B5-%D1%81%D0%B0-%D0%BD%D0%B0%D0%BF%D1%83%D1%81%D0%BD%D0%B0%D0%BB%D0%B8-%D0%BE%D1%82%D1%87%D1%83%D0%B6%D0%B4%D0%B5%D0%BD%D0%B8%D1%82%D0%B5-%D1%81%D0%B8-%D0%B8%D0%BC%D0%BE%D1%82%D0%B8-news766901.html", "text": "Все още има много хора, които не са се изнесли от отчуждените си и изплатени имоти по трасето на новия бул. \"Левски\". \"Булевардът е с общоградско значение, но хората са ни още по-важни и ще изчакаме търпеливо да се изнесе и последният обитател, преди да съборим всички отчуждени къщи\", коментира зам.-кметът на Варна Христо Иванов. \"Реализираме най-мащабния проект на територията на Община Варна, бул. \"Левски\". Започнахме миналата година през август. Изграждаме булевард с две платна с по три ленти като основно трасе. От двете страни две платна с по две ленти. Пет мостови съоръжения на ул. \"Прилеп\", бул. \"Цар Освободител\", бул. \"Сливница\", бул. \"Вл. Варненчик\" и ул. \"Кракра\", пише \"Варна24\". Към днешна дата участъкът между ул. \"Подвис\" и ул. \"Прилеп\" е почти изграден, като вече се ползват и новите платна на булеварда. Мостовите конструкции по \"Владислав\" и \"Сливница\" са готови на 50%. Предстоят довършителни работи и съответно пускане и пренасочване на движението през тях. Приключиха отчуждителните процедури в участъка между бул. \"Владислав\" и ул. \"Девня\", пилотната конструкция е готова на 100% и в момента работим по основното платно и дъждоотводнителния канал и основното платно, което ще свързва бул. \"Владислав\" с ул. \"Георги Пеячевич\". Работи се усилено по обекта и предстои приключване на отделни участъци от него и пускането им в експлоатация за пренасочване на транспортния трафик\", обясни Христо Иванов. Той допълни, че кръгови движения ще има изградени на пътните възли с булевардите \"Цар Освободител\", \"Сливница\" и \"Владислав\", а директни преминавания ще има на ул. \"Прилеп\" и ул. \"Кракра\". Три пешеходни връзки ще бъдат оформени на Стадион \"Спартак\", между булевардите \"Цар Освободител\" и \"Сливница\" и \"Сливница\" и \"Владислав\". \"Всеки един такъв голям строеж е съпътстван и със съответни проблеми, но това са нормални неща, когато се работи в градски условия. Имаше проливни дъждове, които спираха работата на строителите, но с по-интензивна работа затрудненията бяха преодолени. На някои места няма точни кадастри на подземните комуникации. Доста затруднения имаше при изграждането на водоснабдителната мрежа. Към днешна дата основните трасета на водопроводите са изградени. Предстои изграждане на още подземни съоръжения участъка между \"Цар Освободител\" и \"Сливница, както и между \"Сливница\" и \"Владислав\", след като бъдат съборени всички къщи по трасето. Отчуждителните процедури са един много сериозен ангажимент, който вече приключва. Смятам, че се постигна законосъобразност на действията и справедлива оценка за стойността на имотите. Булевардът е с общоградско значение, но тези хора заслужават да получат добро обезщетение за имотите си, за да могат да се устроят. Вече имаме почти на 100% изплатени средства по отчуждителните процедури. Все още има имоти, които се обитават, тъй са единствено жилище на техните собственици и те имат право, независимо че имот е отчужден и платен, да го обитават в рамките на три месеца.\", допълни Христо Иванов. Сподели:", "date": "2018.07.19", "title": "Неволи във Варна с новия булевард - много хора още не са напуснали отчуждените си имоти"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%B0%D1%80%D1%85%D0%B5%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BD%D0%B0%D1%85%D0%BE%D0%B4%D0%BA%D0%B8-%D0%BA%D1%80%D0%B0%D0%B9-%D1%81%D0%B5%D0%BB%D0%BE-%D0%BF%D0%BE%D0%BA%D1%80%D0%BE%D0%B2%D0%BD%D0%B8%D0%BA-news766990.html", "text": "Граждани проведоха днес шествие с искане находките в римското селище край село Покровник да не бъдат премествани. Мястото попада под проекта за трасето на автомагистрала \"Струма\". \"Нямаме разрешение за протест, не сме искали такова, затова просто ще се разходим до разкопките за последен път, преди утре археолозите да ги върнат на строителите” - така обясни и формата, и повода за акцията пред БНР нейният инициатор Калин Анастасов. Очаква се решението на експертната комисия и последващите законови процедури, заяви Анастасов и допълни за очакваното решение: \"Наши колеги казват, че предстоят допълнителни разговори. Просто защото са нарушени няколко закона от българското законодателство и европейска конвенция, и в този смисъл за тях не е лесно да вземат това решение, защото може да следва много голям скандал. От началото заявяваме, че искаме магистралата да се строи и затова очаквахме да се реагира адекватно, с разбиране за това, че са сгрешили, и наистина този обект трябва да се съхрани”. Сподели:", "date": "2018.07.19", "title": "Протест в защита на археологическите находки край село Покровник"}
{"url": "http://pik.bg/%D1%82%D0%B5%D0%B7%D0%B8-%D1%82%D1%80%D0%B8-%D0%B7%D0%BE%D0%B4%D0%B8%D0%B8-%D1%82%D1%80%D1%83%D0%B4%D0%BD%D0%BE-%D1%81%D0%B5-%D0%B4%D0%BE%D0%B2%D0%B5%D1%80%D1%8F%D0%B2%D0%B0%D1%82-news766221.html", "text": "Страхът да се доверят се случва на повечето хора, които са преминали през някаква травма в предишна връзка. Това обаче се наблюдава по-често сред представителите на определени зодиакални знаци и, разбира се, си има и обяснение. Става дума за зодиакалните знаци, които усещат емоциите на по-дълбоко ниво. Когато сърцето им бъде разбито, те се нуждаят от много време, за да се възстановят, пише тялото.бг. Кои зодии изпитват трудност да се доверят след преживяно разочарование? Скорпион Един от начините, по които Скорпионите показват, че имат проблеми с доверието е, че рядко вярват на нещо, което потенциалната им половинка им казва. Ако им каже, че закъснява заради трафик, родените под този знак ще предположат, че той/тя ги мами. Скорпионите по принцип трудно се доверяват, но недоверието им нараства, когато даден човек проявява интерес към тях. Рак Подобно на Скорпионите, родените под зодия Рак също имат затруднения да приемат за чиста монета това, което потенциалният им партньор говори. Не че обвиняват в лъжа, просто постоянно искат доказателства, че партньорът им ги харесва, мисли, че са умни и не може да свали очите си от тях. Родените под този знак искат той/тя незабавно да отговори на съобщението, да се обажда само за да ги чуе. Ако не го стори, Раците ще решат, че другият човек не проявява интерес. Риби Ако Рибите са били наранени в миналото си, със сигурност ще им отнеме много време, за да се възстановят от преживяното. В случай че се появи някой, който изглежда прекалено добър, за да е истински, най-вероятно ще побягнат. Щом веднъж сърцето им е разбито, Рибите ще издигнат стена около себе си, която е толкова висока, че е почти невъзможна за преодоляване. Представителите на тази зодия са уязвими и чувствителни и ще направят всичко възможно да не преживеят болката отново. Сподели:", "date": "2018.07.19", "title": "Тези три зодии трудно се доверяват"}
{"url": "http://pik.bg/%D0%B1%D0%B5%D0%BB%D0%B3%D0%B8%D0%B9%D1%81%D0%BA%D0%BE%D1%82%D0%BE-%D0%B2%D1%8A%D0%B7%D0%B4%D1%83%D1%88%D0%BD%D0%BE-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%BE-%D0%BF%D0%BE%D1%81%D1%82%D0%B5%D0%BF%D0%B5%D0%BD%D0%BD%D0%BE-%D1%81%D0%B5-%D0%BE%D1%82%D0%B2%D0%B0%D1%80%D1%8F-%D0%BE%D1%82%D0%BD%D0%BE%D0%B2%D0%BE-news766993.html", "text": "Белгийското въздушно пространство постепенно започна да се отваря за полети след отстраняването на компютърния проблем, който наложи затварянето му около 17:00 ч. българско време, съобщи службата за контрол на въздушния трафик Белгоконтрол, цитирана от Франс прес. \"Полетите постепенно се възобновяват\", съобщи говорител на Белгоконтрол. Очаква се пълната нормализация на трафика да настъпи около 21:00 ч. българско време. Белгийското въздушно пространство бе временно затворено заради проблем със зареждане на данните за полетите, който бе определен като \"изключително рядко събитие\". Засегнати бяха шест белгийски летища и всички самолети, преминаващи над Белгия на височина до 8000 метра, което отговаря на зоната под управлението на Белгоконтрол. Някои самолети не са излетели, а други са били принудени да кацнат. Над 8000 метра височина самолетите са били контролирани от друг център в холандския град Маастрихт. \"Това означава, че например самолет, който изпълнява полет от Дания до Испания, не е засегнат, защото лети на по-голяма височина\", обясни говорителят на Белгоконтрол. Сподели:", "date": "2018.07.19", "title": "Белгийското въздушно пространство постепенно се отваря отново"}
{"url": "http://pik.bg/%D0%B2%D0%B8%D0%BF-%D0%BF%D0%B0%D1%86%D0%B8%D0%B5%D0%BD%D1%82-%D0%BE%D0%BF%D0%B5%D1%80%D0%B8%D1%80%D0%B0%D1%82-%D1%81%D0%BB%D0%B0%D0%B2%D0%B8-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-%D1%81%D0%B2%D0%B5%D1%82%D0%B8%D0%BB%D0%BE-%D0%B2-%D0%BE%D1%84%D1%82%D0%B0%D0%BB%D0%BC%D0%BE%D0%BB%D0%BE%D0%B3%D0%B8%D1%8F%D1%82%D0%B0-%D1%81%D0%BF%D0%B0%D1%81%D1%8F%D0%B2%D0%B0-%D0%B7%D1%80%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D1%8A%D0%BB%D0%B3%D0%B8%D1%8F-news766896.html", "text": "Слави Трифонов ще използва предстоящата си лятна отпуска от екрана на Би Ти Ви, не за да \"ваканцува\" на морето, а за да оперира очите си. Близки до шоумен №1 разкриват пред столичен седмичник, че от известно време е пациент на прочутата австрийска клиника \"Рудолфщифтунг\" във Виена, където светила в офталмологията му помагат да подобри зрението си. Трифонов е пациент на австрийската клиника от тази пролет. От тогава досега е посетил болницата няколко пъти - за диагностициране и лечение. Предстои му нова визита, през август. Според изданието тогава ще бъде опериран лично от светилото в офталмологията проф. Биндер и екипа му. Интервенцията ще бъде извършена посредством лазерна рефрактивна хирургия - най-прецизната технология в медицината. \"Операцията вече трябваше да бъде извършена, но Трифонов я отложи с месец заради договора си с Би Ти Ви, задължаващ го да произвежда по 5 издания на \"Шоуто на Слави\" седмично. След оперативната намеса той се нуждае от поне 10 дни почивка и възстановяване, като е абсолютно противопоказно да подлага зрението си на силните студийни светлини\", коментират близки до шоузвездата от село Учин дол. Самият Трифонов нямал никакво притеснение за предстоящата операция, на която вече се бил подлагал преди 4-5 години, но в Германия. Манипулацията трае не повече от час и половина. За проблема на Слави със зрението се знае от 11 години. Той страда от възпаление на очния нерв на лявото око. Според самия Трифонов възпаланието е следствие на инцидент от 1996 г. Тогава получил остро възпаление на зъби, пренесло се и върху лицето и довело до засягане на лицеви нерви. Сподели:", "date": "2018.07.19", "title": "ВИП-ПАЦИЕНТ! Оперират Слави във Виена! Светило в офталмологията спасява зрението на Дългия"}
{"url": "http://pik.bg/%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B2%D0%BE%D0%B4%D0%B8-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%84%D0%B8%D0%BB-%D0%BA%D0%BE%D0%BB%D0%B8%D0%BD%D1%81-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news766844.html", "text": "Дъщерята на Фил Колинс, Лили, ще снима у нас. Тя най-вероятно ще влезе в ролята на Лиляна Паница в предстоящия филм за цар Борис III, чиито снимки трябва да започнат през 2019 година. Историята в лентата ще се развива около спасяването на българските евреи. На третия ден от кинофестивала в град Иския Дарина Павлова бе домакин на дискусия, по време на която се обсъждаше ролята на жените в съвременния шоубизнес, пише \"Телеграф\". Филмовата продуцентка влезе в залата на петзвездния хотел \"Реджина Изабела\" с широка усмивка и бе лично посрещната от пиарката на церемонията \"Оскар\" Черил Бруун Исаак. Дарина блестеше в сет от новата колекция на \"Долче и Габана\". Във форума участваха младата холивудска звезда Лили Колинс и Дороти Кантон - дъщеря на американската продуцентка и носителка на \"Оскар\" за \"Форест Гъмп\" Уенди Финерман. Сподели:", "date": "2018.07.19", "title": "Дарина Павлова води щерката на Фил Колинс в България"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B0%D1%81%D0%BA%D0%BE-%D1%86%D0%B8%D0%B3%D0%B0%D0%BD%D0%B8%D0%BD%D0%B0-%D1%81-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B0-%D1%80%D0%B8%D0%B1%D0%B0-%D0%BF%D1%80%D0%BE%D0%B4%D0%B0%D0%BB-%D1%80%D0%B0%D0%B7%D0%B2%D0%B0%D0%BB%D0%B5%D0%BD%D0%B8-%D0%BF%D0%BE%D0%BF%D1%87%D0%B5%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D0%B0-%D0%B8-%D0%BD%D0%B0%D1%82%D1%80%D0%BE%D0%B2%D0%B8%D0%BB-%D0%B4%D0%B5%D1%82%D0%B5%D1%82-news766911.html", "text": "Съвместна акция на Българската агенция по безопасност на храните (БАБХ) в Бургас, ИАРА и ОД на МВР се проведе днес на главния път Приморско-Бургас, съобщава Флагман. В крачка бяха спипани трима мургави търговци, извършващи нерегламентирана търговия с риба. Действията на институциите бяха продиктувани от сигнал изпратен от жена, която закупила попчета от същите търговци, а след това детето й получило хранително натравяне. Ромите изобщо не се притесняваха и бяха на същото място, откъдето преди няколко дни жената с натровеното детенце, закупила развалената риба. Дори и появата на трите служби не стресна \"продавачите\", които се опитаха да обяснят на развален български, че имат всички необходими документи. Единият от тях – Атанас бе на видима възраст около 30-35 г. Той се изявяваше като лидер на групата и уверено заяви, че \"всичко им било изрядно\". За да подкрепи думите си подаде куп смачкани листи, между които и документи с неясен произход. Те обаче се оказаха за много стар период и разрешаващи единствено транспортирането на риба, а не нейната продажба. „Е к‘во с‘я, по магазините не продават ли тъй? Имам си хладилник, всичко...“, оплака се Атанас, мислейки, че това е достатъчен довод да му се размине. Той се оказа и стар познайник на агентите от БАБХ. Само за миналата година имал написани 3 акта за същото нарушение, като всеки от тях е с минимална дължима стойност от 1000 лв. Дали са платени той не пожела да каже, но е почти сигурно, че не са. Акцията завърши с конфискацията на рибата. Продукцията трябвало да бъде дълбоко замръзена, а ромите не могат да поддържат температура от -18 градуса, каквато е необходима. Стоката е изложена и на постоянния трафик, като това води до допълнително замръсяване, констатираха инспектори. Сподели:", "date": "2018.07.19", "title": "Спипаха Наско циганина с нелегална риба, продал развалени попчета на майка и натровил детето й (ВИДЕО)"}
{"url": "http://pik.bg/%D1%86%D0%B0%D1%80-%D1%84%D1%83%D1%82%D0%B1%D0%BE%D0%BB-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D1%81%D1%80%D0%B8%D0%BD%D0%B0-%D0%B3%D0%BB%D0%B0%D0%B2%D0%BE%D0%BB%D0%BE%D0%BC%D0%BD%D0%BE-%D0%BF%D0%BE%D1%81%D0%B5%D1%89%D0%B0%D0%B5%D0%BC%D0%BE%D1%81%D1%82%D1%82%D0%B0-%D0%B2-%D0%BF%D0%BE%D1%80%D0%BD%D0%BE-%D1%81%D0%B0%D0%B9%D1%82%D0%BE%D0%B2%D0%B5%D1%82%D0%B5-news766906.html", "text": "Нови данни за индексите на сайтовете за възрастни се появиха дни след края на Световното първенство по футбол. Голям порносайт публикува, че гледанията в уебпортала са се сринали главоломно по време на финалния мач на Мондиал 2018. Новите извадки затвърждава, че спадът на трафика не е кой знае колко изненадващ, когато се отнася за държави, които продължават похода си на Мондиала. Не всички се класираха на планетарния шампионат, но водят парада по ниската посещаемост в сайтовете. По време на мача Франция - Хърватия е бил буквално нищожен в глобален аспект. Световните агенции съобщиха, че германците се утешавали с хардпорно след провала с Мексико, където Бундестима загуби с 0:1. След първия съдийски сигнал на финала, трафикът в Хърватия е паднал с цели 46%, докато Франция са се оттеглили 24% от потребителите. В Хърватия юзерите са „дропнали” до 70% по време на срещата, което е било „дъното” за порносайта. Посещенията във Франция пък продължили да се сриват в хода на срещата, вероятно предвкусвайки триумфа на\"петлите\", обобщават данните си от сайта за възрастни. В световен мащаб трафикът е паднал с 12% по време на мача, но след края е възстановил нормалните си стойности само за... три минути и половина, обобщава Гонг.бг. Появиха се данни и за България. Хората у нас са предпочитали да гледат Мондиала пред филмите на възрастни. България е една от държавите, които търпи най-сериозен отлив. Начело е Венецуела, следвана от Словения, а зад нас остават Швейцария и Хонг Конг. Япония, Филипините и Нова Зеландия пък търпят най-малък срив в хода на Мондиала, като отливът при тях е само 4%. Сподели:", "date": "2018.07.19", "title": "ЦАР ФУТБОЛ! Световното срина главоломно посещаемостта в порно сайтовете"}
{"url": "http://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%BE-%D0%B1%D1%80%D0%BE%D1%8F%D1%82-%D0%BD%D0%B0-%D0%B7%D0%B0%D1%80%D0%B0%D0%B7%D0%B5%D0%BD%D0%B8%D1%82%D0%B5-%D1%81%D1%8A%D1%81-%D0%B7%D0%B0%D0%BF%D0%B0%D0%B4%D0%BD%D0%BE%D0%BD%D0%B8%D0%BB%D1%81%D0%BA%D0%B8-%D0%B2%D0%B8%D1%80%D1%83%D1%81-%D0%B2-%D0%B3%D1%8A%D1%80%D1%86%D0%B8%D1%8F-%D1%80%D0%B0%D1%81%D1%82%D0%B5-news766982.html", "text": "Броят на хората в Гърция диагностицирани, че са заразени със Западнонилски вирус, пренасян от инфектирани комари, е нараснал до 12, съобщиха от местния Център за контрол на и превенция на заразите в сряда на своя уебсайт, пише електронното издание на гръцкия вестник \"Катемерини\". Повечето от регистрираните случаи в околностите на Атина – общини Илиопули, Мегара, Танагра, а има и такива в Солун и близкото село Халкидона, съобщават от Центъра за контрол и превенция на заразите Двама от 12-те заразени са в интензивно отделение, а останалите са изписани. Сподели:", "date": "2018.07.19", "title": "Тревожно! Броят на заразените със западнонилски вирус в Гърция расте"}
{"url": "http://pik.bg/20-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D1%81%D1%82%D1%80%D1%83%D0%B2%D0%B0-%D0%BE%D1%81%D0%B2%D0%B5%D1%82%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%BE%D1%84%D0%B8%D1%8F-%D0%B7%D0%B0-2018-%D0%B3-news766894.html", "text": "„От днес се затваря бул. „Монтевидео“ между улиците „Боряна“ и „Никола Петков“. За времето на ремонта движението в участъка е преустановено. 20 млн. лева струва осветлението на София за настоящата година. Това обяви зам.-кметът по транспорт в Столичната община Евгени Крусев, който провери как върви подмяната на уличното осветление по ул. „Симеоновско шосе” - от участъка на бул. „Г.М Димитров” до ул. „21 век”, предаде БГНЕС. Крусев обясни, че общината влага 8 млн. лева в подмяна и изграждане на улично осветление, плаща и 5 млн. лв. на поддържащите фирми, които трябва да не допускат да има неработещо осветление в града. Зам.-кметът уточни, че над 7 млн. лева е разходът за електричество. „Около 100 стълба са подменени от началото на годината, които са опасни и наклонени в града. Сменени са и 1000 осветителни тела с нови LED такива като целта ни е в рамките на тази година да спестим около 290-300 000 мегаватчаса енергия. Това означава икономия около 70 000 лева годишно, които може да инвестираме в изграждането на улично осветление там, където няма такова”, подчерта Крусев. Той уточни, че ремонти на осветлението текат на много места в града, както в квартални градинки, около училища, така и около поликлиники. Крусев каза, че това лято ще бъде изцяло обновено осветлението на надлез „Надежда“. „Там очакваме икономия от 130 000 мегаватчаса заради смяната на телата от такива, които са с натрий към такива, които са LED. Там ще се подобри и осветеността с около 35%. Ще бъдат подменени и 27 стълба, които в годините са били повредени в следствие на пътно-транспортни инциденти. Ремонтът трябва да приключи в рамките на летния сезон. В район Люлин влагаме около 500 000 лева, там се подменя осветлението по „Джавахарлал Неру“, „Захарий Стоянов“, „Луи Пастьор“, заяви Крусев. Евгени Крусев. Зам.-кметът заяви, че осветлението вече е подменено по бул. „Възкресение“ в кв. „Красна поляна“, като предстои да се обнови и по „Константин Величков“ като така в отсечката от бул. „Сливница“ до бул. „Възкресение“ осветеността ще бъде подобрена с 40%. Крусев добави още, че вече е готов и първият перон за споделено движение на трамваи и автобуси по бул. „Константин Величков. Той обяви, че вече се работи по втория перон, който се намира при парка „Св. Петър и Павел“, а след това ще започне изграждането при ул. „Цар Симеон“ и между бул. „Т. Александров“ и „Ал. Стамболийски“, където също ще бъде подменено осветлението. Зам.-кметът обяви, че се отпускат около 100 млн. лева за ремонти и поправка на пътната инфраструктура, като в тази сума влизат и големите ремонти. Той обясни, че от вчера е пуснато движението по новоремонтирания бул. „Тодор Каблешков“ и там движението вече се осъществява в по две ленти в посока. 20 млн. лева струва осветлението на София за 2018 г. Плановете са за около месец участъкът да бъде изцяло обновен. В зависимост от прогнозата в последния уикенд на този месец или в първия на следващия, бул. „Васил Левски“ ще бъде изцяло затворен в участъка между „Граф Игнатиев“ и Ректората. Тролейбусите ще се движат по бул. „Г.С. Раковски“. През това време за около 16 ч. булевардът трябва да бъде изцяло асфалтиран с износващия пласт. Другата седмица се очаква да се монтират гранитните плочи по „Граф Игнатиев“, а до края на месеца ще бъде изцяло завършен ремонтът на ул. „Солунска“ в участъка от бул. „Витоша“ до ул. „Христо Белчев“. В началото на август ще бъде затворена отсечката между „6-ти септември“ и „Цар Иван Шишман“, както и градинката на „Св. Седмочисленици“, разясни зам.-кметът. Сподели:", "date": "2018.07.19", "title": "20 милиона лева струва осветлението на София за 2018 г."}
{"url": "http://pik.bg/%D0%BF%D1%8A%D1%82%D0%BD%D0%B8-%D0%BD%D0%B5%D0%B2%D0%BE%D0%BB%D0%B8-%D0%BF%D0%BE%D0%BB%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-%D0%B7%D0%B0%D0%BA%D1%8A%D1%81%D0%B0%D1%85%D0%B0-%D0%BA%D1%80%D0%B0%D0%B9-%D0%BF%D0%BE%D0%BC%D0%BE%D1%80%D0%B8%D0%B5-%D0%B0%D0%B2%D1%82%D0%BE%D0%B1%D1%83%D1%81%D1%8A%D1%82-%D0%B8%D0%BC-%D1%81%D0%B5-%D1%81%D1%87%D1%83%D0%BF%D0%B8-%D1%81%D0%BD%D0%B8%D0%BC%D0%BA%D0%B8-news766971.html", "text": "Автобус с полски туристи закъса край Поморие преди няколко часа. Около 60-ина поляци са извадили куфарите от авариралото возило и са легнали в тревата пред Аквапарка в Поморие, съобщава Флагман. Те са тръгнали този следобед от Слънчев бряг към Полша с автобус, но още след 15-ина км возилото им се счупило. „Не ни казват нищо, стоим и чакаме. Май ще изпращат друг автобус”, каза един поляците. Чужденците са пристигнали за екскурзията си в България с голяма туроператорска фирма. Не е ясно дали ще може в толкова кратък срок да им се осигури нов двуетажен автобус , или ще се наложи да бъдат настанени в хотел за тази вечер. Сподели:", "date": "2018.07.19", "title": "ПЪТНИ НЕВОЛИ! Полски туристи закъсаха край Поморие, автобусът им се счупи (СНИМКИ)"}
{"url": "http://pik.bg/%D1%80%D0%BE%D0%BC%D0%B0%D0%BD%D1%82%D0%B8%D0%BA%D0%B0-%D0%B0%D0%BD%D1%82%D0%BE%D0%BD%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D0%BF%D0%BE%D0%BB%D1%8F-1-%D0%BC%D0%B5%D1%81%D0%B5%D1%86-%D0%BE%D1%82-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81-%D0%B3%D0%BE%D1%80%D0%B5%D1%89%D0%B0-%D0%B2%D0%B0%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news766888.html", "text": "\"17 юли - 1 месец женени и 4 месеца от първата ни среща! \"Само ако знаеш колко страхотно ще си изкараме следващите минимум 40 години заедно! Нямам търпение да откриваме заедно света! Колко невероятни неща ни предстоят!” Аз също, любими, аз също!\", написа Антония във \"Фейсбук\". Младото семейство поля празника си с романтична вечер. Тя е започнала с кутия с рози, подарени от Батинков, и е приключила с шампанаско и гореща вана. Връзката на Антония и Ивайло бе разкрита от Елза Парини. Еуфорията от сключения брак с бизнесмена Ивайло Батинков скоро няма да пусне булката му Антония Петрова. \"Мис България\" съобщи на феновете си в социалните мрежи, че се е навършил 1 месец от сватбата й, видя ПИК. Припомняме, че дипломираната юристка прие фамилията на съпруга си на тайна церемония в къмпинга \"Порто Елеа\" на Халкидики. Сподели:", "date": "2018.07.19", "title": "РОМАНТИКА! Антония Петрова поля 1 месец от сватбата с гореща вана (СНИМКИ)"}
{"url": "http://pik.bg/%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D0%B2%D0%BD%D1%83%D1%87%D0%BA%D0%B0-%D0%BD%D0%B0-%D0%B3%D1%80%D0%B5%D0%B9%D1%81-%D0%BA%D0%B5%D0%BB%D0%B8-%D1%81-%D0%BF%D0%B8%D1%89%D0%BD%D0%BE-%D0%BF%D0%B0%D1%80%D1%82%D0%B8-%D0%B7%D0%B0-20-%D0%B8%D1%8F-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D1%81%D0%BD%D0%B8%D0%BC%D0%BA%D0%B8-news766979.html", "text": "Внучката на холивудската актриса, превърнала се в монакска принцеса Грейс Кели – Камил, отпразнува 20-ия си рожден ден в Монте Карло. В неделя Камил Готлиб, която е дъщеря на принцеса Стефани Монакска, празнува в хотел на авеню \"Принцеса Грейс\", носещо името на баба ѝ и смятано за най-скъпата улица в света. 20-годишната красавица често е сравнява по красота с баба си от феновете русокосата любимка на Хичкок. Тя сподели снимки в профила си в Инстаграм, на които позира с приятели. Компанията е отседнала в Льо Меридиен Бийч Плаза в Монте Карло, който разполага с частен плаж. Сподели:", "date": "2018.07.19", "title": "Красивата внучка на Грейс Кели с пищно парти за 20-ия рожден ден (СНИМКИ)"}
{"url": "http://pik.bg/%D0%B8%D0%B7%D0%B3%D0%B0%D0%B2%D1%80%D0%B8%D1%85%D0%B0-%D1%81%D0%B5-%D1%81-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D0%B2-%D0%BB%D0%BE%D0%B2%D0%B5%D1%87-news766897.html", "text": "Неизвестни са залели с мазнина лицевата страна на паметника на Васил Левски в Ловеч, съобщи зам.-кметът на общината Даниел Колев. Това е станало в навечерието на отбелязването на 181 години от рождението на Апостола. Петната са върху гранита в основата на постамента, под надписа и върху част от надписа. \"Няма друго обяснение за изливане на мазнина на това място, освен хулиганско действие. Жалко е, че това стана ясно точно преди вчерашната дата 18 юли, когато цялата страна отбелязва годишнината от рождението на Апостола на свободата\", заяви Колев. Служители на \"Комунални дейности\" към община Ловеч в момента вземат мерки за почистването на петната. Цялостната реставрация и консервация на паметника на Васил Левски приключи в началото на юни 2018 г. За целта МК отдели целево около 49 хиляди лева. Беше подменен и основният надпис, припомни Колев. Сподели:", "date": "2018.07.19", "title": "Изгавриха се с паметник на Васил Левски в Ловеч"}
{"url": "http://pik.bg/%D1%82%D1%80%D0%B8%D0%BB%D1%8A%D1%80-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-news766977.html", "text": "Делио Роси изненадващо се появи на стадион \"Георги Аспарухов\", въпреки че вчера голяма популярност доби информация за разтрогване на договора му с клуба по взаимно съгласие след среща със собственика Спас Русев. Италианският специалист пристигна час и половина преди началото на тренировката, която започна в 18 ч. След едночасова среща с изпълнителния директор Красимир Иванов той се качи в автомобила си и си тръгна. На този етап не е ясна причината за посещението на Роси. На официалния сайт на Левски все още няма съобщение за раздяла с треньора. Според неофициална информация той очаква солидна неустойка, акцентира бТВ. Сподели:", "date": "2018.07.19", "title": "Трилър при \"сините\"! Делио Роси..."}
{"url": "http://pik.bg/%D0%BD%D0%B0%D0%B7%D0%BD%D0%B0%D1%87%D0%B0%D0%B2%D0%B0%D1%82-%D0%BC%D0%B5%D0%B3%D0%BB%D0%B5%D0%BD%D0%B0-%D0%BA%D1%83%D0%BD%D0%B5%D0%B2%D0%B0-%D0%BD%D0%B0-%D0%BC%D0%BD%D0%BE%D0%B3%D0%BE-%D0%BE%D1%82%D0%B3%D0%BE%D0%B2%D0%BE%D1%80%D0%B5%D0%BD-%D0%BF%D0%BE%D1%81%D1%82-%D0%B2-%D0%B5%D1%81-news766981.html", "text": "Меглена Кунева ще бъде новият посланик на Европейския съюз (ЕС) в Съвета на Европа в Страсбург. Това съобщи върховният представител на ЕС по външната политика и сигурността Федерика Могерини, цитирана от БТА. Тя обяви номинациите за 24 нови ръководители на делегации на ЕС. Те ще заемат формално постовете, когато получат агремани. Преди година Кунева беше поставена от Еврокомисията в т.нар. Комитет за независими изтъкнати личности, който ще надзирава финансите за европейските политически групи. Тази структура обаче е предвидено да заработи чак след евровота догодина. Сподели:", "date": "2018.07.19", "title": "Назначават Меглена Кунева на много отговорен пост в ЕС"}
{"url": "http://pik.bg/60-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%BF%D0%B0%D0%BF%D1%83%D0%B0-%D0%BD%D0%BE%D0%B2%D0%B0-%D0%B3%D0%B2%D0%B8%D0%BD%D0%B5%D1%8F-news767000.html", "text": "Регистрирано е земетресение с магнитуд 6.0 на територията на Папуа-Нова Гвинея, съобщава страницата на Европейския средиземноморски сеизмологичен център. Земетресението е регистрирано в 21:30 часа българско време на 89 километра западно от град Кандриан на остров Нова Британия и на 397 километра североизточно от столицата Порт Морсби на дълбочина 60 километра. Не се съобщава за пострадали хора и причинени материални щети. Не е обявявана тревога за опасност от цунами. Сподели:", "date": "2018.07.19", "title": " 6.0 по Рихтер разлюля Папуа-Нова Гвинея"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B8%D0%B7%D0%B1%D1%80%D0%B0%D1%85%D0%B0-%D1%80%D1%83%D1%81%D0%BD%D0%B0%D0%BA-%D0%B7%D0%B0-%D0%BD%D0%B0%D0%B9-%D0%B4%D0%BE%D0%B1%D1%8A%D1%80-%D1%81%D0%BF%D0%BE%D1%80%D1%82%D0%B8%D1%81%D1%82-%D0%B2-%D1%81%D0%B0%D1%89-news766898.html", "text": "Александър Овечкин, капитан на хокейния Вашингтон Кепитълс, беше избран за най-добър спортист на годината и за най-добър играч в Националната хокейна лига за сезона. Годишните награди за спортно майсторство в Съединените щати се организират от американския медиен гигант ESPN. Връчването беше тази нощ на церемония в Лос Анджелис, но големият победител не се яви на церемонията, да получи наградата си. Овечкин е първият хокеист, който печели тази награда за последните 26 години. Руснакът е носител на Купа \"Стенли\" с Вашингтон през миналия сезон. Той изпревари в спора за отличието Джеймс Хардън от баскетболния Хюстън и Том Брейди, куотърбек на Ню Инглънд Пейтриътс. През миналия сезон Овечкин изведе Вашингтон до първа Купа \"Стенли\" в историята на клуба и беше избран за най-полезен състезател на плейофите. В 24 мача той събра 27 (15+12) точки. Най-добра спортистка на годината стана Клоуи Ким, която спечели олимпийската титла в дисциплината халфпайп на турнира по сноуборд на Игрите в ПьонгЧанг 2018. Най-добър отбор на годината е Хюстън Асторс (бейзбол). Наградите ESPY се връчват от 1993 година насам. Сподели:", "date": "2018.07.19", "title": "УНИКАЛНО! Избраха руснак за най-добър спортист в САЩ"}
{"url": "http://pik.bg/%D0%BC%D0%B0%D0%B4%D0%BE%D0%BD%D0%B0-%D1%81%D0%B8%D1%8F%D0%B5-%D0%B2-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D1%88%D0%B5%D1%81%D1%82%D1%82%D0%B5-%D1%81%D0%B8-%D0%B4%D0%B5%D1%86%D0%B0-%D1%81%D0%BD%D0%B8%D0%BC%D0%BA%D0%B0-news766918.html", "text": "Мадона предостави рядката възможност на феновете си да видят всичките ѝ шест деца едновременно, съобщи ЮПИ, цитиран от Дарик. Певицата сподели семейна снимка от пътуването си в Малави, на която са 21-годишната ѝ дъщеря Лурдес, 17-годишният ѝ син Роко, 12-годишният ѝ син Дейвид, 12-годишната ѝ дъщеря Мърси и петгодишните близначки Естер и Стела. Снимката е направена в понеделник пред детската болница в Блантайър, за чието откриване Мадона помогна през 2017 година. Сподели:", "date": "2018.07.19", "title": "Мадона сияе в компанията на шестте си деца (СНИМКА)"}
{"url": "http://pik.bg/%D0%B5%D1%81-%D0%B5-%D0%BE%D0%B1%D0%B5%D0%B7%D0%BF%D0%BE%D0%BA%D0%BE%D0%B5%D0%BD-%D0%BE%D1%82-%D0%B7%D0%B0%D0%BA%D0%BE%D0%BD-%D1%81-%D0%BA%D0%BE%D0%B9%D1%82%D0%BE-%D0%B8%D0%B7%D1%80%D0%B0%D0%B5%D0%BB-%D1%81%D0%B5-%D0%BE%D0%B1%D1%8F%D0%B2%D1%8F%D0%B2%D0%B0-%D0%B7%D0%B0-%D1%80%D0%BE%D0%B4%D0%B8%D0%BD%D0%B0-%D0%BD%D0%B0-%D0%B5%D0%B2%D1%80%D0%B5%D0%B8%D1%82%D0%B5-news766995.html", "text": "Европейският съюз изрази днес безпокойство по повод приетия в израелския Кнесет закон, според който само евреите имат правото на самоопределение, като заяви, че това ще усложни създаването на палестинска държава съвместно с Израел, предаде Ройтерс, цитирана от БТА. След месеци на политически спорове Израел прие по-рано днес спорния закон за \"националната държава\". Арабското малцинство в страната окачестви закона като расистки и близък до апартейда. \"Ние сме обезпокоени, изразяваме това безпокойство и ще продължим да работим с израелските власти в този контекст\", каза Мая Кочиянчич, говорителка на върховния представител на ЕС по външните отношения. По думите й ЕС винаги е заемал много ясна позиция относно решението за две държави в израелско-палестинския конфликт и затова \"всяка стъпка, която допълнително би усложнила или осуетила това решение да стане действителност, трябва да бъде избягвана\". Законът предопределя, че \"Израел е историческата родина на евреите и те имат изключителното право за национално самоопределение\", добави Кочиянчич. Ройтерс отбеляза, че приетият закон на практика лишава арабския език от статута му на втори официален език наравно с иврит и му отрежда \"специален статут\" и правото да продължи да бъде използван в израелските институции. Израелските араби наброяват около 1,8 милиона, около 20 на сто от 9-милионното население на държавата, припомни Ройтерс. На въпрос дали спорният закон би бил спънка пред израелско-палестинския мирен процес Кочиянчич отговори, че той \"със сигурност може да усложни допълнително\" пътя към решението за две държави, допълни ДПА. Сподели:", "date": "2018.07.19", "title": "ЕС е обезпокоен от закон, с който Израел се обявява за родина на евреите"}
{"url": "http://pik.bg/%D0%BD%D0%B5%D1%83%D0%B7%D0%BD%D0%B0%D0%B2%D0%B0%D0%B5%D0%BC%D0%B0-%D0%B8%D0%B2%D0%B0%D0%B9%D0%BB%D0%B0-%D0%B1%D0%B0%D0%BA%D0%B0%D0%BB%D0%BE%D0%B2%D0%B0-%D1%81%D1%82%D0%B0%D0%BD%D0%B0-%D0%BA%D0%BE%D0%B6%D0%B0-%D0%B8-%D0%BA%D0%BE%D1%81%D1%82%D0%B8-%D1%81%D0%BD%D0%B8%D0%BC%D0%BA%D0%B8-news766850.html", "text": "\"Мис България\" Ивайла Бакалова е наузнаваема. Някогашният супермодел се е сдобила с вид на анорексичка. Помен няма от екзотичното и пищно излъчване на красавицата, която в началото на 2000 година плени с красотата си бизнесмена Румен Гайтански и му роди дъщеря Рая. В момента Бакалова е изключително слаба, но тя обяснява драстичната промяна със здравословен режим на хранене и активен спорт. От известно време насам варненката живее и работи в Дубай. В топлата страна тя се занимава с бизнес, свързан с недвижими имоти. Понастоящем е брокер и не възнамерява скоро да се завръща на родна земя. Ивайла е изключила не само алкохола от менюто си, но и всички храни, от които се дебелее. Разделила се е със захарта, брашното и мазните меса. Не излиза от фитнес залата и затова свидетелства плоският й корем, за който могат да й завидят 20-годишните момичета, пише ежедневник. Сподели:", "date": "2018.07.19", "title": "НЕУЗНАВАЕМА! Ивайла Бакалова стана кожа и кости (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B5%D0%B3%D0%B0-%D0%B4%D1%80%D0%B0%D0%BC%D0%B0-%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D1%81%D0%BB%D0%B5%D0%B4-%D1%80%D1%83%D0%BB%D0%B5%D1%82%D0%BA%D0%B0-%D0%BD%D0%B0-%D0%B4%D1%83%D0%B7%D0%BF%D0%B8---%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news766949.html", "text": "ЦСКА продължава напред към втория квалификационен кръг на Лига Европа. Дузпи в Латвия и радост за \"армейците\". Рига записа 1:0 срещу \"червените\" в редовното време на срещата-реванш от първия кръг на турнира. Така след победата на родния гранд в София - също с 1:0, се стигна до продължения. В тях общият резултат се запази, по този начин спорът влезе в драматични дузпи. При решаващите изпълнения \"армейците\" бяха безпогрешни. Тиаго получи червен картон през второто полувреме на реванша, в продълженията и играч на домакините беше изгонен. Десподов пък пропусна много важна дузпа в 89-ата минута. Нападателят обаче се реваншира, вкарвайки последната дузпа при решаващите изпълнения от бялата точка. В следващия кръг ЦСКА ще спори с австрийския Адмира. Първият двубой ще е на \"Армията\". \"Червените\" имаха превес при владеенето на топката през първото полувреме, но не съумяха да създадат сериозни възможности за гол. Така се стигна до 44-ата минута, в която защитникът Черномордийс, след центриране, засече топката в мрежата на \"армейците\". Тиаго в 58-ата минута с шут отдалеч прати кълбото във вратата на домакините, попадението обаче не бе зачетено, съдията даде сигнал за нарушение на правилата. Десподов в 73-ата минута бе близо до гола, но нямаше късмет в завършващата фаза. Само минута по-късно Тиаго Родригес получи втори жълт, респективно червен картон. В 89-ата минута Кирил Десподов пропусна дузпа. Нападателят шутира в долния ляв ъгъл на вратата, а стражът на Рига парира топката. Бялата точка бе посочена за фаул срещу Десподов. Секунди по-късно Бодуров среля силно от далечна дистанция, а кълбото премина на сантиметри от вратата. Продължения. Равностойна игра. В началото на второто продължение играч на домакините беше изгонен, отборите са с равен брой футболисти на терена. След Родригес, Панич също получи втори жълт картон. Последваха солидни шансове и за двата тима, но без успех в завършващата фаза.  Така се стигна до решаващи дузпи. Гол на Малинов - 1:0 за ЦСКА. Лемаич шутира в аут. Попадение на Бодуров - 2:0 за \"армейците\" Примао бележи за Рига - резултат 2:1 за \"червените\". Жеферсон вкарва - 3:1 за ЦСКА. Карклинш реализира, намалявайки пасива на Рига  - 2:3. Джеси бележи - 4:2 за \"армейците\". Баенко вкарва - 3:4. Десподов - гол - 5:3 за ЦСКА в ключовите дузпите! 12. Озлос, 3. Куракинс, 6. Васчук, 13. Габовс, 21. Дейвис, 22. Лемаич, 25. Шарич, 26. Панич, 29. Баенко, 34. Черномордийс, 35. Енин 30. Черниаускус, 27. Секулич, 4. Чорбаджийски, 5. Бодуров, 3. Жеферсон, 15. Малинов, 26. Антов, 7. Жоржиньо, 6. Пинто, 19. Десподов, 20. Тиаго Сподели:", "date": "2018.07.19", "title": "ИЗВЪНРЕДНО! Мега драма в Лига Европа! След рулетка на дузпи - \"червените\"... (ОБНОВЕНА)"}
{"url": "http://pik.bg/%D0%B3%D0%B8%D0%BD%D0%BA%D0%BE-%D0%B1%D0%B8%D0%BB%D0%BE%D0%B1%D0%B0-%D0%BC%D0%B0%D1%80%D0%B8%D1%8F-%D1%81%D0%B8%D0%BB%D0%B2%D0%B5%D1%81%D1%82%D1%8A%D1%80-%D1%81%D0%B5-%D1%81%D0%BA%D1%8A%D1%81%D0%B2%D0%B0-%D0%BE%D1%82-%D1%80%D0%B0%D0%B1%D0%BE%D1%82%D0%B0---%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B0-%D0%B7%D0%B0%D0%B1%D1%80%D0%B0%D0%B2%D1%8F-%D0%B0%D0%BD%D0%B3%D0%B0%D0%B6%D0%B8%D0%BC%D0%B5%D0%BD%D1%82%D0%B8%D1%82%D0%B5-%D1%81%D0%B8-news766853.html", "text": "Мария Силвестър почти не почива това лято, отдадена на многото си ангажименти като водеща. Красивата брюнетка разказа, че само след седмица започва снимките на новия сезон на \"Бригада нов дом\". \"Затова ще мога да си взимам само кратки почивки в паузите\", уточни Силвестър пред \"Марица\". От думите й става ясно, че тя все пак е успяла да се открадне няколко дни за релакс, но и здраво е поработила през лятото. Бившата половинка на Силвестър Силвестъров е в Пловдив, където днес води музикално събитие в Античния театър, а ден преди това правила същото, но в Пещера. Графикът й е толкова пълен, че преди месец тя е прибягнала до помощта на приятелите си във \"Фейсбук\", за да пита защо си е записала ангажимент в Благоевград. Телевизионерката винаги е подчертавала, че сама изкарва парите си и няма нужда от богат спонсор. Все още не е ясно кога ще се излъчи новия сезон на \"Бригадата\", но това е едно от най-рейтинговите предавания на Би Ти Ви, така че зрителите със сигурност го чакат с нетърпение. Сподели:", "date": "2018.07.19", "title": "ГИНКО БИЛОБА! Мария Силвестър се скъсва от работа - започна да забравя ангажиментите си"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B8-%D0%B1%D1%83%D1%80%D0%B8-%D1%81-%D1%83%D1%80%D0%B0%D0%B3%D0%B0%D0%BD%D0%BD%D0%B8-%D0%B2%D0%B5%D1%82%D1%80%D0%BE%D0%B2%D0%B5-%D0%B8-%D0%BF%D0%BE%D1%80%D0%BE%D0%B8-%D0%B2%D1%80%D1%8A%D1%85%D0%BB%D0%B5%D1%82%D1%8F%D1%85%D0%B0-%D0%BF%D0%BE%D0%BB%D1%88%D0%B0-news767002.html", "text": "Силни бури, съпроводени от проливни дъждове и поривисти ветрове, връхлетяха Полша през последното денонощие, съобщи говорител на националната противопожарна служба, цитиран от БТА. По думите му през нощта екипи на службата са се отзовали на 1400 сигнала, а в четвъртък броят им се е увеличил с 200. Най-тежко е положението в Малополското, Куявско-Поморското, Поморското и Лодзкото воеводство, като вятърът е повредил 32, вкл. 21 жилищни сгради. Близо хиляда сигнала за помощ са били свързани с изпомпване на вода от сгради и улици, каза говорителят Павел Фронтчак. Той добави, че превантивно са били евакуирани пет летни детски лагера и че много от полските реки опасно са повишили нивата си. Премиерът на Полша Матеуш Моравецки обяви, че южните региона на страната са под заплахата от наводнения, но каза, че засега ситуацията е под контрол. Той подчерта, че отговорните институции следят за нивото на реките и декларира, че властите полагат усилия да няма пострадали хора и материални щети, предава Нова. Сподели:", "date": "2018.07.19", "title": "Жестоки бури с ураганни ветрове и порои връхлетяха Полша"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D1%8E%D0%B1%D0%BE-%D0%BD%D0%B5%D0%B9%D0%BA%D0%BE%D0%B2-%D0%BD%D0%B0-%D1%8F%D1%85%D1%82%D0%B0-%D0%B2-%D0%B3%D1%8A%D1%80%D1%86%D0%B8%D1%8F---%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%B2%D0%B7%D0%B5%D0%BB-%D1%82%D0%B0%D0%BF%D0%B8%D1%8F-%D0%B7%D0%B0-%D0%BA%D0%B0%D0%BF%D0%B8%D1%82%D0%B0%D0%BD-news766914.html", "text": "Любо Нейков е поредната родна знаменитост, запалила се по яхтите. Комикът е сред най-големите богаташи в артгилдията, но старателно се опитва да прикрива афинитета си към луксозния живот. След като преди няколко години се сдоби с къща за половин милион в съседна Гърция, следващата глезотия, с която се наградил, била частна яхта, дълга повече от 10 метра и пълна с най-различни удобства. За да може да я управлява сам, актьорът изкарал курс за капитани и вече безпроблемно я изкарвал в открито море. На борда ѝ най-често се качвали жена му и дъщеря му, но често разхождал и приятели, които се отбивали на гости в гръцкия му имот. Те му подарили и специален тематичен екип, с който се чувствал като истински мореплавател. На българското Черноморие кракът на Любо не стъпвал, защото актьорът изпитвал срам да се съблича по бански насред плажната тълпа, откакто напълнял неконтролируемо. В Гърция обаче не страдал от подобни скрупули и събирал тен на частен плаж, разположен само на няколко крачки от двора на вилата му. Лежането върху шезлонга редувал с обръщане на питиета в съседния бийч бар. Къщата му се намирала на такова място, което рядко се посещавало от нашенци, а и по време на почивките си Нейков почти не се разделял със слънчевите очила, за да не бъде случайно разпознат. Въпреки финансовите затруднения, които се твърди, че комикът от известно време насам имал, те по никакъв начин не се отразили на високия му стандарт на живот. Любо продължавал да се вози в черния си мутренски джип и умувал в какво още да вложи парите си. Хора от екипа на звездата издават, че шефът на „Комиците“, които от идния есенен телевизионен сезон вече няма да бъдат част от програмната схема на Би Ти Ви, в последните години инвестирал в пет апартамента в столицата. „Нищо че предаването му пада. И пукнат лев да не изкарва от телевизията, може да си живее охолно само с наемите, които всеки месец прибира“, коментират близки до актьора. Според тях той раздал апартаментите на свои познати, които в тях помещавали бизнес офиси срещу суми, не по-ниски от 2 хиляди лева, тъй като жилищата на Нейков се намирали само в централната част на столицата. Проста сметка показва, че само от рентиерство Любо си докарва по 10 бона месечно. Сподели:", "date": "2018.07.19", "title": "САМО В ПИК И \"РЕТРО\"! Любо Нейков на яхта в Гърция - актьорът взел тапия за капитан"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83%D0%B4%D0%B0%D1%80%D0%B8-%D0%BC%D0%B5%D0%BA%D1%81%D0%B8%D0%BA%D0%BE-news766952.html", "text": "Земен трус с магнитуд 5,7 по Скалата на Рихтер разтърси южната и централната част на Мексико, включително столицата, предадоха Асошиейтед прес и Ройтерс, цитирайки Геофизичния институт на САЩ. Жители и работещи в столицата Мексико са напуснали временно сградите, в които са се намирали. Няма данни за пострадали или щети. По данни на Геофизичния институт на САЩ земетресението е било регистрирано около 8:30 ч. местно време (13:30 ч. по Гринуич). Епицентърът е бил близо до град Хуахуапан де Леон в щата Оахака. Според Европейско-средиземноморския сеизмологичен център, цитиран от ТАСС, земетресението е било с магнитуд 5,8 и с епицентър в мексиканския щат Пуебло, на 10 км дълбочина. Националната сеизмологична служба на Мексико съобщава, че земетресението е било с магнитуд 5,9, съобщава ДПА. То е задействало сеизмологичната сигнализация в столицата и други градове. Жителите на многоетажни сгради в мексиканската столица са били евакуирани по спешност, отбелязва ТАСС, добавяйки, че в момента властите са наредили щетите в засегнатите територии да бъдат определени от въздуха. Сподели:", "date": "2018.07.19", "title": "ИЗВЪНРЕДНО! Силно земетресение удари Мексико"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B3%D0%B0%D0%BB%D0%B5%D0%BD%D0%B0-%D1%86%D1%8A%D1%84%D0%BD%D0%B0-%D0%B1%D0%B5%D0%B7-%D0%B3%D0%B0%D1%89%D0%B8-%D0%B2-%D0%BD%D0%BE%D1%89%D0%B5%D0%BD-%D0%BA%D0%BB%D1%83%D0%B1-%D1%81%D0%BD%D0%B8%D0%BC%D0%BA%D0%B8-news766814.html", "text": "Фолк певицата Галена възбуди феновете си в Обзор, след като се качи на сцената без бельо. Макар и да беше с дълга пола, цепките на дрехата ясно показваха, че изпълнителката на \"Дай ми любов\" е забравила една важна подробност, а именно да си обуе гащичките, Липсата на поне малко парче плат около звездните гениталии не убягна на гостите в обзорския клуб \"Anno Domini\". Обградена от изпиващи я погледи, певицата се раздаде като в продължение на два часа пя, танцува, шегува се и пи шотове с полудялата публика, разкри \"LifeOnline.bg\". Сподели:", "date": "2018.07.19", "title": "ГОРЕЩО! Галена цъфна без гащи в нощен клуб (СНИМКИ)"}
{"url": "http://pik.bg/%D0%BC%D0%B0%D0%BF%D1%83%D0%BA%D1%83-%D0%BF%D0%BE%D1%82%D1%80%D0%B8%D0%B2%D0%B0-%D0%B4%D0%BE%D0%B2%D0%BE%D0%BB%D0%BD%D0%BE-%D1%80%D1%8A%D1%86%D0%B5-%D0%B7%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD%D0%B8%D1%8F-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-news766886.html", "text": "Бившият нападател на Левски Жуниор Мапуку e доволен от треньорската рокада на \"Герена\". Снощи собственикът Спас Русев реши да освободи италианския треньор Делио Роси. \"Разбрах за раздялата на Левски и Делио Роси. Това е най-доброто за клуба. Респект към него и треньорските му качества, но Левски не е за него. Той така и не успя да се впише в България, в клуба. Комуникацията му с футболистите не бе добра. Хубаво е, че си тръгна. Но аз съм само един футболист\", заяви Мапуку пред \"Топ спорт\". \"Съжалявам за отпадането от Вадуц. Феновете не заслужават това. Сигурен съм обаче, че Левски ще се върне на победния път. Скоро ще дойда в България. Сърцето ми остава синьо. Само Левски!\", завърши нападателят. Сподели:", "date": "2018.07.19", "title": "Мапуку потрива доволно ръце за освободения Делио Роси"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D1%8F-%D0%B5-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-news766860.html", "text": "Неправителствената организация \"Европейски съвет за външна политика\" оповести анализ, в който се подчертава, че България е една от седемте страни от Европейския съюз, в които безконтролната имиграция е смятана за най-голямата заплаха за националната сигурност. Българите се страхуват не просто от неспособността да бъде контролиран броят или типът на мигриращите, но и от евентуално въздействие на мигрантите върху обществото на фона на намаляващото население. Българите посочват като най-важните си европейски партньори в сигурността другите страни от НАТО. Съединените щати са възприемани като ядрен гарант на сигурността на България, пише още в анализа. Той обобщава допитване в 28-те страни от ЕС сред хора, вземащи политически решения, и сред анализатори. Направено е и обширно проучване на политически документи, на дебати в академичните среди и на публикациите в медиите. Сподели:", "date": "2018.07.19", "title": "Проучване разкри коя е най-голямата заплаха за българите"}
{"url": "http://pik.bg/%D0%B4%D0%B0%D1%80-%D0%BE%D1%82-%D0%B1%D0%B0%D0%BD%D0%B8%D1%87%D0%B0%D0%BD-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-%D1%81-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D1%81%D1%82%D0%B2%D0%B5%D0%BD-%D0%B0%D0%B4%D1%80%D0%B5%D1%81-%D0%B7%D0%B0-%D0%B2%D1%8A%D0%BB%D0%BD%D0%B5%D0%BD%D0%B8-%D1%87%D0%BE%D1%80%D0%B0%D0%BF%D0%B8-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BD%D0%B8%D0%BC-news766857.html", "text": "Писмо от принц Хари и съпругата му Меган Маркъл получи читалището в гоцеделчевското село Баничан. Благодарственият адрес е заради даровете, които изпратили местните самодейци за сватбения ден на младоженците. Пазителите на българската традиция от Баничан изпратиха на младоженците ръчно изплетени вълнени чорапи, изработени в характерен баничански стил. Идеята им хрумнала съвсем случайно, каза за \"Дарик\" читалищният секретар Румяна Джибова. \"Когато започна да се говори за прословутата кралска сватба, ни се обадиха журналисти да попитат дали не готвим подарък за кралското семейство и конкретно от прочутите баничански чорапи. Това ни амбицира и решихме, че един такъв традиционен български подарък ще бъде подходящ. В българския фолклор чорапите са символ на топлина и на домашното огнище. Чорапи задължително се подаряват в трите най-важни моменти от живота на човека. Първият е раждането на детето. Бабата, която е израждала бебето, го е обувала с чорапки, за да го подготви за житейския му път. Вторият момент е на сватбата - в даровете задължително трябва да има чорапи. И третият път - когато напускаме този свят. Вярвало се е, че на другия свят починалите могат да познаят половинката си по чорапите и да бъдат отново заедно\", разказва Джибова. Жените в Баничан изплели специално два чифта чорапи за кралските особи, като добавили връзки, усукани в цветовете на българското знаме. Отговор на са чакали, дори мислили, че може да им върнат обратно пратката. Затова изненадата им била голяма, когато получили писмо със символите и печатите на кралския двор. Румяна Джибова не знае дали принц Хари и съпругата му Меган Маркъл ще носят нашенските чорапи, но е сигурна, че баничанските плетива ги има във всички точки на света - Америка, Германия, Холандия, Русия, Зимбабве. Това са чорапи, поръчани за младоженци, и чорапи, които са изпратени на българи, живеещи далеч от родината \"Не всички жени в Баничан плетат такива чорапи, защото са трудни за изплитане, но удоволствието е невероятно, защото са в пет цвята и във всичките цветове нашите баби са вплели различни символи. Всеки цвят има своето значение - зеленото е природата, синьото - морето и небето, бялото и червеното - са символи на живота, на новото\", казва още Румяна Джибова. Според нея писмото с благодарности от кралския двор е голямо признание за Баничан и за безценните усилия на местните жени за опазване на тукашните традиции. А благодарственото писмо е и от значение за страната ни, тъй като 2018 година е европейска година на културното ни наследство. Сподели:", "date": "2018.07.19", "title": "ДАР ОТ БАНИЧАН! Принц Хари и Меган с благодарствен адрес за вълнени чорапи от България (СНИМКА)"}
{"url": "http://pik.bg/%D0%B4%D0%BE-8-%D1%81%D0%B2%D0%BE%D0%B1%D0%BE%D0%B4%D0%BD%D0%B8-%D0%BC%D0%B5%D1%81%D1%82%D0%B0-%D0%B2-%D0%B5%D0%BB%D0%B8%D1%82%D0%BD%D0%B8%D1%82%D0%B5-%D0%B3%D0%B8%D0%BC%D0%BD%D0%B0%D0%B7%D0%B8%D0%B8-%D0%BF%D1%8A%D0%BB%D0%B5%D0%BD-%D1%81%D0%BF%D0%B8%D1%81%D1%8A%D0%BA-news766941.html", "text": "В двете гимназии, показали най-добри резултати на матурата по български език, е останало само по едно място. Щастливецът, който ще учи в школото в кв. „Оборище“ може да избира само между профил с испански и португалски език. Седмокласникът, който бъде приет в Немската гимназия, ще изучава засилено немски и английски или руски език, предава Монитор. Две деца ще имат възможността да кандидатстват в Технологично училище „Електронни системи“ към Технически университет – София. Там има по едно място две от паралелките - „Системно програмиране“ и „Компютърни мрежи“. Още 4 кандидат-гимназисти ще получат възможността да подадат документи в СМГ „Паисий Хилендарски“. Те могат да изберат профил „Математически“ с английски език. Същият брой места са налични и във II Английска езикова гимназия „Томас Джеферсън“. Там има една свободна бройка в паралелката с профил „Чужди езици“ английски език, испански език, история и цивилизация, български език и литература. Едно място за младеж има и в профил „Чужди езици“ английски език и немски език, математика и география и икономика. Две девойки пък могат да кандидатстват в паралелка с профил „Чужди езици“ с английски език, немски език, химия и биология. Пет са свободните места за младежи в Първа английска езикова гимназия. По една квота има в профил „Чужди езици“с английски език. Две от тях са с втори профилиращ испански език, докато третата - френски език. Другите две свободни места са в паралелката с немски език. В 73 СУ „Владислав Граматик“ има седем квоти, разпределени в три класа от профил „Чужди езици“ с немски. По едно място за младежи и девойки има в паралелката с втори профилиращ руски език, три квоти за девойки с френски език и две за младежи с английски. Във 9 Френска езиков гимназия „Алфонс дьо Ламартин“ има 8 свободни места, разпределени между различни паралелки. По една квота за девойки и младежи има в паралелка с английски и български език, както и в тази с испански и български. В класа с испански и математика, както и испански и български има по едно място за младежи. Две места за девойки има в паралелката с немски и български. Под 10 свободни места има в още няколко елитни столични училища, които не са в топ 10 по минимален бал на първо класиране. В 134 СУ „Д. Дебелянов“ са 4, в 119 СУ“ Акад. М. Арнаудов“ - 9, в СПГЕ „Джон Атанасов“ - 9, 51 СУ „Елисавета Багряна“ - 4, 35 СУ „Добри Войников“ - 6, НМПГ „Акад. Любомир Чакалов“ - 6, 31 СУЧЕМ „Иван Вазов“ - 5, Национална търговско-банкова гимназия – 7. Подаването на документи за участие в класирането започва утре (20 юли) и продължава до 24 юли включително. Учениците ще имат възможността да пренаредят желанията си спрямо тези, които са подали на първо класиране, като посочват само паралелките, за които са обявени свободни места. Обявяване на списъците с приетите ученици на трети етап на класиране е до 26 юли. Вижте пълния списък Седмокласниците, залагащи своите надежди на трето класиране, ще се борят за 1-8 свободни места в елитните гимназии, намиращи се на първите места по минимален бал в София. Това стана ясно, след като от Регионалното управление на образованието София – град обяви списъка. Сподели:", "date": "2018.07.19", "title": "До 8 свободни места в елитните гимназии (ПЪЛЕН СПИСЪК)"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B8%D0%B7%D0%B2%D1%8A%D1%80%D1%88%D0%B8-%D1%81%D0%B5%D1%80%D0%B8%D1%8F-%D0%BE%D1%82-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D0%B2-%D1%8E%D0%B6%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news766943.html", "text": "Сирийската армия извърши серия от въздушни удари в южната част на страната. Съобщава се за десетки загинали цивилни. След атаките бунтовниците са се споразумели с правителството да се оттеглят от района. Експерти определят това като голяма победа за режима в Дамаск, който ще си върне контрола върху териториите близо до окупираните от Израел Голански възвишения. В същото време две села в Северозападна Сирия, окупирани от бунтовниците, бяха евакуирани. По-голямата част от населението им е лоялно на режима. Сподели:", "date": "2018.07.19", "title": "Сирийската армия извърши серия от въздушни удари в южната част на страната"}
{"url": "http://pik.bg/%D0%B5%D0%BA%D1%81%D0%BF%D0%BB%D0%BE%D0%B0%D0%B4%D0%B8%D1%80%D0%B0-%D0%B3%D0%BE%D0%BB%D1%8F%D0%BC%D0%B0-%D1%87%D0%B0%D1%81%D1%82-%D0%BE%D1%82-%D0%B2%D1%8A%D1%80%D1%85%D0%B0-%D0%BD%D0%B0-%D0%B2%D1%83%D0%BB%D0%BA%D0%B0%D0%BD%D0%B0-%D0%BA%D0%B0%D0%BB%D0%B0%D1%83%D0%B5%D0%B0-%D0%BD%D0%B0-%D1%85%D0%B0%D0%B2%D0%B0%D0%B8%D1%82%D0%B5-news766944.html", "text": "Голяма част от върха на изригващия вулкан Килауеа на Хаваите се срути при експлозия. Образува се нов мощен поток от лава. Взривът е бил със силата на земетресение с магнитуд 5,3, съобщиха властите. Лавата се е проточила на километри и е достигнала жилищен район. Няма данни за ранени. От изригването на вулкана преди два месеца и половина досега няма пострадали българи, съобщиха от външното ни министерство. До момента са разрушени над 700 къщи, а хиляди хора са евакуирани. Сподели:", "date": "2018.07.19", "title": "Експлоадира голяма част от върха на вулкана Калауеа на Хаваите"}
{"url": "http://pik.bg/%D0%B4%D0%B5%D1%82%D0%B5-%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%BE-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%BF%D0%B0%D1%82%D1%80%D1%83%D0%BB%D0%BA%D0%B0%D1%82%D0%B0-%D0%BF%D0%BE-%D0%BF%D1%8A%D1%82%D1%8F-%D0%B1%D1%83%D1%80%D0%B3%D0%B0%D1%81---%D0%B2%D0%B0%D1%80%D0%BD%D0%B0-news766945.html", "text": "пътнотранспортно произшествие с участието на служебен полицейски автомобил Районната прокуратура във Варна ръководи досъдебно производство за . Днес около 11:45 часа на пътя Варна – Бургас в посока град Бяла, полицейски автомобил при маневра причинява пътнотранспортно произшествие с друга кола. Заради участието на водач, който е полицейски служител, разследването е разпоредено на следовател от Окръжния следствен отдел при Окръжната прокуратура във Варна, като досъдебното производство се води по член 343, ал. 1, буква \"а“ от НК, предава \"Бургас24\". Пътуващо дете в другия автомобил е с контузна рана, прегледано е в болницата и е изписано. Има материални щети по двата автомобила. Извършен е оглед от следовател на местопроизшествието. Сподели:", "date": "2018.07.19", "title": "Дете е пострадало при катастрофата с патрулката по пътя Бургас - Варна"}
{"url": "http://pik.bg/%D0%B1%D0%BE%D0%BC%D0%B1%D0%B0-%D1%82%D1%80%D0%B8%D0%B7%D0%BD%D0%B0%D1%87%D0%BA%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0---%D0%BA%D0%BE%D0%B9-%D0%BB%D0%B8-%D0%B5-%D1%89%D0%B0%D1%81%D1%82%D0%BB%D0%B8%D0%B2%D0%B5%D1%86%D1%8A%D1%82-news766864.html", "text": "Тризначката Любов, която нашумя покрай популярното благоевградско риалити трио с Вяра и Надежда, май е бременна. Бившата брадърка даде повод за слухове, като се появи видимо наедряла. Близки до блондинката шушукат, че съвсем скоро е на път да стане майка. Преди две седмици тя се върна в родния Благоевград и побърза да се разходи, за да се срещне с най-близките си приятели.Именно навън любопитните очи се натъкнали на променените й форми. Меинувачите веднага започнали да коментират, тъй като Любов е единствената обвързана от тризначките, пише „Телеграф”. И вероятната й бременност няма да е изненада за никого. Сподели:", "date": "2018.07.19", "title": "БОМБА! Тризначката Любов е бременна - кой ли е щастливецът..."}
{"url": "http://pik.bg/%D0%B2%D1%80%D0%B5%D0%BC%D0%B5%D0%BD%D0%B0-%D0%B8-%D0%BD%D1%80%D0%B0%D0%B2%D0%B8-%D0%B1%D0%B0%D1%82%D1%83%D0%BE%D0%BC%D0%B0%D0%BD-%D1%89%D0%B5-%D0%B1%D1%8A%D0%B4%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D0%B3%D0%B5%D0%B9-%D1%81%D1%83%D0%BF%D0%B5%D1%80%D0%B3%D0%B5%D1%80%D0%BE%D0%B9-news766947.html", "text": "Развлекателната индустрия, бълваща супергерои на килограм, ще се сдобие с първия си персонаж с хомосексуална ориентация. Комиксите за Batwoman (като Batman, но жена) ще бъдат превърнати в телевизионен сериал. Продукцията се подготвя за американския канал CW, предава BBC, цитирана от Профит. Batwoman се появява за първи път през 50-те години на миналия век като образ, който трябва да покаже, че самият Batman не е гей, тъй като по това време вървят мнения, че комиксовият герой харесва мъже. Образът се появява отново през 2006 година, този път като лесбийка на име Кейт Кейн. Така Batwoman се превръща в най-известният супергерой с открита хомосексуална ориентация във вселената на развлекателната комания DC. Синопсисът относно предстоящия сериал описва Кейт Кейн като лесбийка, особено веща в уличния бой, която се бори против възстановяването на криминалните активности в града. Посочва се още, че тя е „въоръжена със страст относно социалната справедливост и дарба да изказва мнението си”. Въпреки това, тя трябва „да преодолее собствените си демони” преди да се издигне като герой в Готъм. Сподели:", "date": "2018.07.19", "title": "Времена и нрави! Батуоман ще бъде първият гей супергерой"}
{"url": "http://pik.bg/%D1%81%D1%8A%D0%BA%D1%80%D0%BE%D0%B2%D0%B8%D1%89%D0%B5-%D0%BE%D1%82%D0%BA%D1%80%D0%B8%D1%85%D0%B0-%D1%80%D1%83%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D0%BA%D0%BE%D1%80%D0%B0%D0%B1-%D1%81%D1%8A%D1%81-%D0%B7%D0%BB%D0%B0%D1%82%D0%BE-%D0%B7%D0%B0-130-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D1%81%D0%BD%D0%B8%D0%BC%D0%BA%D0%B0-news766919.html", "text": "Южнокорейски спасителен екип е открил отломките на руски военен кораб, на който се смята, че все още има 200 тона златни кюлчета и монети на стойност 150 трлн. вона (130 млрд. долара). \"Дмитрий Донски\", океански броненосен крайцер на руския императорски флот, който е потопен по време на битка преди 113 години, е бил открит на дълбочина от 425 метра на около 1.6 км. до южнокорекския остров Улуънгдо, според Дейли Телеграф. Британското издание информира, че съвместен екип от експерти от Южна Корея, Великобритания и Канада е открил кораба в неделя. Те са използвали две подводници, за да заснемат плавателния съд. На заснетите кадри се виждат \"значителните щети, нанесени на крайцера при срещата му с японски военни кораби през май 1905 г., както и неговите оръдия, покрити с морска растителност, котвата и руля\", пише Дейли Телеграф. Има информация, че Дмитрий Донски, който е потопен по време на руско-японската война през 1905 г., отива на дъното с 5 500 сандъка със златни кюлчета и монети, за да не могат те да бъдат взети от японците. Базираната в Сеул Shinil Group, която оглавява експедицията, открила кораба, се надява да може да го извади през октомври или ноември. От компанията изчисляват, че към днешна дата златото на кораба би струвало 130 млрд. долара. Половината от съкровището на кораба ще бъде предадено на руското правителство, според компанията, докато 10% от останалите средства ще бъдат инвестирани в туристически проекти на остров Улуънгдо, в това число в изграждането на музей, посеветен на плавателния съд. Сподели:", "date": "2018.07.19", "title": "СЪКРОВИЩЕ! Откриха руски военен кораб със злато за 130 млрд. долара (СНИМКА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D0%BD%D0%B0-%D1%82%D1%80%D0%B0%D0%B9%D0%BA%D0%BE%D0%B2%D0%B0-%D0%B1%D0%BE%D0%BB%D0%BD%D0%B0-%D0%BE%D1%82-%D0%B0%D0%BD%D0%B5%D0%BC%D0%B8%D1%8F-news766056.html", "text": "Гена Трайкова от години се борела с недостига на желязо в тялото си, или медицински казано – с диагнозата анемия. Получила я още в моминските си години, когато след рутинни изследвания лекарите я предупредили, че ще трябва да се грижи повече за здравето. Това съвсем не е най-трудният момент, през който бившата водеща на новините е преминавала. Преди години тя счупи фатално единия си крак и беше в гипс за повече от месец. Тогава докторите имали съмнения дали костта ще успее да заздравее правилно, но въпреки препоръките им към Трайкова да избягва всякакви движения и да почива вкъщи, тя се върнала на работа още на следващия ден. Също толкова своеволно и безотговорно постъпвала и по отношение на анемията. За момента състоянието на журналистката не възпрепятствало нормалния ѝ живот, но на моменти се уморявала повече от обикновено и често ѝ причернявало в нюзрума на телевизията. Колегите ѝ се тревожели за нея, защото почти не ядяла, а го карала само на кафета и цигари. Гена дотолкова прекалявала с вредния навик, че на ден изпушвала по около 2 кутии тютюн. Дори когато вървяла по улиците, също палела и не правела никак добро впечатление на минувачите, които я разпознавали. Във всеки удобен момент по време на работния процес слизала пред сградата на телевизията, където най-често си правела компания на по цигара с Юксел Кадриев, Канна Рачева и Виктория Петрова – другите заклети пушачи от новинарския блок на Би Ти Ви. За Трайкова тютюнопушенето било напълно противопоказно и именно заради това често достигала критично ниски килограми. Освен това трудно прикривала с грим тъмните кръгове под очите, за които имали вина не само недоспиването и стресът в офиса, а и цигарите. Близки до журналистката разкриват, че единствено дългогодишният ѝ приятел Венелин Петков успял за кратко да я откаже да трови организма си, но след раздялата им тя отново пропушила. Шефът на новините бил крайно против вредния ѝ навик и самият той никога през живота си не бил посягал към цигарите. Живеел природосъобразно и бил запален по всевъзможни спортове, като през зимата си вдигал адреналина със ски, а лятно време яхвал сърфа. Различията им в това отношение също повлияли на връзката им, след чийто финал Венелин успя да продължи, влюбвайки се в спортната репортерка Николета Маданска. Гена обаче все още продължавала да бъде без мъж до себе си и мечтите за семейство се отдалечавали все повече от нея. Сподели:", "date": "2018.07.19", "title": "САМО В ПИК И \"РЕТРО\"! Гена Трайкова болна от анемия"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BF%D0%BE%D0%B4-%D1%81%D1%82%D1%80%D0%B0%D0%B6%D0%B0-%D1%82%D1%83%D1%80%D1%87%D0%B8%D0%BD%D0%B0-%D1%81%D0%BF%D0%B8%D0%BF%D0%B0%D0%BD-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D1%85%D0%BE%D1%80%D0%BC%D0%BE%D0%BD-%D0%BD%D0%B0-%D1%80%D0%B0%D1%81%D1%82%D0%B5%D0%B6%D0%B0-news766950.html", "text": "По искане на Окръжна прокуратура – Ямбол съдът задържа под стража турския гражданин Орхан Б. Той е обвинен за това, че на 13.07.2018 г. от Република Турция за Република България на трасе за обработка  на леки автомобили и автобуси, с микробус, е пренесъл през границата на страната без знанието и разрешението на митниците, стоки за търговски цели в големи размери. Стоките са  75 бр. опаковки с медикамент  (хормон на растежа)  на обща стойност 36400 лв. Контрабандно пренасяните медикаменти са установени и задържани благодарение на работата на митническите служители. Според прокурора е налице основано предположение за това, че турския гражданин е извършил престъплението, за което е обвинен. Представителят на държавното обвинение е категоричен, че Орхан Б. може да се укрие или да извърши ново престъпление. Съдът прие мотивите на прокурора и задържа под стража турския гражданин. Определението на Окръжен съд – Ямбол може да бъде обжалвано пред Апелативен съд – Бургас. Сподели:", "date": "2018.07.19", "title": "Задържаха под стража турчина, спипан на границата с хормон на растежа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%B5%D0%BB%D0%B3%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%B8-%D0%B2%D1%8A%D0%B7%D0%B4%D1%83%D1%88%D0%BD%D0%BE%D1%82%D0%BE-%D1%81%D0%B8-%D0%BF%D1%80%D0%BE%D1%81%D1%82%D1%80%D0%B0%D0%BD%D1%81%D1%82%D0%B2%D0%BE-news766951.html", "text": "Белгия затвори въздушното си пространство заради компютърен проблем, предадоха Франс прес и Асошиейтед прес, като се позоваха на съобщение на органа за контрол на въздушния трафик на страната Белгаконтрол. Самолети не могат да прелитат над Белгия от малко след 16 ч. местно време (14 ч. по Гринуич). \"Някои самолети остават на земята, а други са били принудени да се приземят\", казва Ален Ниебс, говорител на Белгаконтрол. Трафикът над Белгия ще бъде възстановен, когато бъде отстранен проблемът, свързан със системата с данните и със зареждането в нея на данните за полетите. Повече подробности не се съобщават. Сподели:", "date": "2018.07.19", "title": "ИЗВЪНРЕДНО! Белгия затвори въздушното си пространство"}
{"url": "http://pik.bg/%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%BD%D0%B0%D0%BB%D0%B8-%D1%81%D1%8E%D0%B6%D0%B5%D1%82%D0%B8-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D0%BD%D0%B0-%D0%B1%D1%83%D0%BD%D1%82-%D0%BF%D1%8A%D1%82%D0%B8%D1%89%D0%B0-%D0%B2-%D1%80%D0%B5%D0%B3%D0%B8%D0%BE%D0%BD%D0%B0-%D1%81%D0%B0-%D0%BA%D0%B0%D1%82%D0%BE-%D0%BB%D1%83%D0%BD%D0%B5%D0%BD-%D0%BF%D0%B5%D0%B9%D0%B7%D0%B0%D0%B6-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%BF%D1%8A-news766899.html", "text": "В ужасяващо положение са част от пътищата в община Берковица и в самия град. Преди седмица бе съобщено, че жители на берковския квартал \"Заряница\" са събрали пари да пълнят дупките си сами. Местните негодуват срещу кмета на Берковица Милчо Доцов, който не предприема никакви мерки, а колите пукат гуми и се трошат. Плод на местното управническо нехайство е и днешният протест на жителите на берковските села Пърличево и Замфирово. Пътят между двете села е пропаднал наполовина от миналото лято, но до момента никой не си е мръднал пръста. Колите минават само в едното платно, опасността някой автомобил да пропадне извън пътя е голяма, въпреки предупредителните знаци, тъй като свлачището е на завой и не се вижда предварително. Пътят вече е затворен и хората трябва да заобикалят десетки километри, за са стигнат до място, което е на отстояние само няколко километра от тях. Затвореният път поставя 84-годишният Димитър от Пърличево пред риска да остане без помощ. „Имам асистентка от Замфирово и не може да се придвижва“, казва той. В селото няма хранителен магазин и хората пазаруват от Замфирово, което е само на пет километра. Обходният маршрут между двете села е десет пъти по-дълъг, 50 км. Днес хората предупредиха, че ще затворят Е-79, ако не се предприемат мерки за трагичното състояние на пътя. Нужни са 330 хиляди лева, които засега не могат да се намерят. Ужасяващо е и състоянието на пътя за съседното село Балювица, където колите са прокарали трасе през гората, за да се придвижат до селото. Мястото е посещавано заради лековно кладенче, открито в гората над населеното място, известно и с това, че е родно на писателя Младен Исаев: За предстоящата родова среща на балювчани, която се провежда ежегодно последната седмица от юли, жителите на селото и приходящите, които имат къщи там, събират средства, за да попълнят сами дупките. Част от трикилометровата отсечка от разклона на пътя Берковица-Монтана до селото е като лунен пейзаж и може да се мине само с марсоход. През ноември миналата година стана ясно, че проект на община Берковица за ремонт на улици в града и на пътища между селата в общината е одобрен по Програмата за развитие на селските райони и ще бъде финансиран с 5,8 милиона лева. Защо парите не са разпределени и не стигнаха поне за запълване на дупки до някои села и как са подбирани пътищата, за които са отделени средства, към момента не е ясно. Сподели:", "date": "2018.07.19", "title": "СЕВЕРОЗАПАДНАЛИ СЮЖЕТИ: Монтанско на бунт! Пътища в региона са като лунен пейзаж, местните пълнят дупките сами! (СНИМКИ)"}
{"url": "http://pik.bg/%D0%B5%D1%82%D0%BE-%D0%BA%D0%BE%D1%8F-%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D0%B2-%D0%BD%D0%BE%D0%B2%D0%B8%D1%8F-%D1%81%D0%B5%D0%B7%D0%BE%D0%BD-%D0%BD%D0%B0-%D1%84%D0%B5%D1%80%D0%BC%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0-news766811.html", "text": "Да запретне ръкави за изграждането на дървени постройки и отглеждането на домашни плодове и зеленчуци - с това ще се заеме вокалистът на D2 Деян Каменов-Дидо тази есен. Новите занимания на певеца, когото по-паметливите зрители помнят още от участието му в риалитито \"Стар Академи\" през 2005 г. не предвещава рязък завой в начина му на живот, а са част от предстоящия четвърти сезон на \"Фермата\", разкрива \"Монитор\". Изпълнителят на \"Тук и сега\" е сред първите знаменитости, чието име се спряга за участие в предаването, възраждащо българските традиции и обичаи. Очакванията са, че във формата ще влязат поне още трима представители на родния шоубизнес, които ще загърбят суетата в полза на селския живот. Дидо е добър в кухнята, но не хапва месо от поне седем години. \"Преди години бях много запален по фитнеса, обичах да блъскам в зала, изяждах огромни количества месо. В един момент започнах да се държа лошо с близките си хора, бях се превърнал в доста остър и нетърпящ чуждото мнение човек. По това време посещавах вокални уроци при Камелия Тодорова и тя ми показа цяла серия от тибетски упражнения за дишане, казва се \"Петимата тибетци\". От тогава всяка сутрин на гладно ги изпълнявам и това ме успокоява и уравновесява. Спрях да се храня с месо, спрях да посещавам фитнеса и прекратих по-агресивния начин на тренировки и живот\", обясни преди време Дидо. Междувременно кастингите за четвъртия сезон на \"Фермата\" преминаха при изключителен интерес, като над 13 хиляди души пробваха късмета си за участие във формата. Сподели:", "date": "2018.07.19", "title": "Ето коя е първата звезда в новия сезон на \"Фермата\" (СНИМКА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%87%D1%83%D0%BC%D0%B0%D1%82%D0%B0---%D0%B1%D1%81%D0%BF-%D1%81%D0%B0%D0%B1%D0%BE%D1%82%D0%B8%D1%80%D0%B0%D0%BB%D0%B8-%D0%B0%D0%BA%D1%86%D0%B8%D1%8F%D1%82%D0%B0-%D0%B2-news766946.html", "text": "Да, трябваше да продължим днес с евтаназията на животните. Снощи късно се събрахме. Една от причините беше, че трябва да се изчакат резултатите от вторите проби. Втората е разколебаното доверие от действията на опозицията и г-жа Нинова. Това каза пред БНТ вътрешният министър Валентин Радев по повод на чумната епидемия в Странджанско. По думите му, БСП е поставила на карта изпълнението на решенията, взети от щаба, специално сформиран по искане на премиера Бойко Борисов. \"Във вторник поискахме председателски съвет. Там поставихме този въпрос дали продължаваме да изпълняваме решението на ветеринарните служби. В сряда отидохме и питахме пак - продължаваме ли с автаназията? Всички казаха \"Да, продължавайте\". Вчера на митинг казва, че не знае. Аз какво да направя, какво да кажа на полицаите?\", продължи Радев. \"Казват ми, че има чума. Те са докторите, те са експертите. Отиваме там, има народни представители, които пазят стадото на баба Дора. Да изнесем на ръце народните представители ли? Г-н Вигенин е на място. Той с неговото присъствие казва, че тука няма чума. Депутатите са неприкосновени. Те да поемат отговорността, а не да ни казват \"Действайте\", а да ходят там\", оплака се още вътрешният министър. Той призова за пореден път народните представители да не ходят в заразения район и по този начин да пречат на действията на ветеринарните власти в евтаназията на животните в района на Болярово и Шарково. \"Не искаме да заставаме срещу хората\", изтъкна още веднъж Валентин Радев. Той сподели, че оградата по границата върши работа, а самите ветеринарни лекари са заявили, че изключват влизането на болни животни през възпиращото съоръжение. \"Има три центъра на разпространение на фалшиви новини. Единият център е \"Позитано\" 20, другият около Цветан Василев, а третият е около президента. Дали заедно работят с такива новини? Ние показваме факти и работим, а те ни заливат с фалшиви новини\", коментира Радев мнението на премиера Бойко Борисов, че бивши ченгета са предприели акция \"Пречупване\". Анализът бил направен от съветници на ГЕРБ. \"Няма да се дадем\", увери вътрешният министър. Сподели:", "date": "2018.07.19", "title": "ЕКСКЛУЗИВНО! Вътрешният министър с последна информация за чумата - БСП саботирали акцията в Странджанско"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B0%D0%B7%D0%B8%D1%81-%D0%BD%D0%B0%D0%B3%D1%80%D0%B0%D0%B1%D0%B8-%D1%81%D0%B8%D0%BD%D0%BE%D0%B5%D0%BA-%D0%BA%D1%80%D0%B0%D1%81%D0%B0%D0%B2%D0%B5%D1%86-%D1%81%D0%BD%D0%B8%D0%BC%D0%BA%D0%B8-news766870.html", "text": "Азис се е отдал на безмерно дълга отпуска. Вярно, че пее по заведения и скоро в Бургас ще вдига мегаконцерт в Летния театър, но основно релаксира, топи се в басейни, обикаля хотели и гушка мъже. На най-новата си снимка, Васко е награбил синеок красавец от Стара Загора. Азис не налита на чуждо и не търси непознати силни усещания, а еротично обсебва свои колеги от бенда и приятели. А те, милите, нямат нищо против! Това е истинско приятелство, скрепва се с голо гушкане, пише ежедневник. Обаче има и обратна страна на този медал. Не пускат Азис в леглото, карат го да спи на земята. Сам ромският славей се оплака и пусна снимка за доказателство. На кадъра той лежи на земята и се е завил с бял чаршаф. \"Изхвърлен на земята да спи! Когато най-добрите ти приятели не желаят да делят легло с теб, заради цвета на кожата ти\", жалва се Азис. Сподели:", "date": "2018.07.19", "title": "ГОРЕЩО! Азис награби синоек красавец (СНИМКИ)"}
{"url": "http://pik.bg/%D0%BF%D1%83%D1%82%D0%B8%D0%BD-%D1%83%D1%87%D1%80%D0%B5%D0%B4%D0%B8-%D0%B7%D0%B2%D0%B0%D0%BD%D0%B8%D0%B5-%D0%B7%D0%B0%D1%81%D0%BB%D1%83%D0%B6%D0%B8%D0%BB-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-news766942.html", "text": "Званията \"Заслужил журналист на Русия“ и \"Заслужил работник в сферата на връзките и информацията на Русия“ са утвърдени от руския президент Владимир Путин. Сподели:", "date": "2018.07.19", "title": "Путин учреди звание \"Заслужил журналист\""}
{"url": "http://pik.bg/69-%D0%B3%D0%BE%D0%B4%D0%B8%D1%88%D0%B5%D0%BD-%D0%B2%D1%8A%D1%80%D0%BD%D0%B0-200-%D0%B5%D0%B2%D1%80%D0%BE-%D0%B8-%D0%B1%D0%B0%D0%BD%D0%BA%D0%BE%D0%B2%D0%B0-%D0%BA%D0%B0%D1%80%D1%82%D0%B0-%D0%B2-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news766837.html", "text": "Това съобщиха от ОДМВР-Кърджали. Пенсионерът намерил дамското портмоне на бул. „България“ в областния център. Направил справка в клона ДСК, откъдето му казали, че картата „VISA“ е притежание на жителка на Широко поле. Парите и документа са предадени в РУ-Кърджали, чийто служител ще издири собственичката им, за да ги предаде. 69-годишен от Кърджали предаде в полицията изгубени 200 евро и банкова карта. Сподели:", "date": "2018.07.19", "title": "69-годишен върна 200 евро и банкова карта в полицията"}
{"url": "http://pik.bg/%D0%BF%D0%BB%D0%B0%D0%BD-%D0%BC%D0%B0%D0%BA%D1%81%D0%B8%D0%BC%D1%83%D0%BC-%D0%BB%D1%83%D0%B8%D1%81-%D0%B5%D0%BD%D1%80%D0%B8%D0%BA%D0%B5-%D1%81%D0%B5-%D0%BF%D1%80%D0%B8%D1%86%D0%B5%D0%BB%D0%B8-%D0%B2-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D1%82%D0%B8%D1%82%D0%BB%D0%B0-%D1%81%D0%BB%D0%B5%D0%B4-2-%D0%B3%D0%BE%D0%B4%D0%B8%D0%BD%D0%B8-news766900.html", "text": "Новият селекционер на Испания Луис Енрике изрази готовност да се бори за бързото завръщане на тима на върховете на европейския и световен футбол. Бившият наставник на Барселона пое поста, след като това лято Юлен Лопетеги бе уволнен точно преди началото на Световното първенство, а след това Фернандо Йеро води тима само временно. Иберийците обаче се провалиха, след като отпаднаха на осминафиналите. \"И досега като треньор на клубни тимове винаги съм казвал, че селекционерският пост на Испания е нещо, от което се интересувам. Все още не съм говорил с футболистите, но с екипа ми събираме информация и комуникираме с хората от федерацията. Не бързаме за никъде. Някои от момчетата в състава вече ги познавам много добре, с други искам да се срещна. Има някои наистина страхотни футболисти, както и такива, които тепърва влизат в отбора. Искам да съм близо до състезателите. Самият аз съм млад за селекционер, но ще трябва да взимам трудни решения\", заяви Енрике. \"Ще анализираме в детайли случилото се на Мондиала. Искам да отчета изключителната работа на специалистите преди мен - Лопетеги и Йеро. И двамата са опитни треньори и ще се опитам да спечеля от това. Вече станаха три големи първенства, в които не успяваме да спечелим нищо. Подобна ситуация имахме и в Барселона преди години. Моята цел е да развия отбора, като предстоят да се вземат много решения. Най-близката ни цел е да спечелим следващия голям форум - Евро 2020\", допълни специалистът, цитиран от \"Спортал\". Сподели:", "date": "2018.07.19", "title": "ПЛАН МАКСИМУМ! Луис Енрике се прицели в европейската титла след 2 години"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BA%D0%B0%D0%B7%D0%B0-%D1%89%D0%B5-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D1%82-%D0%BB%D0%B8-%D0%B3%D1%80%D0%B0%D0%BD%D0%B8%D1%87%D0%B0%D1%80%D1%8F-%D0%BC%D0%B8%D1%85%D0%B0%D0%B8%D0%BB-%D1%86%D0%BE%D0%BD%D0%BA%D0%BE%D0%B2-%D0%B2-%D1%82%D1%83%D1%80%D1%86%D0%B8%D1%8F--news766879.html", "text": "Прокуратурата каза дали граничарят Михаил Цонков, за чиято екстрадиция настоява турският съд в Кърклалери, ще бъде изпратен в Турция. \"На сегашния етап не става въпрос за екстрадиране. Към момента това, което е представено трябва да дадем защитни обяснения по документи, които са изпратени от Турция. На нас ни беше разяснена цялата процедура. Беше ни дадено да разберем, че от държавата по чисто юридически път ще получим помощ\", каза адвокат Николай Костов, който защитава Михаил Цонков. Юристът изтъкна, че към момента няма реална опасност Михаил Цонков да бъде екстрадиран в Турция, а българският съд и прокуратура ще направят всичко възможно това да не се случи. Говорителката на главния прокурор Сотир Цацаров - Румяна Арнаудова допълни, че в рамките на днешната среща на защитата на Цонков и останалите трима негови колеги, е предоставена пълната правна информация по делото. Сподели:", "date": "2018.07.19", "title": "ИЗВЪНРЕДНО В ПИК TV! Прокуратурата каза ще екстрадират ли граничаря Михаил Цонков в Турция (ОБНОВЕНА)"}
{"url": "http://pik.bg/%D0%B5%D0%B4%D0%B8%D0%BD%D0%BE%D0%B4%D1%83%D1%88%D0%BD%D0%BE-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BF%D1%80%D0%B8%D0%B5-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F%D1%82%D0%B0-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%B2-%D0%BD%D0%B0%D1%82%D0%BE-news766902.html", "text": "Македонският парламент прие днес със 76 гласа \"за\" и нито един против или въздържал се Декларация за подкрепа на процеса за членство на Република Македония в НАТО, предаде агенция МИА. Депутатът от управляващата партия Социалдемократически съюз на Македония (СДСМ) Хари Локвенец заяви, че членството в НАТО носи сигурност и стабилност, но най-големите косвени ползи от него не са военни, а икономически. Драган Данев от опозиционната ВМРО-ДПМНЕ изтъкна, че неговата партия подкрепя декларацията, и добави, че членството в НАТО е не само придобивка, но и сериозна отговорност. \"Членството в НАТО не значи, че веднага от изток и от юг, от запад и от север ще се отворят кранчетата и в Македония ще потекат мед и мляко\", каза Данев. Сподели:", "date": "2018.07.19", "title": "ЕДИНОДУШНО! Македонският парламент прие декларацията за членство в НАТО"}
{"url": "http://pik.bg/%D0%BE%D0%BF%D0%B0%D1%81%D0%B5%D0%BD-%D0%B1%D0%B8%D0%B7%D0%BD%D0%B5%D1%81-%D0%BC%D0%B0%D0%B9%D0%BA%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BA%D1%8A%D1%80%D0%BC%D0%B0-%D0%BE%D0%BD%D0%BB%D0%B0%D0%B9%D0%BD-%D0%BF%D1%80%D0%B5%D0%BD%D0%B0%D1%81%D1%8F%D1%82-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B8%D1%8F-%D0%BD%D0%B0-%D0%B1%D0%B5%D0%B1%D0%B5%D1%82%D0%B0%D1%82%D0%B0-news766773.html", "text": "Единствената у нас Банка за майчина кърма не функционира с месеци заради основен ремонт на сградата, в която се помещава. Дългогодишният директор на банката д-р Мария Русинова обясни пред Дарик, че зданието не е ремонтирано основно от повече от 40 години. В момента родителите, нуждаещи се от кърма за децата си, нямат алтернатива, освен да купуват готови формули. Проблемът обаче е, че е налице и онлайн търговия на кърма между майки, която е изключително опасна. \"Чували сме и сме виждали обяви за такава практика. И тя не е породена от това, че е затворена банката за кърма. А това е много опасно майки да разменят кърма помежду си, тъй като може майката да носи някакво заболяване, което да предаде с кърмата. Ние правим изследвания на нашите донорки за Хепатит Б и Ц, за сифилис, за чревно носителство, изследваме гърлен и носен секрет и на майката, и на бебето. Изследваме всяка порция кърма, която взимаме. Защото, дори майката да е здрава, може кърмата в един момент допълнително да се замърси - от въздуха в стаята, от ръцете, от някакъв предмет, кърпа и т.н. Опасно е\", обясни д-р Мария Русинова. \"Много често бременните се изследват за определени заболявания, които се пренасят с кърмата, но има и някои заболявания, например Хепатит Ц не винаги се изследва. А има латентен период заболяването, когато не се проявява дори, не се показва това и в изследванията. Затова е опасно да се разменя кърма между майките\", аргументира се още специалистът. \"Първият съвет, който даваме винаги, дори на тези, които идват при нас да потърсят кърма, е максимално да се стимулира и да се запази лактацията на майката. И, разбира се, по-безопасно е да използват адаптираните формули вместо помежду си да разменят кърма\", апелира отново д-р Русинова. Сподели:", "date": "2018.07.19", "title": "ОПАСЕН БИЗНЕС! Майки продават кърма онлайн, пренасят заболявания на бебетата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B1%D0%B5%D0%B7%D0%BA%D0%BE%D0%BD%D1%82%D1%80%D0%BE%D0%BB%D0%BD%D0%B8%D1%8F-%D0%BF%D0%BE%D0%BB%D0%B5%D1%82-%D0%BD%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B0-%D1%85%D0%B8%D0%BD%D0%BA%D0%BE%D0%B2---%D0%B8-news766904.html", "text": "Прокуратурата ще даде последна информация за полета на габровския бизнесмен Мирослав Хинков, който излетя от летище София за Гърция с частния си самолет без гранична проверка. \"В Районна прокуратура - София пристигнаха материали, които са от извършена проверка по този случай, който е от 13 юли 2018 г. Данните, събрани от Гранична полиция се изчерпват с две докладни записки с установените факти, разпитани са двама служители, както и лицата в самолета. Тези материали са докладвани в районната прокуратура. Разглежда се незаконно преминаване на държавната граница без надлежно разрешение\", каза говорителката на главния прокурор Румяна Арнаудова. От районната прокуратура са постановили, че не става въпрос за незаконно преминаване на границата, а за престъпление по служба. \"Основно линиите за проверка са няколко. Най-напред трябва да се установи какъв е обичайният механизъм при пристигането на частни самолети и преминаването на държавната граница. Допускаме, че има специални регламенти, които ще бъдат поискани от министерство на транспорта\", продължи Арнаудова. \"За нас ще бъде важно как е уреден механизмът между граничните полицаи и служителите на летището\", допълни тя. Арнаудова се позова на решение на министерство на транспорта как точно става проверката. Единствено капитанът на полета е минал през паспортна проверка. Пътниците са били отведени на мястото, където обикновено се извършва проверката, но не са били проверени и самите хора смятат, че не са извършили престъпление. Важно било да се уточни и кой е трябвало да извърши проверката - служителите на Гранична полиция или служители на летището. За целта ще бъдат изискани дъжностните характеристики на служителите, които са били на смяна. \"Втора линия в разследването ще бъде незаконното преминаване на държавната ни граница. Трябва да се уточни точната траектория на този самолет. Можем да кажем - започваме проверка. Когато приключим, ще ви уведомим за решението на прокурора\", каза още Арнаудова. \"Ще се установява дали и кога са платени летищните такси, защото пилотът казва, че ги е платил\", допълни тя. \"Летателният план го няма в тази докладна. В този летателен план би следвало да са заложени и имената на лицата, както и мястото на преминаване. Ако един полет се заяви, че трябва да бъде осъществен, то най-малкото метеоролозите и РВД трябва да дадат разрешение за излитане\", изтъкна Арнаудова. \"Митническа проверка също не им е направена. Такава е наредбата. Независимо, че сме държава-членка на ЕС, така е заложено. Очевидно се касае за неизпълнение на служебни задължение, а не за незаконно преминаване на границата\". \"Разследването започва по сигнал. То е започнало с квалификация престъпление по служба, че дадено лице е пускано в домашен отпуск от определени надзиратели. Тези излизания са били в рамките на деня\", каза още Арнаудова по друг случай - арестът на трима охранители от варненския затвор. Затворникът е част от престъпна група, занимаваща се с кражби на автомобили и има присъда от 6 години и 8 месеца. Тримата надзиратели са били част от вътрешния контрол на зандана. Предстояло да се изясни дали той има някаква съпричастност към извършени кражби на територията на областта. Тримата не са искали или получили никакви пари или имотни облаги от него. Единият от надзирателите му се е обадил във вчерашния ден къде е. \"Ние очаквахме подобно обаждане, за да можем да докажем в съда, че се касае не за случайно бягство, а затворник да прави каквото си иска\", уточни Румяна Арнаудова. \"Лицето имаше телефон. Веднага след като позвъни този надзирател, извършихме проверки в работното помещение на надзирателя, както и в дома му, където бяха открити много мобилни телефони\", допълни говорителката на главния прокурор. Сподели:", "date": "2018.07.19", "title": "ИЗВЪНРЕДНО В ПИК TV! Прокуратурата проговори за безконтролния полет на милионера Хинков - има ли виновни и кой е си е затворил очите (ОБНОВЕНА)"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%88%D0%BE%D1%83-%D0%BA%D1%80%D0%B0%D0%B9-%D0%B5%D0%B7%D0%B5%D1%80%D0%BE%D1%82%D0%BE-%D0%BA%D0%BE%D0%BC%D0%BE-%D0%BD%D0%B0%D0%BE%D0%BC%D0%B8-%D0%BA%D0%B5%D0%BC%D0%B1%D1%8A%D0%BB-%D0%BF%D0%B5%D1%80%D0%B0-%D0%B8-%D0%B7%D0%BB%D0%B0%D1%82%D0%BE-%D0%BD%D0%B0-%D1%80%D0%B5%D0%B2%D1%8E%D1%82%D0%BE-%D0%BD%D0%B0-%D0%B4%D0%BE%D0%BB%D1%87%D0%B5-%D0%B8-%D0%B3%D0%B0%D0%B1%D0%B0%D0%BD%D0%B0-%D1%81%D0%BD%D0%B8%D0%BC%D0%BA-news766832.html", "text": "ястото, където се провежда шоуто на италианската марка, винаги, по един или друг начин, намеква темата на колекцията. Ревюто на \"Dolce&Gabbana Alta Moda 2018\" се състоя в старинен парк в Тремецо с главозамайваща гледка към езерото Комо. Перфектната комбинация от природа и изкуство, романтика и аристократично величие - това показа известния дует, с чувството си за хумор и собственото си виждане за красота. В допълнение към пищните тоалети (принтове в духа на Ренесанса, пера, злато и черна дантела) бяха впечатляващи и звездите дефилиращо по време на шоуто. Доменико Долче и Стефано Габана бяха поканили супермоделите Наоми Кембъл, Ева Херцигова, Хелена Кристенсън, Ашли Греъм, както и племенницата на принцеса Даяна - Кити Спенсър, предаде \"Слава\". Мей Мъск - известна ценителка на модата и майка на ексцентричния милиардер Илон Мъск, също бе сред гостите и моделите на шоуто. 67-годишната Мей излезе облечена в мека зелена рокля, украсена с пера. Според Доменико Долче основният източник на вдъхновение за всяка рокля е именно самата местност - езерото Комо. Оттук идват красивите пейзажи изобразени върху роклите, цветята с огромни тиари и добре подбраните цветови гами, пише \"Факти\". Сподели:", "date": "2018.07.19", "title": "УНИКАЛНО ШОУ КРАЙ ЕЗЕРОТО КОМО! Наоми Кембъл, пера и злато на ревюто на Долче и Габана (СНИМКИ + ВИДЕО)"}
{"url": "http://pik.bg/%D0%B1%D0%B0%D0%BA%D0%B0%D0%BB%D0%B8%D1%8F-%D0%BD%D0%B0%D0%BC%D0%B5%D1%80%D0%B8-%D1%86%D0%B0%D0%BA%D0%B0%D1%82%D0%B0-%D0%BD%D0%B0-%D0%BA%D1%80%D0%B0%D0%B4%D1%86%D0%B8%D1%82%D0%B5-news766848.html", "text": "Пловдивска бакалия хвана цаката на крадците. За да спре посегателствата от кварталните апаши, собственикът на магазин в \"Кършияка\" започна да лепи снимките им на входа на търговския обект. Така само за един месец два портрета, свалени от охранителните видеокамери, „увиснаха“ на стената на срама. Под всеки от тях се мъдри унизителният надпис „Аз крадох тук“, пише в. \"Марица\". На едната снимка е запечатана около 40-годишна жена, която била засичана няколко пъти да свива двулитрови бутилки с бира. Трикът, с който даскалицата минавала с нетаксуваната стока, бил разгадан след щателен преглед на видеозаписите. Дамата взимала от хладилната витрина две двулитрови шишета „Шуменско“. Когато обаче стигнела до касата, поставяла на лентата за покупки само едната бутилка, а другата държала на пода до краката си. Щом като платяла едното пиво, на излизане взимала и второто шише и си тръгвала. След като номерът с бирата станал ясен в средата на юни, от хранителния магазин „Алфина“ на ул. „Братя Търневи“ решили да не подават сигнал в полицията, тъй като щетата от всяка свита бира възлизала на 2,50 лв. Извадили обаче снимка на крадлата и я сложили на входа на търговския обект. Оттогава любителката на безплатната бира спряла да посещава магазина. „На вид изглеждаше много възпитана и любезна жена, не можеш да предположиш, че ще открадне нещо“, разказаха пред репортера ни служителите в кварталния магазин. От съседи, видели снимката, те разбрали, че крадлата се казва Даниела и е уважавана учителка в Руската гимназия под тепетата. Разследване на „Марица“ установи, че на стената на позора е бил закачен фотос на Даниела З., която преподава немски език в ЕГ „Иван Вазов“. В деня, когато била хваната да краде и спряна от собственика, тя била с двете си деца, които потънали в земята от срам. \"Шокирана съм от тези действия на собственика. Това се случи преди месец. Той ме настигна отвън и ми се развика. Обясних му, че е станало объркване със стоката и ще си платя каквото трябва, но той беше афектиран. Отказа да вземе парите, а след това ми е лепнал снимката без моето съгласие. Това е уронване на престижа и достойнството ми\", коментира пред \"Марица\" уличената за кражбата учителка. На втората „позорна“ снимка, окачена в магазина, е заснет пенсионерът бай Георги, който също е от квартала зад ЖСК „Победа“. Той също се пробвал да взима бира без пари, но видеокапанът го хванал в крачка. След като лъснал на таблото, той също дошъл да се моли да си плати откраднатото и да свалят снимката му, но получил категоричен отказ. Сподели:", "date": "2018.07.19", "title": "Бакалия намери цаката на крадците"}
{"url": "http://pik.bg/%D1%81%D1%8A%D0%B4%D0%B5%D0%B1%D0%BD%D0%B0-%D0%B1%D0%B8%D1%82%D0%BA%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE%D0%B4%D0%BF%D1%83%D0%BA%D0%B0-%D1%83%D0%BD%D0%B3%D0%B0%D1%80%D0%B8%D1%8F-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-news766922.html", "text": "Комисията обяви в съобщение, че предава Будапеща на Съда на ЕС за неизпълнение на законодателството на ЕС за бежанците.Подчертава се, че унгарското законодателство, което криминализира дейността в подкрепа на бежанците при подаване на молби за убежище и пребиваване в Унгария, не e в съответствие с правила на ЕС и трябва да бъде променено, пише още \"Монитор\". Това стана само часове след като Унгария обяви, че ще се оттегли от споразумението на ООН за миграцията, защото смята, че то е \"опасност за света\", съобщи Ройтерс. Глобалното споразумение за безопасна, уредена и регулируема миграция бе одобрено в петък от всичките 193 държави членки на ООН без САЩ, които се оттеглиха от него още миналата година. Но Унгария е решила да не участва в предвидената за декември церемония по приемането му и да не слага подписа си под окончателния вариант на документа. Външният министър Петер Сиярто каза на пресконференция, че текстът е изцяло против интересите на Унгария в областта на сигурността. \"Той е заплаха за света от гледна точка на това, че ще вдъхнови милиони\" хора да емигрират. \"Основното му положение е, че миграцията е добро и неизбежно явление. Ние смятаме, че миграцията е лош процес, който има изключително сериозно въздействие върху сигурността\", заяви той. Сиярто каза, че предложенията на Унгария са били отхвърлени по време на дебатите по споразумението, а то по думите му е изгодно най-вече за африканските и латиноамериканските страни, които са най-вероятният източник на мигранти. Новината за процедурата на Европейската комисия завари унгарският премиер Виктор Орбан в Израел. Орбан, на съвместна пресконференция с израелския си колега Бенямин Нетаняху, заяви, че страната му не проявява и най-малка толерантност към антисемитизма. Той каза, че правителството му ще си сътрудничи с Израел в борбата срещу това явление. Междувременно Червеният кръст алармира за твърдения за прояви на насилие от страна на граничните органи в Хърватия срещу мигранти при опит да влязат от съседна Босна, съобщи АП. Международната федерация на Червения кръст и Червения полумесец (МФЧКЧП) заяви, че десетки хора, които са се опитали да прекосят границата, всеки ден са получавали лечение заради наранявания. Регионалният директор за Европа на МФЧКЧП Симон Мисири подчерта, че правителствата трябва да гарантират \"достойнство и уважение\" за всички хора: \"Желанието да се контролира една граница не оправдава насилието\". МФЧКЧП посочва, че над 8000 души са влезли в Босна тази година, осемкратно увеличение спрямо 2017 г., включително 3000 души през последните четири седмици. Много от тях са от Афганистан, Пакистан, Иран и Сирия. Европейската комисия реши да влезе в съдебна битка с Унгария заради отказа на Будапеща да изпълнява правилата на ЕС за имиграцията и приема на бежанци, информира Ройтерс. Сподели:", "date": "2018.07.19", "title": "СЪДЕБНА БИТКА! Еврокомисията подпука Унгария за бежанците"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D0%B2%D0%BE%D0%B4%D0%B8-%D0%BB%D0%B5%D0%B2%D1%81%D0%BA%D0%B8-%D1%81%D1%80%D0%B5%D1%89%D1%83-%D0%B1%D0%BE%D1%82%D0%B5%D0%B2-news766840.html", "text": "В близките дни официално ще стане ясно и кой ще наследи Делио Роси начело на Левски . Със сигурност обаче новото име няма да води тима в гостуването на Ботев, пише „Меридиан мач“. Срещата е в събота от 20:45 часа в Пловдив. Левски ще заложи в този мач на временен вариант. Тимът ще бъде поверен в този мач на Георги Тодоров и Тодор Симов. Първият води в последните години старшата възраст в школата на „Герена“. Симов също работи в ДЮШ, но след идването на Роси бе назначен за негов преводач и помощник. За Георги Тодоров тази роля не е нова. Той на два пъти досега е вадил кестените от огъня. Първо през есента на 2001 година, когато наследи Наско Сираков. Нещата се повториха отново и през пролетта на 2003 година, когато довърши сезона след раздялата със Славолюб Муслин. Тогава получи картбланш да остане и за следващото първенство, но не му се получи и той на свой ред бе сменен с Георги Василев. Делио Роси пък последва съдбата на сънародниците си Енрико Катуци, Луиджи Симони, Салваторе Полверино, Салваторе Бианкети и Енрико Пичоне, с което се доказа, че на италианците не им върви и в България. Според „Тема спорт“ още в събота в Пловдив начело на „сините“ ще бъде сърбинът Сале Янкович. Желание № 1 на Левски бе отборът да бъде поет от Славолюб  Муслин. Той обаче се е оказал доста скъп. Затова от „Герена“ са преминали към следващата опция – ученика на Муслин – Александър Янкович. Сале бе негов помощник при сините през 2002 и 2003 година. Днес той е чакан за заключителни преговори на „Герена“. Ако те завършат с успех, 46-годишният Янкович ще води отбора в събота срещу Ботев. За последно сърбинът е бил начело на белгийския Мехелен. В същото време стана ясно, че италиянският гранд Милан ще играе срещу Левски в мача в чест на 75-годишнината от рождението на Георги Аспарухов, обявиха организаторите „Moko Solution“. „Росонерите“ заменят Бока Хуниорс, след като аржентинският гранд отказа първоначалния си ангажимент за 19 август. Има промяна в деня на мача. Срещата ще се играе на 11 август, а не на предварително обявената дата. Началният час 19:43 остава същият. От „Moko Solution“ уточниха, че вече закупените билети за мач с Бока Хуниорс на 19 август ще важат без да се прави презаверяване. Милан е един от клубовете, които са свързани по интересен начин с кариерата на Гунди. След мачовете на „росонерите“ и Левски през 1967 г. италианският гранд прави опит да привлече Аспарухов в редиците си. Нападателят вкарва и двата гола за „сините“ при загубата с 1:5 в Милано и домакинското 1:1, а треньорът на „червено-черните“ Нерео Роко е направо влюбен в качествата на българския таран. Според митологията от Милан предлагат 5 милиона долара за Гунди, но любимецът на „сините“ фенове отказва с думите: „Има една страна България, в нея има един отбор Левски. Може и да не сте го чували, но в този отбор съм се родил и в този отбор ще умра!“. Сподели:", "date": "2018.07.19", "title": "Ето кой ще води Левски срещу Ботев"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BB%D0%B5%D0%BA%D0%B0%D1%80%D0%B8-%D0%B1%D1%8A%D1%80%D0%BA%D0%B0%D1%82-%D0%BB%D0%B0%D0%B9%D0%BC%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%B5%D1%81%D1%82-%D1%81-%D0%BB%D0%B5%D1%82%D0%B5%D0%BD-%D0%B3%D1%80%D0%B8%D0%BF---%D0%B7%D0%B0%D1%80%D0%B0%D0%B7%D0%B0%D1%82%D0%B0-%D0%B2%D0%BE%D0%B4%D0%B8-%D0%B4%D0%BE-%D1%82%D0%B5%D0%B6%D0%BA%D0%B8-%D1%83%D1%81%D0%BB%D0%BE%D0%B6%D0%BD%D0%B5%D0%BD%D0%B8%D1%8F-news766774.html", "text": "Лекари объркват лаймската болест с летен грип. Причината е, че първоначалните им симптоми са много сходни. Така лечението на инфекцията се забавя, съобщиха вирусолози, цитирани от \"Монитор\". 21 случая са диагностицирани в страната само за една седмица, всички те са потвърдени и серологично. От началото на годината в страната 247 човека са били инфектирани с лаймска болест след ухапване от кърлежи. Това показват данните на Националния център за заразни и паразитни заболявания. От там уточняват, че има драстично увеличаване на инфектираните в сравнение с 2017-а. За същия период през изминалата година са регистрирани 145 случая. Заразата не се предава от човек на човек и болният не е опасен за околните. Инкубационният й период е от 3 до 30 дни, най-често от 7 до 14. Общо неразположение с повишаване на температурата, втрисания и болки в ставите са симптомите на лаймската болест. Те са типични и за летните зарази, причинявани от рино и адено вируси. Точно затова и някои доктори могат да не се досетят, че става дума за лаймска болест особено, ако пациентът не се е сетил да им покаже червеникавото петно с радиални кръгове, което е оставил заразеният кърлеж. За разлика от него, ако членестоногото не е инфектирано, то оставя само еднородно розово-червено петно. Обикновено издайническите кръгове са с диаметър до 20 см. Ако обаче човек го чеше или върху него опира дреха от по-груб плат като ленен например, то може да нарасне до 60 см. В периметъра му кожата силно сърби, усеща парене и тъпа болка. То може да се появи в областта на корема или кръста, краката, под мишниците, на шията или по слабините. Кърлежите предпочитат тези места, тъй като кожата там е по мека и те се впиват с лекота. В първите два-три дни обикновено има малка пъпчица, която наподобява разчесаното място от ужилването на комар. При 5 – 8% от пациентите се появяват временни поражения върху главния мозък. Те се изразяват в главоболие, гадене и повръщане на 2 – 3 часа. Освен това инфектираният става раздразнителен към светлината, чувства напрежение във врата. Понякога тези прояви са придружени с лека форма на жълтеница. В 7 на сто от случаите тези първи симптоми на болестта не се проявяват. Да се потвърди или отхвърли диагнозата могат да кажат със сигурност само лабораторните изследвания. Във втората, същинската фаза на болестта, спирохетата на инфекцията, чрез кръвта е постигнала всички органи и системи. Тя може да порази нервната система, появяват се периферни невропатии. От своя страна, те довеждат до скованост на краката и ръцете, както и до трайни радикулити и менингити. В сърдечната област тя се проявява с болки и кардиоблокади. Ако не се предприеме лечение, в третия стадии болестта вече е провокирала хронични заболявания: артрити, атрофичен дерматит и възпаления на нервни окончания. За разлика от някои други инфекциозни заболявания, лаймската болест не се поддава на природолечение. На цярове с билки не се поддава и марсилската треска, която също се предава от т. нар. кучешки кърлежи. 7 случая на инфектирани с нея са установени лабораторно през последната една седмица. Общо 98 са заразените с нея от началото на годината до сега, което е в повече от 2017-а. Тогава към същия период случаите са били 87, показват данните на Националния център за заразни и паразитни заболявания. Марсилската треска се причинява от грам – отрицателна бактерия, която съдържа клетъчна стена. Това я прави много устойчива. Веднъж достигнала до цитоплазмата, тя започва да се дели и размножава невероятно бързо. Симптомите са кожно възпаление на ухапаното от кърлежа място. За разлика от лаймската болест, при която то е розово, при треската представлява черно петно. То на практика е некрозирал участък от дермата и епидермиса на кожата. възпаленията на кръвоносните съдове за характерни за марсилската треска. Следва разстройване на храносмилателния тракт, възпаление на бъбреците, болки в сърцето, бели дробове и черния дроб. Ако лечението не започне в първите два – три дни, е напълно възможно инфекцията да провокира бъбречна недостатъчност, която е необратима. Сподели:", "date": "2018.07.19", "title": "ВНИМАНИЕ! Лекари бъркат лаймската болест с летен грип - заразата води до тежки усложнения"}
{"url": "http://pik.bg/%D1%87%D0%B5%D1%88%D0%BA%D0%B8%D1%8F%D1%82-%D0%BC%D0%B0%D0%B3%D0%BD%D0%B0%D1%82-%D0%BA%D0%B5%D0%BB%D0%BD%D0%B5%D1%80-%D0%B8%D0%B7%D0%BD%D0%B5%D0%BD%D0%B0%D0%B4%D0%B0%D0%BD-%D0%BE%D1%82-%D1%81%D0%BF%D1%80%D1%8F%D0%BD%D0%B0%D1%82%D0%B0-%D1%81%D0%B4%D0%B5%D0%BB%D0%BA%D0%B0-%D0%B7%D0%B0-%D0%BD%D0%BE%D0%B2%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D0%B5%D1%82%D0%BE-%D1%80%D0%B5%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D1%83%D0%BF%D1%83-news766927.html", "text": "Комисията за защита на конкуренцията (КЗК) забрани придобиването на „Нова Броудкастинг Груп“ от компанията на чешкия магнат Петер Келнер. Аргументите на комисията са, че придобиваната група има водещи позиции, разполага със значителен финансов и организационен ресурс, възможност за реализиране на икономии от мащаба и обхвата и утвърден имидж. Пълният текст на решението е достъпен в публичния електронен регистър на КЗК на интернет адрес: Сподели:", "date": "2018.07.19", "title": "Чешкият магнат Келнер изненадан от спряната сделка за Нова телевизия! Ето реакцията на купувача "}
{"url": "http://pik.bg/%D0%BF%D0%B0%D1%82%D1%80%D1%83%D0%BB%D0%BA%D0%B0-%D1%81%D1%8A%D1%82%D0%B2%D0%BE%D1%80%D0%B8-%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D1%81%D0%BB%D0%B5%D0%B4-%D0%BE%D0%BF%D0%B8%D1%82-%D0%B7%D0%B0-%D0%BE%D0%B1%D1%80%D0%B0%D1%82%D0%B5%D0%BD-%D0%B7%D0%B0%D0%B2%D0%BE%D0%B9-news766872.html", "text": "Тежка катастрофа с полицейска патрулка е станала на пътя Бургас – Варна, след Обзор. Инцидентът е станал днес по обяд, а кадри от него бяха разпространени в социалната мрежа, пише флагман.бг. Според очевидци вина за катастрофата има патрулката, която прави забранен обратен завой и удря два други автомобила, единият, от които с пловдивска регистрация. Материалните щети са сериозни, но за щастие няма тежко пострадали. Сподели:", "date": "2018.07.19", "title": "Патрулка сътвори зверско меле след опит за обратен завой"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B3%D0%B5%D1%80%D0%B5%D0%BD%D0%B0-%D1%81%D0%B5-%D1%82%D1%80%D0%B5%D1%81%D0%B5-%D0%BB%D0%B5%D0%B2%D1%81%D0%BA%D0%B8-%D1%81%D0%BC%D0%B5%D0%BD%D1%8F-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D1%81-%D0%B4%D1%80%D1%83%D0%B3-%D1%87%D1%83%D0%B6%D0%B4%D0%B5%D0%BD%D0%B5%D1%86-%D0%B8%D0%BB%D0%B8-news766797.html", "text": "вече е влязъл в контакт с добре познатия сърбин Сале Янкович. Специалистът в момента е без отбор, а за последно беше начело на белгийския Мехелен, който ръководи допреди няколко месеца, по-точно до януари. С оглед форсамажорните обстоятелства около уволнението на Делио Роси, шефовете на \"сините\" се нуждаят спешно от човек, който да заеме овакантения треньорски пост. Янкович е очакван за преговори до края на деня, но според други спекулации той е отказал на \"сините\". Сале Янкович на няколко пъти е бил свързван с , включително и миналото лято. Той изглеждаше, че ще поеме щафетата от Николай Митов, но в последния момент на \"Герена\" се появи вариант с кандидатурите на Авраам Грант и Делио Роси. В медийното пространство вече се завъртя името на Ясен Петров като възможен вариант за наследник на Роси, но за момента Спас Русев смята, че отново трябва да заложи на чужденец. Янкович познава обстановката на \"Герена\", след като беше асистент на Славолюб Муслин през сезон 2000/01. В кариерата си е водил още Цървена Звезда и Стандарт Лиеж, сръбския национален отбор до 21 години. Като помощник е работил освен в , в руския Локомотив (Москва) и в украинския Металург (Донецк). Сподели:", "date": "2018.07.19", "title": "ФУТБОЛНА БОМБА! \"Герена\" се тресе! Левски сменя Делио Роси с друг чужденец или..."}
{"url": "http://pik.bg/%D1%82%D0%B8%D0%BA%D0%BD%D0%B0%D1%85%D0%B0-%D0%B0%D0%BB%D0%BA%D0%BE%D1%85%D0%BE%D0%BB%D0%B5%D0%BD-%D0%B1%D0%BE%D1%81-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BC%D1%8A%D1%80%D1%82-%D0%BD%D0%B0-%D0%BF%D1%8A%D1%82%D1%8F-news766916.html", "text": "Пловдивският окръжен съд постанови присъда от 2 години и 6 месеца лишаване от свобода за бизнесмена Тодор Неделчев, който е признат за виновен в причиняване на катастрофа с управляван от него автомобил \"Нисан Навара“, при която е загинал 86-годишен велосипедист. Кървавото произшествие стана в Пловдив на 13.07.2017 г. на кръстовището между улиците \"Авксентий Велешки“ и \"Велико Търново“, припомня \"Пловдив24\". Съдът определи общ режим за изтърпяване на наказанието и остави мярката за неотклонение на Тодор \"парична гаранция“, тъй като той е задържан по друго дело. Магистратите лишиха подсъдимия от право да управлява МПС  за период от три години и шест месеца. Съдът постанови наказанието в размер близък до минималния, тъй като приема, че има съпричинителство на катастрофата от страна на пострадалия. Присъдата подлежи на протест и обжалване в 15-дневен срок от днес пред Апелативен съд - Пловдив. Сподели:", "date": "2018.07.19", "title": "Тикнаха алкохолен бос в затвора заради смърт на пътя"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%B7%D0%B0%D0%B4-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D1%81%D1%82%D1%80%D0%B0%D0%BD%D0%B4%D0%B6%D0%B0%D0%BD%D1%81%D0%BA%D0%BE---%D1%83%D0%BB%D0%B8%D1%87%D0%BD%D0%B8%D1%8F%D1%82-%D0%BC%D1%83-%D0%B0%D0%B2%D0%B0%D1%82%D0%B0%D1%80-%D0%BD%D0%B8%D0%BD%D0%B0-%D0%B3%D0%B5-news766890.html", "text": "Протестите на засегнатите животновъди от Странджанско, чиито стада се избиват заради чумата, навлизат във фазата дежа вю. Близо седмица след разразилата се трагедия и политически скандали край стадото на баба Дора се появи и вечната протестираща срещу какво ли не Нина Гергова, която си остава най-известна като контрапротестърка, подкрепяща правителството на Пламен Орешарски и искаща оставката на тогавашния президент Росен Плевнелиев. Нина Гергова е пряко свързвана с действията на забегналия в Събрия и подсъдим у нас банкер Цветан Василев, които търсеха и гражданска подкрепа чрез активизиране на улични прояви. Тя се появи като фактор от улицата още през 2013 г. по време на протестите срещу повишените сметки за ток, които доведоха до преждевременната оставка на първото правителство на Бойко Борисов и впоследствие до избора на кабинета на Пламен Орешарски с мандата на БСП в коалиция с ДПС, за който се твърди, че е съставян под личното бабуване на тогава силния банкер Цветан Василев. По време на управлението на Орешарски пък започнаха протестите срещу него, а на тях се противопоставиха контрапротести, начело на които стоеше Нина Гергова, превърнала се в тяхно лице и глас. Тези улични изяви също бяха инспирирани не толкова от БСП, колкото от банкера, за да запази властовите позиции, които бе завзел чрез министрите в кабинета на двойната коалиция. ДПС обаче направи рязък завой и свали правителството на Орешарски, а Нина Гергова изчезна от полезрението на медиите. Днес тя отново възкръсна покрай овцете и козите в Странджанско, но там, където има струпване на камери, а появата ѝ създаде преки асоциации с позициите на лидера на БСП Корнелия Нинова, подкрепата ѝ за протеста на животновъдите пред Министерския съвет вчера и най-вече с изявлението на Елена Йончева, че разкритията на ГЕРБ за нейните офшорни обвързаности с Цветан Василев и общата им фирма и огромните потоци пари преминавали през нея, няма да спрат БСП да разследва собствеността на къщата на бизнесмена Александър Чаушев в Барселова. Именно това изявление на Йончева ни в клин, ни в ръкав, след като Делян Добрев и Антон Тодоров от ГЕРБ обявиха, че ще сезират прокуратурата за дейността на фирмата на Йончева и Цветанов, провокира убеждението, че разпространения във фейсбук клип \"Да спрем разграбването на България\" е дело на БСП и те са опитали да оклеветят с фалшива новина премиера Борисов. Опасната близост на Сашо Диков и Корнелия Нинова по време на протеста на животновъдите пред Министерския съвет и неудържимото желание на журналиста да докаже връзката на къщата в Барселона с Бойко Борисов, само затвърждават това подозрение. А появата на Нина Гергова при активно обгрижваните животновъди в Странджанско окончателно затвърждава мнението, че зад нажежаването на страстите около евтаназирането на заразените с чума животни стоят именно социалистите в комбина с Цветан Василев и тяхната цел е да повторят събитията по свалянето на правителството на Бойко Борисов. \"Този път няма да успеят\", каза преди дни премиерът, без да уточнява кой точно стои зад атаките, клеветите и фалшивите новини, разпространяавни с платени кампании. Липсата на креативност и жанрът \"дежа вю\" обаче слага нещата по местата им и зложелателите и заговорниците лъснаха. Сподели:", "date": "2018.07.19", "title": "РАЗКРИТИЕ НА ПИК! Цветан Василев зад протестите в Странджанско - уличният му аватар Нина Гергова пали фитила на недоволните животновъди срещу правителството"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BD%D0%B8%D0%BD%D0%BE%D0%B2%D0%B0-%D1%81%D0%B5-%D0%BE%D0%BF%D1%80%D0%B0%D0%B2%D0%B4%D0%B0%D0%B2%D0%B0-%D0%B7%D0%B0-%D1%87%D1%83%D0%BC%D0%B0%D1%82%D0%B0---%D0%B8%D1%81%D0%BA%D0%B0-%D1%81%D1%82%D0%B5%D0%BD%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%BE%D1%82-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D0%BA%D0%B8%D1%8F-%D1%81-news766836.html", "text": "Председателят на БСП Корнелия Нинова се оправда за действията във връзка с разпространението на чума в Странджанско. Припомняме, че по-рано днес министърът на вътрешните работи Валентин Радев обясни, че евтаназията на останалите животни в района се отлага, тъй като има загуба на политическо доверие. Радев обясни, че на председателския съвет в парламента Корнелия Нинова се е съгласила, че има разпространение на чума, а вчера е присъствала на митинг пред Министерски съвет, където е заявила, че никой не я е убедил, че в района е плъзнала зараза. \"Искаме стенограмата от Председателския съвет, за да докажем, че не сме се съгласявали да се продължават мерките по евтаназия на животните\", заяви Нинова. „Чухме сутринта министър Радев да казва, че по време на Председателския съвет ние сме се съгласили и сме постигнали пълно единодушие по отношение на кризата със заболяването. Това не е вярно. За да докажем, че не е вярно, днес току-що поисках писмено стенограмите от двата председателски съвета при председателя на парламента. Ако ми ги дадат, ще ви ги предоставя, за да видите кой каква позиция е заел, кой какво е искал“, заяви Нинова. Лидерът на БСП изрази надежда това да стане още днес, за да се знае коя политическа сила какви въпроси е поставила и какви решения са взети накрая. Сподели:", "date": "2018.07.19", "title": "ИЗВЪНРЕДНО В ПИК TV! Нинова се оправдава за чумата - иска стенограмата от председателския съвет"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BC%D0%B5%D1%80%D0%BA%D0%B8-%D0%B2-%D1%81%D1%82%D1%80%D0%B0%D0%BD%D0%B4%D0%B6%D0%B0-news766816.html", "text": "Вицепремиерът Валери Симеонов заяви, че се забавя сериозното отношение към мерките, които трябва да бъдат приложени за недопускане на външни хора и движение на заразата от чума по животните в Ямболско. \"Трябваше много по-рано да се сложат постове и да не се допускат външни хора\", настоя той пред \"България он еър\" и добави, че в това отношение властта не се е справила, тъй като обстановката изисква пълна стерилност. След вчерашния протест на животновъдите пред Министерския съвет бяха освободени четирима души от земеделското министерство по искане на премиера Борисов. \"За какво бяха тези уволнения? Тази чума може да засегне цяла България\", каза вицепремиерът и подчерта, че трима от четиримата уволнени служители са професионалисти. \"По този начин не може да се управлява държавата. Когато улицата, протестите и телевизиите диктуват дневния ред на обществото, значи има нещо сбъркано в управлението\", категоричен бе гостът в \"България сутрин\". И продължи в колоритния си стил: \"Масуд и Терез, кравата Пенка и козичките на баба Дора ми идват малко много\". Валери Симеонов изрази своите съмнения дали протестиращите животновъди отглеждат добитъка си по правилата и дали не са \"консуматори на европейски помощи\". Битката с шумните заведения и задочният спор с министър Ангелкова коментира също. \"В себе си съм убеден, сравнявайки шумовата среда миналата и тази година, че има ефект. Основните нарушители бяха предприели много сериозни мерки по обезшумяването\", каза Симеонов. \"Аз съм вицепремиер и последният с който ще се координирам е Николина Ангелкова\", заяви лидерът на НФСБ. Според него е повече от ясно, че министърът на туризма осигурява \"чадър\" на определени заведения по Черноморието. Във вторник омбудсманът Мая Манолова пък не беше допусната да участва в заседание на Националния тристранен съвет. Валери Симеонов оправда действията си като председател и отстраняването ѝ от залата с правилника на Съвета. \"Пристига Мая Манолова, без да е предупредила нито мен, нито някой от присъстващите, без да е поканена. Този Тристранен съвет си има правилник, не мога да го наруша\", отбеляза той. Симеонов се въздържа от оценки на коалиционните партньори, но допусна, че може да се стигне до избори заради, по думите му, липса на каквото и да е съобразяване с партньорите. А по повод зачестилия \"приятелски огън\" от страна на лидера на ВМРО и военен министър Красимир Каракачанов, Валери Симеонов заяви: \"Каракачанов е доста по-млад от мен, за да ми дава оценки дали съм уморен или не съм. Мога да го опъна на 100 метра гладко бягане, да видим кой е по-уморен... Ще го скъсам на гладко бягане\". Сподели:", "date": "2018.07.19", "title": "ГОРЕЩА ТЕМА! Вицепремиерът Валери Симеонов подкрепя сериозни мерки в Странджа"}
{"url": "http://pik.bg/%D0%BD%D0%BE%D0%B2%D0%B8-%D1%81%D1%8A%D1%82%D1%80%D0%B5%D1%81%D0%B5%D0%BD%D0%B8%D1%8F-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B2%D1%80%D0%B0%D1%82%D0%B0%D1%80%D1%8F%D1%82-%D0%B1%D0%BE%D0%B6%D0%B8%D0%B4%D0%B0%D1%80-%D0%BC%D0%B8%D1%82%D1%80%D0%B5%D0%B2-%D0%BD%D0%B0%D0%BF%D1%83%D1%81%D0%BA%D0%B0-%D0%BB%D0%B5%D0%B2%D1%81%D0%BA%D0%B8-%D1%82%D1%80%D1%8A%D0%B3%D0%B2%D0%B0-%D1%81%D0%B8-%D0%B8-%D0%BC%D0%BB%D0%B0%D0%B4%D0%B5%D0%B6%D0%BA%D0%B8-%D0%BD%D0%B0%D1%86%D0%B8-news766804.html", "text": "Капитанът на Левски Божидар Митрев почти сигурно ще напусне отбора. Вратарят пусна левашки първи гол срещу Вадуц и това доведе до освирквания по негов адрес от страна на феновете. През първата част те го аплодираха ехидно при всяко улавяне на топката. Това бе и причината той да поиска смяна още на полувремето от треньора Делио Роси, пише \"Тема Спорт\". Това не е първата подобна грешка на Митрев и запалянковците отдавна са му вдигнали мерника. Те приеха постъпката му като предателство, още повече, че така той остави треньора си с една смяна по-малко, а през втората част отборът се нуждаеше от освежаване на атаката, а не промяна на вратата. Вчера Божидар не излезе на тренировка заедно със съотборниците си. За него мачът с Вадуц почти сигурно ще е последен за родния клуб. Очаква се двете страни да се разделят по взаимно съгласие. От клуба вероятно ще си тръгне и младежкият национал Димитър Шейтанов. Стражът пусна в социалните мрежи статус, с който намекна за раздяла с Левски. Интерес към него има от страна на английския Лийдс Юнайтед. Сподели:", "date": "2018.07.19", "title": "Нови сътресения на \"Герена\"! Вратарят Божидар Митрев напуска Левски, тръгва си и младежки национал"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B3%D0%BE-%D1%83%D0%B4%D0%B0%D1%80%D0%B8-%D0%BD%D0%B0-%D0%BA%D1%80%D0%B8%D1%82%D0%B8%D0%BA%D0%B8-%D0%B2-%D0%B0%D0%B2%D0%B8%D0%BE%D0%B1%D0%B0%D0%B7%D0%B0%D1%82%D0%B0-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2%D0%BE-news766907.html", "text": "Според президента Румен Радев, за членството ни в Еврозоната са необходими мерки отвътре. \"Крайно време е правителството да разбере, че лобирането навън за членство в Шенген и Еврозоната няма да има никакъв успех, ако не се вземат крути мерки тук, вътре, за справяне с корупция, престъпност и бедност\", каза пред журналисти в Авиобаза \"Граф Игнатиево\" президентът Румен Радев. По думите му за разлика от предишните мониторинговите доклади, сега Европейската комисия е отговорила откровено, че за членството ни в Еврозоната има нужда от реални реформи. \"Жалкото е, че натискът за реални реформи идва като принуда отвън, а не по вътрешно убеждение и усещане за дълг на българското правителство, посочи Румен Радев. По отношение на акция \"Пречупване\" президентът каза, че не може да има успех, ако правителството не си пречупи собствените виждания за това що е то правова държава и върховенство на закона, що е то корупция и как се развъжда тя у нас, що е то престъпност и как трябва да се борим с нея. Президентът опроверга изнесени данни, че именно по времето на служебното правителство, назначено от него, сивият сектор у нас бил придобил голяма сила. Това абсолютно не е вярно, каза Радев и призова управляващите да се изправят с реални числа. \"Служебното правителство събра 600 милиона, нека кажат къде са\", каза той. По думите му именно служебното правителство е събрало просрочени вземания от много години, особено в сферата на енергетиката. Според него там нарочно не са търсени тези вземания от определени компании. Сподели:", "date": "2018.07.19", "title": "Румен Радев го удари на критики в авиобазата \"Граф Игнатиево\""}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B8%D0%BD%D1%8A%D1%82-%D0%BD%D0%B0-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8-%D1%81-%D0%BC%D0%BE%D1%82%D0%BE%D1%80---%D0%BC%D0%BB%D0%B0%D0%B4%D0%B8%D1%8F%D1%82-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B8%D0%B2%D0%B0%D0%B9%D0%BB%D0%BE-%D1%81-2-%D0%BA%D0%B0-news766834.html", "text": "По-малкият от двамата синове на Георги Първанов се разминал на косъм от смъртта заради страстта си към високите скорости. В рамките само на един месец Ивайло Първанов преживял две фатални падания от мощния си мотор. Наследникът на бившия президент признава, че въпреки злощастните случки не се отказва от возилото си на две колела, което нарича „моята любов“. Първото му падане било по-безобидно, като само загубил равновесие и паднал на асфалта. Сериозни щети нямало нито по тялото му, нито по мотора. Втория път обаче станал жертва на некадърен софийски шофьор, който излязъл от пряка на оживен столичен булевард, не се огледал и спрял по средата на пътя. Джигитът навлязъл изцяло в платното на Ивайло, който се оказал безпомощен и пожертвал себе си, вместо да удари автомобила на другия човек. „Нямаше накъде да бягам. Стиснах предната спирачка, изгубих контрол и паднах“, разказва младият бизнесмен на свой приятел, също запален моторист. Травмите този пъти били по-сериозни, но най го доядяло, че разбил скоростите, лостовете и спирачките на чисто новото си возило. Ужасени от преживяванията били най-вече майка му Зорка и съпругата му Росица, с която се венчаха точно преди 2 години. Снахата на Георги Първанов е родом от Враца, но още от студентка живеела в София. Завършила с отличие финанси в УНСС, както и европейски бизнес в престижен английски университет. Близки до семейството разкриват, че въпреки солидното образование не се месела в хотелиерския бизнес на мъжа си Ивайло, а към момента работела като високопоставен мениджър в Обединена българска банка. Сватбата на Ивайло и Росица бе сред най-бляскавите церемонии за 2016 г., но 2 години по-късно младото семейство все още не се решавало да има наследници. За разлика от Ивайло, по-големият син на президента Първанов - Владимир, вече е татко на две дечица. Първото внуче на бившия държавен глава се роди през 2011 г. и носи негово име – Георги, а през лятото на 2015 г. се появи и първородната внучка Виктория. Ивайло и Роси обаче тренирали да станат родители, отглеждайки куче от породата пекинез. Падали си по екзотичните почивки, а последната топдестинация, която посетили през пролетта на тази година, са Малдивите. Сподели:", "date": "2018.07.19", "title": "ДРАМА В ПИК И \"РЕТРО\"! Синът на Първанов се потроши с мотор - младият бизнесмен Ивайло с 2 катастрофи за 3 седмици"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B0%D0%BA%D0%BE-%D0%B8%D1%81%D0%BA%D0%B0%D1%82%D0%B5-%D0%B1%D0%BE%D0%B3%D0%B0%D1%82%D1%81%D1%82%D0%B2%D0%BE-%D0%B4%D0%BD%D0%B5%D1%81-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D1%82%D0%B5-news766800.html", "text": "Започва новият слънчев месец. Първият слънчев ден е свързан с Твореца на нашия свят, с творчеството, радостта, тържествеността, с усещането за личната ни мисия. Утрото и деня трябва да се посветят на работа, пише астрологът Ивелина Пенчева в хороскопа си за България.утре.бг. „Счита се за делово време, когато трябва да се поемат повече отговорности. Добре е да правите планове за предстоящия слънчев месец. Ще им върви само на оптимистите, не и на тези, които са депресирани и унили. Този ден е благоприятен само за тези, които постигат всичко сами в живота си, както и за учители, лидери, началници. Тези, които действат поединично, ги очаква неочаквана помощ“, добавя астрологът. „Всички дела ще са перспективни, ако сериозно сте се захванали с тях. Всички инициативи на този ден са много активни и сериозни и към тях трябва да се подхожда не като към забавление, а като към много сериозни начинания. Те ще бъдат перспективни, само когато се предприемат сериозно и за дълго време. Ако се съмнявате в нещо този ден - по-добре не го започвайте, нещата могат да се провалят!“, предупреждава Ивелина Пенчева. Тя съветва в първия слънчев ден да се хвърлят малки монети на кръстопът, за да ви даде Бог богатство. Добре е също така да дадете нещо на първия срещнат просяк. „Да се проветряват повече помещенията, да се държат отворени прозорците, да влиза вятър е добре. Прекрасно е да се занимавате с изчистване на организма си – вътрешно и външно. В светлата част на денонощието се постарайте по-малко да имате съприкосновение с водата, да не я разливате. След залез слънце е полезно да си направите парна баня и да се изкъпете“, добавя астрологът. „Денят е добър за освобождаване на тялото от наднорменото тегло - начало на цикъл на диети, гладуване. Това е един от най-добрите дни за рязане на нокти и подстригване. В никакъв случай не се поддавайте на унинието и депресията! Никакви авантюри не се препоръчват. Не прекарвайте деня в уединение, отделени от другите хора!“, съветва Ивелина Пенчева. „В този ден не е добре да се проявява алчност. Ако ви поискат нещо, е по-добре е да го дадете. Бъдете щедри и великодушни! Вечерта е време за веселие и отдих“, добавя тя. „Препоръчва се да се опече хляб. Може да се пие вино. Виното трябва задължително да е червено, затоплено с подправки и с мед - греяно вино. Ако не се употреби в този ден вино, значи показвате неуважение към Твореца“, предупреждава астрологът. „Черният, сивите и тъмни цветове сега са забранени. Ако в този ден постоянно се сблъсквате с черен, сив или друг тъмен цвят - това е много лош знак. Добре е да се облечете в нови дрехи, но да не се купуват. Подбирайте светли и ярки тонове! Препоръчва се повече блясък. Избягвайте мрачните и тъмни цветове!“, съветва Ивелина Пенчева. „Добре е да имате ярки сънища. Да бъдете гладни или да сънувате кошмари е знак за бедност и страдания. Празненствата са знак за богатство и помощ, а огънят – знак за „изгаряне” на всички врагове“, добавя астрологът. Сподели:", "date": "2018.07.19", "title": "ЗВЕЗДИТЕ ГОВОРЯТ! Ако искате богатство, днес трябва да направите..."}
{"url": "http://pik.bg/%D0%BE%D0%B2%D1%86%D0%B5%D0%B2%D1%8A%D0%B4-%D1%81%D1%80%D1%8F%D0%B7%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D0%B8%D0%BC%D0%B5%D0%BE%D0%BD-%D0%BA%D0%B0%D1%80%D0%B0%D0%BA%D0%BE%D0%BB%D0%B5%D0%B2-%D1%81%D0%B5-%D1%80%D0%B0%D0%B7%D0%B3%D1%80%D0%B0%D0%BD%D0%B8%D1%87%D0%B8-%D0%BE%D1%82-%D0%BD%D0%B5%D1%8F-%D0%B8-%D0%BE%D0%B1%D1%8F%D0%B2%D0%B8-%D0%BD%D1%8F%D0%BC%D0%B0%D0%BC%D0%B5-%D0%BF%D0%BE%D0%BB%D0%B8%D1%82%D0%B8%D1%87-news766808.html", "text": "Той се разграничи от лидера на БСП Корнелия Нинова. Исканията на фермерите са конкретни и ясни. Протестът беше обществен, а не политически. Това каза в „Тази сутрин“ по Би Ти Ви съпредседателят на Националната овцевъдна и козевъдна асоциация Симеон Караколев. „Виждах хора за първи път. Бяхме призовали за широка обществена подкрепа, но НОКА е браншова организация и не се занимава с политика. Корнелия Нинова съм я виждал само по телевизията. Не мисля, че присъствието на един или двама политици може да опорочи един чисто браншови протест“, каза още Караколев. Сподели:", "date": "2018.07.19", "title": "Овцевъд сряза Корнелия Нинова! Симеон Караколев се разграничи от нея и обяви: Нямаме политически искания"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0%D1%85%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8%D1%82%D0%B5-%D0%BE%D1%82-%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F%D1%82%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F---%D0%B2%D0%B8%D0%B6%D1%82%D0%B5-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2-news766849.html", "text": "Българската агенция по безопасност на храните публикува на сайта си резултатите от лабораторията във Франция, в която българските органи са изпратили проби заради африканската чума по дребните преживни животни в Странджанско. Междувременно БНР съобщи, че еврокомисарят по здравеопазването и безопасността на храните Витянис Андрюкайтис ще даде днес брифинг специално за български журналисти по повод чумата по овцете и козите. Преди няколко дни той заяви, че умъртвяването на заразените животни е единственият начин за справяне с проблема, и допълни, че Европейската комисия ще покрие 75% от разходите за компенсиране на собствениците. Съществува вероятност вирусът да е дошъл в България от Турция, затова Брюксел е изпратил писмо и до турските власти, за да се съгласуват по-нататъшните действия. Експертна комисия от Главната дирекция \"Здравеопазване и политика за потребителите\" към Европейската комисия в момента е в България и проверява как властите се справят с кризата. Днес по обяд Българската агенция по безопасност на храните ще преведе още 61 хиляди лева обезщетения за земеделски производители от ямболските села Странджа и Крайново, чиито животни бяха умъртвени заради чумата. Изплащането в Странджа е от 11,30 часа, а в Крайново – от 13 часа. По банков път са преводите за стопани, подали молба за изплащане по банков път. Останалите се получават на касите на общините. Вижте и резултатите, които бяха публикувани на сайта на БАБХ, и ! Сподели:", "date": "2018.07.19", "title": "ИЗВЪНРЕДНО В ПИК! Публикуваха документите от лабораторията във Франция - вижте доказателства за чумата в България (СНИМКИ)"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%B3%D0%B0%D1%84-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%80%D0%B5%D1%84%D0%B5%D1%80-%D0%B8-%D0%B4%D0%B5%D0%BF%D1%83%D1%82%D0%B0%D1%82-%D1%81%D1%8A%D1%82%D0%B2%D0%BE%D1%80%D0%B8-%D0%B3%D0%BE%D0%BB%D1%8F%D0%BC-%D1%86%D0%B8%D1%80%D0%BA-%D1%81-3-%D0%B4%D1%83%D0%B7%D0%BF%D0%B8-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0%D1%82%D0%B0-%D0%BB%D0%B8%D0%B3%D0%B0-%D0%B2%D0%B8%D0%B4-news766831.html", "text": "Стефан Апостолов - съдия от България, сътвори цирк с три отсъдени дузпи в квалификационния реванш \"Розенборг\" - \"Валур\" в Шампионската лига. След 0:1 в първия мач в Исландия, норвежкият отбор победи с 3:1 у дома и се класира за следващия кръг, където го чакат сблъсъци със \"Селтик\". Апостолов, който е и депутат от ГЕРБ в парламента ни, си създаде достатъчно спорна репутация с отсъждания в родното първенство. Но европейската му епопея предизвика още по-гневни коментари, пише дир.бг. \"Розенборг\" поведе в 54-ата минута от спорна дузпа, при която топката срещна ръка на играч на гостите, съвсем близо до тялото. Все пак - решение, което може донякъде да бъде аргументирано. Никлас Бендтнер, датската звезда, реализира за 1:0. Домакините удвоиха и изглеждаха близо до класиране, когато в 85-ата минута Апостолов отсъди една от най-втрещяващите дузпи, виждани наскоро по терените. Играч на гостите стреля с глава, а топката срещна... лицето на футболист от \"Розенборг\". Нова дузпа и 2:1. При този резултат норвежците отпадаха. В добавеното време българският рефер за трети път посочи бялата точка, и отново при изключително съмнителна ситуация. Топката падаше при единоборство между двама играчи, като леко докосна китката на единия - този на \"Валур\"! Дузпа, гол, 3:1! \"Това бе един голям цирк\", коментира норвежкият портал Sportvox. А треньорът на гостите Олафур Йоханесон просто кипеше от гняв на пресконференцията си, въпреки че и неговият тим получи една комична дузпа в мача. \"И двете дузпи за \"Розенборг\" са пълна лудост - ядосваше се наставникът на исландците. - Да благодарят на съдията. Той искаше по-големият отбор да се класира. Просто се уплаши да не продължим ние. И нашата дузпа изглеждаше доста лека. При първия наказателен удар за \"Розенборг\", реферът е направил знак, че няма нищо, но играчите на домакините му се развикаха и той даде дузпа.\" \"Топката бе във въздуха и аз скочих да я отиграя, а тя ме удари по ръката, която бе до бедрото ми. Няма как да я отместя от там, освен това не видях топката да промени пътя си - коментира Арнар Геирсон, който бе наказан за игра с ръка при втората дузпа за домакините. - Съдията първо ми каза, че не е било умишлено, а после - че съм използвал нарочно ръката си. Това не е нормално. Играчите на \"Розенборг\" казаха след края, че за нашата дузпа топката е ударила главата, а не ръката не техен човек. Не го видях, но и те не са доволни...\". Сподели:", "date": "2018.07.19", "title": "СТРАШЕН ГАФ! Български рефер и депутат сътвори голям цирк с 3 дузпи в Шампионската лига (ВИДЕО)"}
{"url": "http://pik.bg/%D1%88%D0%BE%D0%BA-71-%D0%BF%D0%BB%D0%B0%D0%B6%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BC%D1%80%D1%8A%D1%81%D0%BD%D0%B0-%D0%B2%D0%BE%D0%B4%D0%B0-news766794.html", "text": "Много българи предпочитат Гърция за лятната си почивка. Нашенците прекарват летните си ваканции там, защото са впечатлени от различната обстановка, близката дестинация, поносимите цени и красивите плажове. Е, да, но сега се появи кошмарна информация, от която много българи почиващи в южната ни съседка може да се погнусят или дори да отменят планираната си почивка за Гърция. Проверка на Панелинистичния център за екологични изследвания в района на Атика в гръцката столица е показала, че 71 от общо 323 проверени плажа са неподходящи за плуване, включително и популярни места като Луца, Оропос и Шиниас. Това съобщава електронното издание на вестник \"Катимерини\". Изследователи от центъра, който е член на Програмата на ООН за околната среда, са проверили водите за наличието на ентерококи и фекални колиформи, както и за различни видове замърсявания от домакински препарати, минерални масла и феноли. След анализ на пробите е станало място, че къпането е опасно в плажовете Елевсина, Нераки в Неа Перамос, Саламина, Какия Скала, Кинета (Агии Теодори), Какия Таласа (Кератеа), Артемида (Луца), Шиниас, Оропос, Скала Оропу, Авлаки (Корфу), Агиос Космас, части от Глифада и Вула, Флисвос, Агия Марина, плаж Александрас в Пирея, Алепохори, Порто Гермено, остров Саламина. Останалата част от инспектираните плажове са обявени за безопасни за здравето. От \"Катимерини\" припомнят, че десетки плажове в Атика са получили престижното отличие за чистота на ивиците и спазване на екологичните норми „Син флаг“. Сподели:", "date": "2018.07.19", "title": "ШОК! 71 плажа в Гърция забранени заради мръсна вода"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B3%D1%8A%D1%80%D1%86%D0%B8%D1%8F-%D0%BD%D0%B0%D0%B4%D1%83%D1%88%D0%B8-%D0%B1%D0%B3-%D1%81%D0%BB%D0%B5%D0%B4%D0%B0-%D0%B2-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BE%D1%80%D1%8A%D0%B6%D0%B8%D0%B5-news766852.html", "text": "Българска връзка в скандал за нелегален трафик на оръжие в Гърция. Историята се разплита, след като в товарен камион, идващ от България, сред детски храни са намерени пистолети. Следствието продължава до изясняване на източника на нелегалното оръжие, съобщава БНР. Полицията на остров Крит откри склад  с оръжия, които са достатъчни за въоръжаване на „цяла армия“, според коментари на специалисти. Произходът на част или на целия арсенал от оръжия е от България, показва  разследването досега. На Промахон митничарите намират в камион, идващ от България, 20 газови и барабанни пистолета. По документи  се превозват детски храни. Получател на стоката е собственик на оръжейни магазини в Крит. След няколко месеца разследване полицията задържа шестима гърци и разкри добре организирана мрежа за нелегален трафик на оръжия. В складове на Крит при обиск бяха намерени от огнестрелни оръжия до електрошокови палки.   Набирането на клиенти е ставало по интернет, а доставката - с куриер или лично от членовете на групата. Досега са регистрирани 56 продажби на лица, които нямат разрешително. Властите разследват пътя на нелегалния трафик из цялата страна. Сподели:", "date": "2018.07.19", "title": "ОТ ПОСЛЕДНИТЕ МИНУТИ! Гърция надуши БГ следа в нелегален трафик на оръжие"}
{"url": "http://pik.bg/%D0%B4%D0%B6%D0%B8%D0%B3%D0%B8%D1%82-%D0%BF%D0%BE%D0%BC%D0%B5%D1%82%D0%B5-%D0%B4%D0%B5%D1%82%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B8-%D0%BE%D1%84%D0%B5%D0%B9%D0%BA%D0%B0-news766861.html", "text": "Джигит е ударил дете във Варна, след което е избягал от мястото на инцидента. Около 18.00 часа вчера на ул. „Ангел Кънчев“ във Варна е възникнал пътен инцидент - водачът на неустановен към момента автомобил е блъснал дете, което пресича пътното платно.Това съобщиха от ОДМВР-Варна. Вследствие на инцидента момченцето получава контузия на глава и лакът, прегледано е и освободено, без опасност за живота. Сподели:", "date": "2018.07.19", "title": "Джигит помете дете във Варна и офейка"}
{"url": "http://pik.bg/%D0%B0%D0%B9%D1%82%D0%BE%D0%B7%D0%BB%D0%B8%D1%8F-%D0%BF%D0%BE%D0%BC%D0%B5%D1%82%D0%B5-%D0%BA%D0%B0%D1%80%D1%83%D1%86%D0%B0-%D1%81-%D1%82%D1%83%D0%BC%D0%B1%D0%B0-%D0%BF%D0%B8%D1%8F%D0%BD%D0%B8-%D1%86%D0%B8%D0%B3%D0%B0%D0%BD%D0%B8-news766812.html", "text": "Безотговорни и много пияни сливенски цигани са пометени от лек автомобил „Шкода”, управляван от 40-годишния айтозлия с инициали П.Р., става ясно от днешната хроника на ОД на МВР в Бургас. ПТП-о е станало снощи, около 22:30 часа. Каруцата на ромите се е придвижвала по главния път без да има светлоотразителни табели или обезопасителни знаци. Шофьорът изобщо не ги е видял и катастрофата се разминава без смъртен случай, защото айтозлията е карал „Шкода”-та си с разумна скорост, съобщава \"Флагман\". Дошлите на място полицаи установяват, че каруцарят – 36-годишен ром от Сливен е мъртво пиян – с 1,71 промила. Той е получил контузия на дясното рамо, а спътниците му – две жени, циганки от града на Стоте войводи, получават фрактура и контузия на гръдния кош, но без опасност за живота. Още една тежка катастрофа се разминава без последствие. Вчера, около 15 часа на карнобатските улици „Екзарх Антим I” и ул.”Асен Златаров” израелски гражданин с лек автомобил „Форд Фокус” не спира на знак СТОП и блъска „Мерцедес C 220” с бургаска регистрация, управляван от 62-годишния К.Н. от Карнобат. От катастрофата е пострадала единствено жена, пътуваща в Мерцедеса – 31-годишна дама от Бургас. Сподели:", "date": "2018.07.19", "title": "Айтозлия помете каруца с тумба пияни цигани"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BD%D0%B0-%D0%BD%D0%BE%D0%B2%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news766820.html", "text": "Министърът на туризма Николина Ангелкова съвместно с контролните органи от РИОСВ и РЗИ ще инспектират морски плаж „Слънчев бряг- север“, днес - 19 юни, четвъртък от 15,30 часа. Проверката ще започне от хотел Еврика. Тя цели на място да се установи качеството на морската вода съобразно с нормите, гарантиращи безопасност на туристите. Инспекциите на плажовете започнаха с откриването на сезона и ще продължат през цялото лято.  Те ще се извършват както по предварителен график, така и по сигнали. Информация към Министерството на туризма всеки желаещ може да изпраща на имейл адрес: control@tourism.government.bg; и на телефон 02/9046 833. Сподели:", "date": "2018.07.19", "title": "Ангелкова на нова проверка в Слънчев бряг"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B0%D0%B2%D0%B8%D0%BE%D0%B1%D0%B0%D0%B7%D0%B0-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2%D0%BE-news766847.html", "text": "Президентът Румен Радев пристигна в авиобаза \"Граф Игнатиево\" за освещаването на новоизградения параклис \"Свети Великомъченик Мина“, съобщава \"Марица\". Храмът е изграден по инициатива на държавния глава и върховен главнокомандващ на Въоръжените сили. Изпълнението на проекта стана със съдействието на дирекция „Вероизповедания“ към Министерски съвет и Пловдивска Света Митрополия. Лично Негово Високопреосвещенство пловдивският митрополит Николай ще освети параклиса, посветен на Св. Великомъченик Мина. Сред гостите бяха командирът на Военновъздушните сили генерал-майор Цанко Стойков, високопоставени лица от държавната администрация на президента, Областният управител на област Пловдив Здравко Димитров, командири на военни формирования и други. Сподели:", "date": "2018.07.19", "title": "Румен Радев на посещение в авиобаза \"Граф Игнатиево\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%B4%D0%B0%D0%B4%D0%B5-3-%D0%B4%D0%BD%D0%B8-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B4%D0%B0-%D0%B4%D0%BE%D0%BA%D0%B0%D0%B6%D0%B5-%D1%87%D0%B5-%D0%BD%D0%B5-%D0%BB%D1%8A%D0%B6%D0%B5-%D1%82%D1%80%D0%B8-%D1%86%D0%B5%D0%BD%D1%82%D1%8A%D1%80%D0%B0-%D0%B0%D1%82%D0%B0%D0%BA%D1%83%D0%B2-news766869.html", "text": "Депутатите от ГЕРБ с нова мощна атака срещу опонентите си. Те отговориха на твърдението на президента Румен Радев, че служебното му правителство е оставило 1,6 милиарда лева и те са изчезнали. Напоследък се разпространяват много силно фалшиви новини. 256 милиона лева е бюджетът на министерството на енергетиката, няма как да се говори за 1,6 милиарда. Заведени са искови молби за около 3 милиона лева, от тях частично са постъпили в правителството. Така че няма как 1,6 милиарда лева да са събрани и оставени от служебното правителство, както казва Румен Радев. Това коментира министърът на енергетиката Теменужка Петкова по повод изказването на Румен Радев от днес в Граф Игнатиево. Нека бъдат представени документи, за да се види, че президентът казва истината. Три дни са достатъчни за това, призова Теменужка Петкова. Не знам защо президентът реши да се намеси по тази тема, коментира и депутатът Делян Добрев. Спадовете в енергетиката са само по времето на Орешарски. Има официална информация, която посочва, че сивата икономика в сектор \"Енергетика\" намалява. А тези 1,6 милиарда са огромна сума, която нито енергетиката, нито което и да е друго министерство, биха могли да съберат, посочи той. Тома Биков призова президента да предостави до три дни документи за 1,6 милиарда лева, тъй като това е информация, която няма как да не е документиранаи със сигурност има откъде да се вземе. Три центъра атакуват властта - първият е на Цветан Василев и близки до него журналисти, които говорят за къщи и острови. Вторите са Позитано 20, които твърдят какво ли не, включително, че няма чума и т.н. Чума има и има в стадото на баба Дора, отсече Биков. Третият център за фалшиви новини е президентството. От там се разпространяват лъжи. Ако президентът не докаже фалшивата новина за оставени от неговото служебно правителство 1,6 млрд., ще смятаме, че той наистина е съучастник. Свързващото звено е Елена Йончева, която му беше в пресцентъра и напусна без да са посочени мотиви, тя има обща офшорка с Цветан Василев, отсече Биков. На въпрос за отхвърлянето от страна на КЗК на покупката от страна на скандалната компания \"Инерком\" на енергийното дружество ЧЕЗ Теменужка Петкова и Делян Добрев отговориха, че това е решение на независим орган и няма да го коментират. Сподели:", "date": "2018.07.19", "title": "ИЗВЪНРЕДНО В ПИК TV! ГЕРБ даде 3 дни на Румен Радев да докаже, че не лъже! Три центъра атакували властта с менте новини (ОБНОВЕНА)"}
{"url": "http://pik.bg/%D0%BA%D1%80%D0%B0%D0%B2%D0%B5%D1%81%D0%BC%D1%8A%D1%80%D1%82-%D0%B8-%D1%83%D1%81%D1%82%D1%80%D0%B5%D0%BB-%D0%BF%D1%80%D0%B8%D1%87%D0%B8%D0%BD%D1%8F%D0%B2%D0%B0%D1%82-%D1%87%D1%83%D0%BC%D0%B0%D1%82%D0%B0-%D0%BF%D0%BE-%D0%B4%D0%BE%D0%B1%D0%B8%D1%82%D1%8A%D0%BA%D0%B0-%D0%B2%D1%8F%D1%80%D0%B2%D0%B0%D0%BB%D0%B8-%D0%BF%D1%80%D0%B5%D0%B4%D1%86%D0%B8%D1%82%D0%B5-%D0%BD%D0%B8-news766842.html", "text": "Митичните страшилища живеят и в новата книга \"Дяволиада\" Опасните епидемии, чумата и другите заразни болести по домашните животни, които разстърсват обществото ни през последната седмица, не са от вчера. За това свидетелства фактът, че като тяхна първопричина са били посочени свръхествени същества, които обитават фолклорните легенди и предания по нашите земи от векове, а може би от хилядолетия. Две от тези нечисти твари са кравесмърт и устрел. зъл дух, който се явява в образа на черна крава, смесва със стадата и сее заразата. Нощем кравесмърт взема образа на черна котка или сакато куче и скита по пътищата. Човек може да го види и под формата на оглозган скелет на крава, белеещ се сред полето. Справянето с кравесмърт не е било много по-различно от това, което нашите държавници правят или се канят да направят с болните животни. За единствен изход се е смятала евтаназията, макар по онова време да не са използвали точно таз и дума. Когато забележели признаците на чума при животните, древните славяни първо правели лечителски обреди и ако това не помогнело пристъпвали към не особено хуманна мярка - не просто колели, а направо изгаряли живи заразените крави и биволи. А кое добиче е \"подозрително\" определяли по следния начин - вечер затваряли едрия рогат добитък на цялото село в един обор, пазели го до съмване, след което го извеждали от обора. Стопаните започвали да разпознават животните си, а онези, които останели неразпознати, били нарочени не просто за болни и заразени, а направо за истински въплъщения на демона кравесмърт. Тях ги чакала кладата. българските народни вярвания от Югоизточна България. Смята се, че е призрачен демон, който пие кръвта на добитъка и е от рода на вампирите. Вярва се, че в устрел се превръща душата на мъртво дете, заченато и родено в събота, което е умряло некръстено. Девет дни след смъртта си бебето се превръща в адовото изчадие, пробива дупка на гроба си, изпълзява и започва да броди нощно време, търсейки жертви - овце, кози, по-рядко крави, коне и биволи. Когато много се настървял, нападал и спящи хора. Устрелите са измъчвани от силна жажда, която можели да утолят само с кръв. Нападнатото животно умирало още същата нощ. Разпознавало се, че е „изпито от устрел“ по сините и подутините по гърба или корема му – мястото, откъдето демонът е смукал кръвта. Според вярванията на устрелът, някак си не се е намирал под влиянието на всемирния Нютонов закон за гравитацията, защо можел да променя тежестта си. Понякога ставал много лек и летял като птица, а друг пък бил мноко тежък и падал како камък. Пъкленото си дело вършел само нощем, а през деня се прибирал в гроба си. Не нападал и в съботен ден, защото губел силата си. Вярвало се още, че когато позаякне, той вече не се връщал в гроба, а лежал или между рогата на някое домашно животно или до вимето на ялова крава. След шест месеца подобното на безклюна кукумявка същество с ципести криле, метаморфоризирало до образа на човек. Тогава можело да се ожени. От такава двойка се раждали вампири - полухора, полуустрели. Човекът, който е бил устрел, се разпознавал по това, че му липсва хрущялът, разделящ ноздрите. Можел да бъде убит само от човек, роден в събота или да се прогони чрез жив огън, затова когато се появял мор по добитъка, се наклаждала жарава и животните се прекарвали през нея. Миризмата на огън, която след това излъчвало стадото, прогонвала вампирското подобие. Тези и други подобни страховити демонични същества, описани в народните ни приказки, са вдъхновявали въображението на големи наши писатели. Описани във възбуждащи въображението произведения, оставили трайна следа в културното ни богатство. Те са част от световното литературно течение диаболизъм - което се заражда в зората на ХХ век. Прочути негови представители у нас са Светослав Минков, Владимир Полянов, Георги Райчев и Чавдар Мутафов. Двайсет и осем техни разказа, незаслужено позабравени, но изключително интригуващи и издържани в стила на Едгар Алън По, са събрани в новата книга на издателство \"Милениум\" \"Дяволиада\". \"Устел\" се казва и една от творбите, с които е представен Светослав Минков - този сюжет ще разкрива на читателите и ужаса, изпитван от хората пред митичното създание, и начина, по който се справят с него. Историите в \"Дяволиада\" потапят читателя в неподозиран свят между страшното и примамливото, между съня и действителността, между иронията и ирационалното. Те са огледало на най-тъмните кътчета на човешката душа, но и верен гид в психологичните терзания на човека. Това е книга не само за онези, които се боят от смъртта, но и за онези, които се боят от самия страх, защото тя ще им помогне да видят света с други очи. Сподели:", "date": "2018.07.19", "title": "Кравесмърт и устрел причиняват чумата по добитъка, вярвали предците ни"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%BC%D0%B0%D0%BB%D0%BE%D0%BB%D0%B5%D1%82%D0%BD%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news766821.html", "text": "Седми заподозрян за изнасилването на 13-годишно момиче в немския град Фелберт е арестуван в България, пише \"Билд\". Задържаният е на 14 години. Според органите на реда поне 8 младежи са участвали в престъплението, извършено в гора в покрайнините на града. Продължава издирването на осмото момче, което се предполага, че е на 15 години. Междувременно прокуратурата във Фелберт е повдигнала обвинения на задържаните в Германия младежи. Заключителното съдебно заседание ще се води при закрити врата заради възрастта на жертвата и на заподозрените. Все още не е насрочена дата за делото. Сподели:", "date": "2018.07.19", "title": "Арестуваха българин за изнасилване на малолетна в Германия"}
{"url": "http://pik.bg/%D1%84%D1%83%D1%80%D0%BD%D0%B0%D0%B4%D0%B6%D0%B8%D0%B9%D1%81%D0%BA%D0%B0-%D0%BB%D0%BE%D0%BF%D0%B0%D1%82%D0%B0-%D0%BC%D0%B0%D0%B9%D0%BB%D0%B8-%D1%81%D0%B0%D0%B9%D1%80%D1%8A%D1%81-%D1%81%D0%B5-%D0%B2%D1%80%D1%8A%D1%82%D0%BD%D0%B0-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-news766862.html", "text": "Майли Сайръс и Лиам Хемсуърт са отменили планираната сватба, твърдят източници на западните медии. Според австралийския OK! проблемът на звездната двойка бил, че не можели да постигнат съгласие по един много важен въпрос във връзка с бъдещия им семеен живот. А именно - кога да имат деца. Близки до двамата разкриват, че 28-годишният Лиам Хемсуърт искал да стане баща колкото се може по-скоро, докато 25-годишната Майли Сайръс не била готова за тази сериозна стъпка, пише \"Ева\". \"Нещата помежду им не вървят от няколко месеца. Истината е, че всъщност тя дори не иска да се омъжва и всички го виждаха, с изключение на Лиам. Семейството му го караше да си отвори очите за реалността, но той отказваше да ги послуша. В момента се чувства като пълен идиот, защото не е разчел правилно знаците\", казват техни близки. Сподели:", "date": "2018.07.19", "title": "ФУРНАДЖИЙСКА ЛОПАТА! Майли Сайръс се врътна за сватбата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D0%B8%D1%82%D0%B5-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BE%D1%82%D0%BB%D0%BE%D0%B6%D0%B8%D0%BB%D0%B8-%D0%B5%D0%B2%D1%82%D0%B0%D0%BD%D0%B0%D0%B7%D0%B8%D1%8F%D1%82%D0%B0-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%B8-%D1%80%D0%B0%D0%B4%D0%B5%D0%B2-%D0%BE%D1%82%D0%B8%D0%B2%D0%B0%D1%82-%D0%B2-news766782.html", "text": "Късно снощи имахме заседание. Две са стадата, в които има констатирана положителна проба за чума. Едното е на баба Дора, другото е едно стадо в Болярово. Това заяви на извънреден брифинг министърът на земеделието и храните Румен Порожанов. Припомняме, че късно снощи \"Трябваше да направим евтаназия на животните, но ние ще я отложим за малко време\", добави той. \"Междувременно цялата дезинфекция, която е необходима, се извършва под засилен контрол\", каза още министърът. По думите му всички проби са качени в Агенцията по безопасност на храните. \"Не е някаква тайна, че имаме още много проби, от които очакваме резултати. Надяваме се да овладеем ситуацията само в тези населени места, но сме притеснени, че напрежението се нагнетява\", отсече Порожанов. \"Две са причините да отложим евтаназията. Първата е да уточним с ветеринарите процеса по евтаназия, както и да синхронизираме действията им с полицията. Втората е разколебаното политическо доверие. Направихме председателски съвет в парламента, на който всички партии се обединихме, че има чума. А вчера имаше митинг, на който г-жа Нинова каза, че не сме я убедили, че има чума\", коментира вътрешният министър Валентин Радев. \"Помолил съм г-жа Караянчева да ни допуснат утре в парламента, за да обясним нашето поведение. Не може ние да спасяваме тази държава, а някой да ни обвинява нас. Това е атака срещу националната сигурност. Ако имат друг вариант, да ни кажат. Те нищо не казват. Първо ни подкрепят, че има чума, после казват, че не са убедени. Затова утре отиваме в парламента, за да покажем какво сме направили и да поискаме политическо доверие\", заключи той. междуведомственият координационен щаб отложи планираната за днес евтаназия. Сподели:", "date": "2018.07.19", "title": "ИЗВЪНРЕДНО! Провокациите на Корнелия Нинова отложили евтаназията! Порожанов и Радев отиват в парламента да търсят подкрепа от депутатите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B7%D0%BE%D0%B2%D0%B5-%D0%B7%D0%B0-%D0%B4%D0%B8%D0%B0%D0%BB%D0%BE%D0%B3-%D0%B2-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B5-%D0%BC%D0%B8-%D0%B5--news766839.html", "text": "Вчера колегата Данаил Кирилов обясни всички спорни точки по темата за приватизационния и след приватизационния контрол и ясно обясни, че няма нищо да бъде спестено. Разговаряли сме с колегите, разговарях и с премиера вчера, и всички сме на едно мнение - че е нужен диалог между партньорите, в който да се изяснят спорните моменти, а не чрез изказвания на трибунката в парламента или пресконференции. Така коментира лидерът на ВМРО и вицепремиер Красимир Каракачанов скандалите между колегите му от \"Обединени патриот\" Валери Симеонов и Волен Сидеров. \"Пред мен премиерът не е коментира никога, че се страхува от някого. Пихме вчера кафе и обсъдихме различни теми, сред които и тази за закона и той няма никакви притеснения, камо ли да се страхува\", разкри Каракачанов. Според Каракачанов двамата трябва да изяснят по между си тези обвинения, а не да се изливат от микрофоните на медиите. Всички тези теми според него може да се обсъждат в коалиционния формат. \"Ето така стана например със закона за горивата. Викнахме Емил Димитров, той ни обясни в детайли нещата и стана ясно, че в някои от мненията си от НФСБ не са били коректни, защото не са знаели детайлите\", обяви Каракачанов. Той сподели, че много често между Симеонов и Сидеров възникват спорове заради исторически сложните им отношения покрай различия от преди години, още от 2005 г. \"Имаме различия в някои теми, но сме заедно по националния подход към решаване на проблемите. Може един да е за НАТО, друг за Русия, но в крайна сметка всички сме за интересите на България. Това не е проблем за коалицията. А пък по конкретни въпроси за даден законопроект, всичко може да се обсъди и реши с диалог\", каза вицепремиерът. Каракачанов бе категоричен, че електорален проблем за патриотичната коалиция няма, тъй като според политолозите различните мнения, които имат трите партии, просто показвали различните мнения на избирателите на трите партии, а коалицията ги обединявала по най-важните теми. \"Според мен тази коалиция трябва да се запази и е един успешен и усместен формат, който се доказа като политически субект и има политическо бъдеще, ако се запази, което трябва да се случи според мен\", каза Каракачанов. Той коментира и темата с чумата в Странджанско и каза, че е престъпление да се ходи там и да се обяснява на хората, че властта има полза да им избива животните. \"Това си е чисто престъпление, което е атентат срещу държавността. Какво ще спечелят като разбият държавата и доверието в институциите?\", попита Каракачанов. По отношение на ордена на единия от братя Диневи, вицепремиерът заяви, че той е бил предложен за орден от Варненския свободен университет, заради дейността му в помощ на църкви, читалища и спонсорство на книги. \"Защо да не наградим българска фирма, която подпомага църката? По-добре ли е да награждаваме организатори на гей паради?, попита вицепремиерът. Сподели:", "date": "2018.07.19", "title": "ИЗВЪНРЕДНО В ПИК TV! Вицепремиерът Каракачанов зове за диалог в коалицията: Борисов не ми е казвал да се страхува от когото и да било (ОБНОВЕНА)"}
{"url": "http://pik.bg/%D0%BE%D1%81%D1%82%D0%B0%D0%BD%D0%BA%D0%B8-%D0%BE%D1%82-%D0%B4%D1%80%D0%B5%D0%B2%D0%B5%D0%BD-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8-%D0%BD%D0%BE%D1%81%D0%BE%D1%80%D0%BE%D0%B3-%D0%BE%D1%82-%D0%B4%D0%BE%D0%BB%D0%B5%D0%B4%D0%BD%D0%B8%D0%BA%D0%BE%D0%B2%D0%B0%D1%82%D0%B0-%D0%B5%D0%BF%D0%BE%D1%85%D0%B0-%D0%B1%D1%8F%D1%85%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%B2-%D0%BA%D1%80%D0%B8%D0%BC-news766749.html", "text": "Учени се натъкнаха на останки от древен гигантски носорог от доледниковата епоха в откритата през това лято пещера в Крим, съобщи ТАСС, цитирана от БНР. Животното е било с размерите на слон. Този вид носорози са живели в доисторическия период и най-вероятно са послужили за изграждането на образа на еднорога в митологията. Древното животно е било дълго около 3,5 метра, а височината му на нивото на холката - над два метра. Археолозите очакват новооткритата пещера да даде представа как е изглеждал Крим преди Ледниковата епоха. Сподели:", "date": "2018.07.19", "title": "Останки от древен гигантски носорог от доледниковата епоха бяха открити в Крим"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news766791.html", "text": "„Софийска вода” временно ще прекъсне водоснабдяването в части на столицата днес, съобщиха от дружеството. Строително-монтажни работи на ул. „Иван Вазов“ в Център налага спиране на водоподаването от 09:00 до 21:00 часа на ул. „Иван Вазов“ от бул. „Васил Левски“ до ул. „6-ти септември“. Реконструкция на уличен водопровод на ул. „Първа Българска армия“ в жк. „Военна рампа“ налага спиране на водоподаването от 09:00 до 21:00 часа на  ул. „Първа Българска армия“ от ул. „Емборе“ до рука Суходолска, ул. „Копринарска“ от ул. „Гено Киров“ до ул. „Нешо Бончев“, ул. „Нешо Бончев“ от ул. „Петър Борисов Величков“ до ул. „Планинско цвете“, ул. „Разлог“. Пресвързване на уличен водопровод на ул. „Димитър Шишманов“ в кв. „Горна баня“ налага спиране на водоподаването от 09:00 до 21:00 часа на ул. „Димитър Шишманов“, ул.646, ул. 754, ул. „Дон“, ул. „Проф. Никола Милев“. Във връзка с изграждане на сградно водопроводно отклонение на ул. „Студен кладенец“ местност „Гърдова глава“ , се налага спиране на водоподаването от 09:30 до 20:00 часа на ул. „Райска градина“ от ул. „Студен кладенец“ до ул. „Кипарис“. Сподели:", "date": "2018.07.19", "title": "ВАЖНО! Ето къде спират водата в София"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B4%D0%B2%D0%B5-%D1%81%D0%B3%D1%80%D0%B0%D0%B4%D0%B8-%D0%BF%D0%BB%D0%B0%D0%BC%D0%BD%D0%B0%D1%85%D0%B0-%D0%BA%D0%B0%D1%82%D0%BE-%D1%84%D0%B0%D0%BA%D0%BB%D0%B8-%D0%B2-%D1%87%D0%B8%D0%BA%D0%B0%D0%B3%D0%BE-%D1%81%D1%82%D0%BE%D1%82%D0%B8%D1%86%D0%B8-%D1%81%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-news766787.html", "text": "Стотици хора бяха евакуирани заради пожар в северозападната част на Чикаго. Трима души са настанени в болница, но без опасност за живота, предава Нова телевизия. Огънят е унищожил две жилищни сгради, а на трета са нанесени сериозни щети. В потушаването на пожара са се включили 150 пожарникари, чиято работа е била затруднена от силния вятър. Засега не е ясна причината за инцидента. Сподели:", "date": "2018.07.19", "title": "ОГНЕН АД! Две сгради пламнаха като факли в Чикаго, стотици са евакуирани"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%BC%D0%BD%D0%B5%D0%BD%D0%B8%D0%B5-%D1%80%D1%83%D0%BC%D0%B5%D0%BD-%D0%BF%D0%B5%D1%82%D0%BA%D0%BE%D0%B2-%D1%81%D1%80%D0%B0%D0%B7%D0%B8-%D0%BD%D0%B8%D0%BD%D0%BE%D0%B2%D0%B0-%D0%B8-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%B8%D1%8F%D0%BD%D0%B8%D1%86%D0%B0%D1%82%D0%B0-%D0%B6%D0%B0%D0%BD-%D0%BA%D0%BB%D0%BE%D0%B4-%D1%8E%D0%BD-news766780.html", "text": "Не могат да бъдат избивани животни без достатъчно доказателства за здравословния им статус. И веднага трябва да обърна внимания на африканската чума по свинете в Румъния. Не се взимат мерки. Това заяви пред Би Ти Ви председателят на АБВ Румен Петков на въпрос необходимо ли беше евтанизирането на животни заради чумата. \"В Турция има 700 огнища на чума, България и ЕС реагираха неадекватно\", отсече политикът. \"Настояваме нашите евродепутати да застанат в европарламента с твърда позиция. Съгласен съм, че е недопустимо да се спекулира с тази тема и да се ходи с камери при тези стопани, както и да се използва мъката им\", коментира още лидерът на АБВ. \"Първите избивания на животни започнаха преди да са дошли резултатите от лабораториите във Франция и у нас. Защо? Какво наложи това? Затова приковавам и вниманието върху свинете и лова. Хубаво, ще изпратим нашите свине в Румъния, те ще се върнат заразени и после кой ще е виновен\", попита той. \"Настояваме за свикване на КСНС при президента, защото това е въпрос, свързан с националната ни сигурност\", каза още политикът. \"Ще вляза в инициативен комитет, който ще иска вездесъщият ни омбудсман Мая Манолова да даде орден \"Средна гора\" с панделка на вътрешния министър за неконтролируемото влизане и излизане на хора в страната ни\", добави Румен Петков на въпрос за информацията, която изнесе, че самолет е излетял от Летище София, без да бъдат проверени пътниците в него. \"Ние имаме най-скъпоплатения пияница в света - Жан-Клод Юнкер. Това е видимо и не притеснява нито един евродепутат\", възмути се Петков. \"Цинизъм е това, което прави Корнелия Нинова. Ходи с камерите при тези изстрадали хора. Какво предложение обаче направи? Никакво, а ние имаме план от 11 пункта по тази тема. Грозновато е, когато се опитваш да яхнеш този протест и да го направиш политически\", отсече лидерът на АБВ. Сподели:", "date": "2018.07.19", "title": "КУЛТОВО МНЕНИЕ! Румен Петков срази Нинова и изби рибата с коментар за \"пияницата\" Жан-Клод Юнкер"}
{"url": "http://pik.bg/%D1%85%D0%B8%D1%82-%D1%84%D1%80%D0%B5%D0%BD%D1%81%D0%BA%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BF%D1%80%D0%BE%D0%B5%D0%BA%D1%82-%D0%BD%D0%B0-%D1%85%D0%B8%D0%B1%D1%80%D0%B8%D0%B4-%D0%BC%D0%B5%D0%B6%D0%B4%D1%83-%D1%81%D0%B0%D0%BC%D0%BE%D0%BB%D0%B5%D1%82-%D0%B8-%D0%B2%D0%BB%D0%B0%D0%BA-%D0%B2%D0%B8%D0%B4%D0%B5%D0%BE-news766768.html", "text": "Френската компания Akka Techonologies представи проект на хибрид между самолет и влак Link & Fly, съобщава РИА Новости. Видео с новата разработка на компанията се появи в Youtube-канала на компанията. От кадрите се вижда, че Link & Fly прибира криле при кацане и може да продължи пътя си като обикновен влак. Като габарити самолетът е сравним с Airbus A320: размахът на крилете на самолета е 49 метра, дължината 34 метра, височината – 8 метра. Летателният апарат е за 160 пасажери. От компанията се надяват внедряването на разработката да помогне за „разтоварването“ на ключови транспортни пътища и за повишаване на привлекателността към авиополетите – на пътниците няма да се налага самостоятелно да се придвижват от летището до града. Сподели:", "date": "2018.07.19", "title": "Хит! Френска компания представи проект на хибрид между самолет и влак (ВИДЕО)"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%81%D0%B5-%D1%81%D0%BA%D1%80%D0%B8-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%B2-%D1%88%D0%BE%D0%BA-%D1%80%D0%B0%D0%B7%D1%80%D0%BE%D0%B2%D0%B8%D1%85-%D1%81%D0%B5-%D0%B2-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%8F-%D1%80%D0%B5%D0%B3%D0%B8%D1%81%D1%82%D1%8A%D1%80-%D0%B8-news766784.html", "text": "На въпрос дали се страхува да бъде осъден за клевета, депутатът от ГЕРБ заяви, че той прави същото по същите членове. „Не съм искал да става това медийна тема. Целта ми не е клевета, както се случи с мен“, каза Добрев. „В никакъв случай не отмъщавам на Елена Йончева“, категоричен бе той и поясни: „За разлика от нея, аз имам много законопроекти, с които се гордея. БСП само пускат фалшиви новини и ги използват, за да прикрият ей такива истории“. Елена Йончева потъна вдън земя. Депутатката от БСП, която е острата пика на лидерката Корнелия Нинова в откритата й война с правителството и управляващата коалиция отказа участие в сутрешния блок на Нова телевизия. Там обаче говори делян Добрев от ГЕРБ. Бившият министър разкри още пикантни подробности за задкулисните връзки на журналистката с фалиралия банкер Цветан Василев и аферата й по източването на банката през офшорка. \"Няма нищо лично. Учудвам се, че я няма г-жа Йончева, защото тя в продължения на месеци, когато ме клеветеше, посети всички студиа\", заяви Добрев. Той потвърди, че ГЕРБ внася сигнал в прокуратурата срещу Елена Йончева във връзка с общ бизнес 50/50 с Цветан Василев. \"Вчера ние вместо като нея да обикаляме телевизионните студия, излязохме и показахме документи и подадохме сигнал до прокуратурата Водещият Виктор Николаев разкри, че Йончева е отказала покана за гостуване. \"На базата на документи подадохме сигнал до главния прокурор, НАП и КПКОНПИ. Прокуратурата и компетентните органи са единствените, които ще преценят дали има престъпление. Снощи, ровейки се в търговския регистър, осъзнах, че това не е просто някаква минала история. Тази обща фирма все още съществува, тоест те двамата все още са съдружници\", добави политикът. \"Опозицията се занимава с това да руши, а не да предлага градивни решения. Не се вижда за съжаление, всичко, което е постигнато в държавата\", заключи Делян Добрев. Сподели:", "date": "2018.07.19", "title": "БОМБА В ЕФИРА! Елена Йончева се скри! Делян Добрев в шок: Разрових се в Търговския регистър и какво да видя - тя и Цветан Василев още са съдружници"}
{"url": "http://pik.bg/%D0%B0%D0%B4%D1%8A%D1%82-%D1%81%D0%BB%D0%B5%D0%B7%D0%B5-%D0%BD%D0%B0-%D1%85%D0%B0%D0%B2%D0%B0%D0%B8%D1%82%D0%B5-%D0%B2%D1%83%D0%BB%D0%BA%D0%B0%D0%BD%D1%8A%D1%82-%D0%BA%D0%B8%D0%BB%D0%B0%D1%83%D0%B5%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%B8%D0%B7%D1%80%D0%B8%D0%B3%D0%B2%D0%B0-%D0%BB%D0%B0%D0%B2%D0%B0-%D0%BF%D0%BE%D0%BC%D0%B8%D1%82%D0%B0-%D0%B4%D0%BE%D0%BC%D0%BE%D0%B2%D0%B5-news766775.html", "text": "Голяма част от кратера на върха на продължаващия да изригва вулкан Килауеа на Хавайските острови се срути при мощна експлозия, което отприщи мощен поток от лава, помел редица сгради в новозастроен жилищен квартал, който за щастие вече бе евакуиран след предупреждение на вулканолозите, предаде Ройтерс. Взривът при сриването на кратера бе равностоен на земетресение с магнитуд 5,3, а потокът от лава се проточи на километри на изток, достигайки жилищата в района Лейлани и разрушавайки редица сгради, съобщи хавайската служба за гражданска защита. Не се съобщава за пострадали. Изригването на вулкана продължава вече 11 седмици и предизвиква все по-голямо безпокойство на големия хавайски остров. Досега са разрушени около 710 домове, но жертви за щастие няма, твърдят местните власти. Според геолозите непреставащите експлозии вероятно се дължат, поне отчасти, на огромното количество лава, което се бързо се излива в Тихия океан. Взривовете се повтарят на всеки 30-35 часа. При такава експлозия в понеделник разтопена скална маса проби като \"бомба от лава\" покрива на туристическо корабче в океана и рани 23-ма души. Хиляди жители от опасния район са евакуирани. Лавата е покрила район от 32 кв. км земеделска земя, джунгла и жилищни територии. Поради изтичащата в морето лава големият хавайски остров е пораснал с около 283 хектара (около 400 футболни игрища). Продължаващото изригване привлича и все повече любопитни \"лавови\" туристи и властите са под натиск да създадат специална площадка за наблюдение на изригването от безопасно място . Говорителка на местната община каза, че се търси подходящо място за целта, но ситуацията динамично се променя и засега не може да се посочи напълно безопасна площадка. Сподели:", "date": "2018.07.19", "title": "Адът слезе на Хаваите! Вулканът Килауеа продължава да изригва, лава помита домове"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BE%D0%B1%D1%80%D0%B0%D1%82-%D0%BF%D0%BE-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D0%B7---%D0%BA%D0%B7%D0%BA-%D0%B7%D0%B0%D0%B1%D1%80%D0%B0%D0%BD%D0%B8-%D0%BF%D0%BE%D0%BA%D1%83%D0%BF%D0%BA%D0%B0%D1%82%D0%B0-%D0%BE%D1%82-%D0%B8%D0%BD%D0%B5%D1%80%D0%BA%D0%BE%D0%BC-news766868.html", "text": "Комисията за защита на конкуренцията забрани на Инерком да купи ЧЕЗ. Забраната е наложена върху придобиването на контрол от страна на \"Инерком България\" ЕАД върху \"ЧЕЗ България\" ЕАД, \"ЧЕЗ Разпределение България\" АД, \"ЧЕЗ Електро България\" АД, \"ЧЕЗ Трейд България\" ЕАД, \"Фри Енерджи Проджект Орешец\" ЕАД, \"Бара Груп\" ЕООД. По време на проучването от страна на Комисията станало ясно, че подобна сделка заплашва конкуренцията на пазара. Според КЗК сделката поражда и вертикални ефекти на пазарите надолу по веригата. Относно пазара на разпределението на електрическа енергия придобиваната група е с естествено монополно положение, посочват от Комисията. Паралелно, ЧЕЗ Електро България\" АД и \"ЧЕЗ Трейд България\" ЕАД, формират съществен пазарен дял на база търгувани количества ел. енергия на свободния пазар. Припомняме, временната комисия по случая ЧЕЗ в парламента беше създадена на 14 март, по предложение на БСП. Стана ясно, че държавата се отказа от участие в сделката за активите на ЧЕЗ в България, въпреки заявеното преди това намерение (отново изненадващо) да се опита отново да се върне в дружеството, както бе обявено след срещата между Гинка Върбакова и премиера Борисов в Министерски съвет. Председателят на комисията Жельо Бойчев заяви, че ще иска удължаване на срока на работа на временната комисия, тъй като има факти, които са останали недоизяснени. На 22 февруари 2018 г. стана ясно, че чешката ЧЕЗ е одобрила сделката за продажба на активите в България и купувача \"Инерком Груп\". Последва скандал, който предизвика министърът на енергетиката Теменужка Петкова да подаде оставка, защото познава собственикът на фирмата Гинка Върбакова. Скандалът прехвърли границите на страната към Чехия. След избухването на скандала управителят на дружеството, определено за купувач - Гинка Върбакова, проведе разговори с ЧЕЗ в Прага. Тогава от българското дружество \"Инерком\" съобщиха, че процедурите по вече сключения с \"Инерком\" договор продължават. От интервю на Гинка Върбакова обаче стана ясно, че сделката за активите на ЧЕЗ може и да не минава за одобрение от Комисията за енергийно и водно регулиране (КЕВР). Това беше потвърдено от шефа на Комисията Иван Иванов. От БСП започнаха подписка сред абонати на електроразпределителното дружество за спиране на сделката и поискаха държавата да си върне контрола в енергетиката. Според социалистите зад Гинка Върбакова стои фигурата на правителството и поискаха намеса на контролните органи. Сподели:", "date": "2018.07.19", "title": "ОТ ПОСЛЕДНИТЕ МИНУТИ! Обрат по сделката за ЧЕЗ - КЗК забрани покупката от \"Инерком\""}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D1%81%D0%B5-%D1%83%D0%B4%D0%B0%D0%B2%D0%B8-%D0%B2%D0%BE%D0%B4%D0%BE%D0%BB%D0%B0%D0%B7%D0%B8-%D1%82%D1%8A%D1%80%D1%81%D1%8F%D1%82-%D1%82%D1%8F%D0%BB%D0%BE%D1%82%D0%BE-%D0%BC%D1%83-news766802.html", "text": "72-годишен мъж с инициали С.К. се удави в Бургас, съобщават от ОД на МВР. Пенсионерът, който по адресна регистрация е от ж.к.\"Меден рудник\", влязъл в морето до 5-и пост на Северния плаж и изчезнал. Подаден е сигнал в полицията, започнало е издирването на тялото му, съобщава още \"Флагман\". Водолази от часове го търсят, но все още не могат да го открият, уточняват от полицията. Сподели:", "date": "2018.07.19", "title": "ТРАГЕДИЯ! Бургазлия се удави, водолази търсят тялото му"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D0%BE%D0%B4%D1%85%D0%B2%D0%B0%D1%89%D0%B0%D1%82-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B2-%D1%80%D0%B0%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%88%D0%BE%D1%84%D1%8C%D0%BE%D1%80%D1%81%D0%BA%D0%B8-%D0%BA%D0%BD%D0%B8%D0%B6%D0%BA%D0%B8---%D0%B3%D0%BB-news766771.html", "text": "Депутатите похващат корупцията при раздаването на шофьорски книжки. Ще слушат доклад за състоянието на въоръжените сили. Утре предстои сблъсък между премиера Бойко Борисов и лидера на БСП Корнелия Нинова на разискванията за политиката на правителството за миграцията в България и Европа. Преди това депутатите ще изберат нов шеф на НЗОК. Сподели:", "date": "2018.07.19", "title": "ИЗВЪНРЕДНО В ПИК TV! Депутатите подхващат корупцията в раздаването на шофьорски книжки - гледайте НА ЖИВО!"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%81-%D0%B2%D0%B0%D0%B6%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%B5%D0%BC%D0%BE%D0%BD%D1%82%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D1%89%D0%B5-%D0%B8%D0%BC%D0%B0-%D0%BB%D0%B8-%D0%BE%D1%89%D0%B5-%D1%82%D0%B0%D0%BF%D0%B8-%D0%B8-%D1%89%D0%B5-%D0%BE%D1%81%D1%82%D0%B0%D0%BD%D0%B0%D1%82-%D0%BB%D0%B8-%D0%B4-news766788.html", "text": ",,Няма как на определени места в столицата да не се образуват тапи, но въпреки това хората проявяват търпение, защото знаят, че промяната е за добро и е в интерес на всички нас'', каза Фандъкова. По отношение на кварталните улици Фандъкова заяви, че тази година са отделени повече средства за тях, като районнните кметове имат задачата да координират процеса по тяхното обновяване и асфалтиране. ,,Работи се активно по тези места, отделно разполагаме и с програма за осветление. Разбира се, надявам се фирмите да изпълнят ангажиментите си както трябва, защото по договор са предвидени доста сериозни санкции'', заяви още столичният градоначалник. Накрая Йорданка Фандъкова заяви, че в плановете на Столична община влиза и засаждането на нови дървета из столицата наесен. ,,По този начин ние полагаме грижа и за зелената система на София'', завърши тя. В момента реализираме мащабна програма – реконструират се улици, булеварди. Всички ремонти са с цел да бъде облекчен трафикът на София и за доброто на всички нас. Това коментира пред БНТ столичният кмет Йорданка Фандъкова. Тя увери, че към момента въпреки лошото време всички обекти се движат в срок. Сподели:", "date": "2018.07.19", "title": "ВАЖНО! Фандъкова с важен коментар за ремонтите в София! Ще има ли още тапи и ще останат ли дървета по улиците"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D1%8A%D1%80%D0%B2%D0%BE-%D0%BF%D1%80%D0%B5%D0%BC%D0%B0%D0%B7%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B2-%D0%BA%D1%80%D0%B0%D0%BD%D0%B5%D0%B2%D0%BE-news766789.html", "text": "Огромно дърво падна върху автомобил и го смаза. Инцидентът е станал в Кранево. Потърпевши са семейство от Русе, което в това време било на плаж, предава Нова телевизия. Оказва се, че никой не може да каже кой е отговорен за това и чия собственост е дървото, премазало колата. Семейството не знае към кого да се обърне, за да получи обезщетение. По първоначална информация дървото е паднало заради тежестта на короната. Тепърва се очаква експертите да кажат дали това е така. Инцидентът обаче вгорчи почивката на Надежда Николова и Венелин Георгиев. Те разказаха, че веднага са подали сигнал и дървото е премахнато от автомобила им. Щетите са най-вече по предния капак и стъклото. Изчисляват, че това ще им струва около 500 лева. От хотела, в който са отседнали, са заявили, че дървото е общинска собственост и нямат нищо общо с него. Трябвало да се обърнат към кмета на Кранево. Той от своя страна обясни, че територията би трябвало да е общинска, но след като е проведена регулация. „Това дърво, докато не бъде проведена регулацията, попада в двата имота, които те стопанисват. Нещата се раздухват прекалено много. Редно е потърпевшите да се обадят на застрахователя. В общината има юристи, които ще решат”, коментира още Румен Николов. Сподели:", "date": "2018.07.19", "title": "НА КОСЪМ ОТ ТРАГЕДИЯ! Дърво премаза автомобил в Кранево"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B2-%D0%BE%D1%82%D0%BA%D1%80%D0%B8%D1%82%D0%B0-%D0%B2%D0%BE%D0%B9%D0%BD%D0%B0-%D1%81%D1%8A%D1%81-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B5%D1%82%D0%BE-%D0%B3%D0%BD%D0%B5%D0%B2%D0%BD%D0%B8%D1%82%D0%B5-%D0%B4%D1%83%D0%BC%D0%B8-%D0%BD%D0%B0-%D0%BB%D0%B8%D0%B4%D0%B5%D1%80-news766772.html", "text": "Шефът на парламентарната група на \"Обединени патриоти\" Волен Сидеров отправи остри критики към коалиционния си партньор в лицето на Валери Симеонов. Сидеров обвини вицепремиера, че прави опити за разбиване на коалицията и добави, че \"Атака\" и ВМРО твърдо застават зад споразумението правителството да изкара 4-годишен мандат За какво говорим за закончета, след като коалицията, която е съставена с толкова труд, сега я рушим. За кого работи Симеонов? За ДПС? Изведнъж Симеонов излезе по медиите и напада ВМРО от няколко месеца. Сега напада и \"Атака\", че сме лобисти. С такъв коалиционен партньор нямаме нужда от опозиция. Той реши тази коалиция, която е направена с толкова труд. Ако не бяхме ние с Каракачанов, той нямаше да е вицепремиер. В коалиционното споразумение има специална точка, че трябва да изпълним 4-годишното управление на правителството. Сега го питаме дали иска да наруши тази точка. Всякак сме го питали, но той е човек, който не отговаря директно на въпросите. НФСБ не е партия, която да има своето собствено място в политиката. Тази партия беше направена напук на \"Атака\", когато се скарахме със Симеонов. Не смятам НФСБ за пълноценна политическа формация. Това е едно откъсване от електората на \"Атака\". Сега тази формация иска да се налага на тези две дългогодишни партии - \"Атака\" и ВМРО. Без мен Валери Симеонов нямаше да е вицепремиер. Ако НФСБ се оттегли от коалицията, правителството няма да падне, защото ние с ВМРО сме твърдо решени да изкараме този 4-годишен мандат. 2/3 от хората не искат предсрочни избори. За какво да правим избори, за да върнем ДПС на власт, да вкараме Слави Трифонов ли? Много се съмнявам, че Борисов се страхува или е в зависимост от Домусчиев. Да си член на правителството и да хвърляш такива обвинения срещу премиера, е абсурдно. Забелязвате ли, че партията на Христо Иванов подкрепя всичко, което прави Валери Симеонов. Чувам, че Прокопиевите медии го търсят като русофоб. Или Симеонов е самоубиец, или обмисля да търси друга коалиция. Може би и затова не иска да се явява с нас на европейските избори. Във вторник ни беше последното виждане. НФСБ излизат, без да са ни казвали и правят трибунки. Получава се един разнобой в групата. Готов съм да се срещнем по всяко време. Ако това нещо не се прекрати, отиваме към един разпад на тази патриотична коалиция по негова вина. Трябва да спрем да се нападаме, трябва да има взаимно уважение. Не говорим за целувки и прегръдки. Ние сме тук в парламента и управлението, за да свършим определени неща - да раздвижим икономиката, да вдигнем доходите. Имаме какво да свършим, ако се бием помежду си, няма да го свършим и правим услуга на душманите. Сподели:", "date": "2018.07.19", "title": "ЕКСКЛУЗИВНО В ПИК TV! Волен Сидеров в открита война със Симеонов! Ето гневните думи на лидера на \"Атака\" (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%BE%D0%B9%D0%BD%D0%B0%D1%82%D0%B0-%D1%81-%D1%87%D1%83%D0%BC%D0%B0%D1%82%D0%B0-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D0%B1%D0%B0%D0%B1%D1%85-%D0%B7%D0%B0%D1%82%D0%B5%D0%B3%D0%BD%D0%B0-%D1%80%D0%B5%D0%B6%D0%B8%D0%BC%D0%B0-%D0%B7%D0%B0-%D0%B4%D0%B5%D0%B7%D0%B8%D0%BD%D1%84%D0%B5%D0%BA%D1%86%D0%B8%D1%8F-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81--news766806.html", "text": "По границата с Турция пиле не може да прехвъкне, без да бъде дезинфекцирано, видя ПИК. По нареждане на Българската агенция за безопасност по храните (БАБХ) режимът е затегнат максимално. Всички, коли, автобуси, камиони и други превозни средства са обработвани щателно. След автоматичната дезинфекция се извършва и вторична ръчна за по-голяма биосигурност. Така хората се чувстват по-спокойни, че опасната зараза няма да прескочи браздата. Сподели:", "date": "2018.07.19", "title": "ПЪРВО В ПИК! Войната с чумата се разгаря! БАБХ затегна режима за дезинфекция по границата с Турция (СНИМКИ)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0%D0%BD%D0%BA%D0%BE%D0%B2-%D0%BE%D1%82%D0%BA%D1%80%D0%B8%D0%B2%D0%B0-%D0%BA%D0%BB%D1%8E%D1%87%D0%BE%D0%B2%D0%B8-%D0%BE%D0%B1%D0%B5%D0%BA%D1%82%D0%B8-%D0%BE%D1%82-%D0%B3%D1%80%D0%B0%D0%B4%D1%81%D0%BA%D0%B0%D1%82%D0%B0-%D0%B8%D0%BD%D1%84%D1%80%D0%B0%D1%81%D1%82%D1%80%D1%83%D0%BA%D1%82%D1%83%D1%80%D0%B0-%D0%B2-%D0%B3%D0%B0%D0%B1%D1%80%D0%BE%D0%B2%D0%BE-news766762.html", "text": "Ключови обекти от градската инфраструктура в Габрово ще бъдат открити днес от министъра на регионалното развитие и благоустройството Николай Нанков, съобщава БНР. Инвестицията е осигурена чрез Оперативната програма \"Региони в растеж\". Три са основните обекти по проекта за съвременна градска среда на стойност 11 милиона 138 хиляди лева, от които близо 3, 5 милиона са осигурени от габровската община. Две години продължиха ремонтите в различни райони на града. Новоизградени са кръгово кръстовище в критичен участък и улица, която да облекчи трафика в центъра, а паркът в квартал \"Колелото\" е изцяло обновен. В обхвата на основните обекти са рехабилитирани пътните и тротоарни настилки, монтирано е ново улично осветление, извършено е благоустрояване на вътрешноквартални пространства. Изградени са също детски площадки, пешеходни алеи,  паркинги и кътове за отдих. Сподели:", "date": "2018.07.19", "title": "Министърът Николай Нанков открива ключови обекти от градската инфраструктура в Габрово"}
{"url": "http://pik.bg/%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BD%D0%B0%D0%B7%D0%BD%D0%B0%D1%87%D0%B8-%D0%BD%D0%BE%D0%B2-%D1%80%D1%8A%D0%BA%D0%BE%D0%B2%D0%BE%D0%B4%D0%B8%D1%82%D0%B5%D0%BB-%D0%BD%D0%B0-%D0%B2%D0%B2%D1%81-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-news766738.html", "text": "Президентът на Франция Еманюел Макрон назначи за нов ръководител на ВВС на Републиката генерал Филип Лавин, предава ТАСС, цитирани от „Фокус“. „По предложение на министъра на отбраната дивизионен генерал Филип Лавин е назначен от 31 август 2018 г. за ръководител на ВВС на Франция“, съобщи прессекретарят на френското правителство Бенжамен Гриво. На този пост Лавин ще смени Андре Ланат, който ще стане ръководител на командването на НАТО по трансформацията, базирано в Норфолк. По-рано 52-годишният Лавин, който е опитен летец-изтребител, заема длъжността командващ на френските войски в Афганистан. През 2014 г. той е комендант на летището в Кабул. В момента е ръководител на секретариата на началник-щаба на ВВС на Франция. Сподели:", "date": "2018.07.19", "title": "Еманюел Макрон назначи нов ръководител на ВВС на Франция"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%BE%D0%BB%D0%B5%D0%BD-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B0%D1%82%D0%B0%D0%BA%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BC%D1%83-%D1%81%D0%B0-news766796.html", "text": ",,Наличието на чума по животните е факт. Има такова заболяване. Казвам го, защото в началото имаше внушение, че няма и че животните са убивани едва ли не от садизъм. Чума има и тази чума е опасна. Ето защо са необходими много сериозни и стриктни мерки'', каза Волен Сидеров и добави, че липсата на информираност предизвика острите обществени реакции по темата. ,,Хората не бяха уведомени и това беше голямата грешка на БАБХ. Въпреки това хората не бива да се притесняват – всички засегнати ще бъдат обезщетени'', посочи още лидерът на Атака. Той коментира, че темата се превърна в политически казус и заяви, че някои вместо да помогнат в ситуацията, мътят водата. ,,Ако влизат пари в хазната, какъв лобизъм да има? Това е добре'', отговори Сидеров на въпрос дали има лобизъм по отношение на акциза бездимните цигари. Валери Симеонов извършва разрушителни действия. Не зная поради каква причина. С нападките си към \"Атака\" или ВМРО изглежда, че Симеонов се опитва да върне ДПС на власт. Ако трябва да бъдем честни, без мен и Каракачанов Симеонов нямаше да е вицепремиер. В крайна сметка, ако той сече клона, на който седи, или ще падне, или ще падне на друг клон, който обаче е гнил. Това заяви лидерът на \"Атака\" Волен Сидеров в сутрешния блок на БНТ. Сподели:", "date": "2018.07.19", "title": "ЕКСКЛУЗИВНО! Волен с разбиващ коментар за Валери Симеонов! Лидерът на \"Атака\": Действията му са разрушителни, май иска да върне ДПС на власт..."}
{"url": "http://pik.bg/%D0%BC%D0%B0%D1%80%D0%BA-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D1%82%D0%B0-%D1%82%D0%B5%D0%B7%D0%B8-%D0%BA%D0%BE%D0%B8%D1%82%D0%BE-%D0%BE%D1%82%D1%80%D0%B8%D1%87%D0%B0%D1%82-%D1%85%D0%BE%D0%BB%D0%BE%D0%BA%D0%BE%D1%81%D1%82%D0%B0-%D0%B4%D0%B0-%D0%B1%D1%8A%D0%B4%D0%B0%D1%82-%D0%BE%D1%82%D1%81%D1%82%D1%80%D0%B0%D0%BD%D1%8F%D0%B2%D0%B0%D0%BD%D0%B8-%D0%BE%D1%82-news766740.html", "text": "Собственикът на социалната мрежа „Фейсбук“ Марк Зукърбърг заяви, че макар и да смята отричането на Холокоста за „дълбоко обидно“, той не смята, че подобно съдържание трябва да бъде забранявано, пише New York Times, цитирани от „Фокус“. Зукърбърг, който е евреин, заяви, че има неща „по които различните хора грешат“, но че няма да отстранява потребителите в социалната мрежа, ако отричат избиването на евреите през Втората световна война. Думите му предизвикаха критика сред правозащитните организации в САЩ, като „Антиклеветническата лига“ излезе със заявление, че „Фейсбук“ има „моралното и етическото задължение“ да не позволява разпространението на мнения, че Холокостът не се е случвал. Зукърбърг заяви, че обидното и възмутително съдържание не е задължително изтривано, освен ако не цели вредата и не атакува никого. Сподели:", "date": "2018.07.19", "title": "Марк Зукърбърг отхвърли възможността тези, които отричат Холокоста, да бъдат отстранявани от „Фейсбук“"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%89%D0%B5-%D1%81%D0%B5-%D0%B1%D0%BE%D1%80%D0%B8-%D0%B5%D1%81-%D0%B4%D0%B0-%D0%BF%D0%BE%D0%BB%D1%83%D1%87%D0%B8-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D0%BC%D1%8F%D1%81%D1%82%D0%BE-%D0%B2-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-news766764.html", "text": "Германският външен министър Хайко Маас заяви, че страната му ще положи усилия, за да постигне постоянно място за Европейския съюз в Съвета за сигурност на ООН, предава ТАСС, цитирана от „Фокус“. „Искаме да покажем, че се отнасяме сериозно към идеята за общо европейско място в Съвета за сигурност. Това остава наша цел – категоричен бе министърът. - Ако ще говорим за европейска сплотеност, то не трябва да се смята единствено гласът на Германия“. Постоянни членове на Съвета за сигурност на ООН са пет страни: - Франция и Великобритания (страни от ЕС), а също така Русия, САЩ и Китай. От януари Германия ще получи едно от 10 непостоянни, ротационни места в Съвета. Сподели:", "date": "2018.07.19", "title": "Германия ще се бори ЕС да получи постоянно място в Съвета за сигурност на ООН"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BE%D1%82%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%B4%D1%83%D0%BC%D0%B8%D1%82%D0%B5-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D1%80%D1%83%D1%81%D0%B8%D1%8F-%D0%BA%D0%B0%D1%82%D0%BE-news766741.html", "text": "Германският министър на външните работи Хайко Маас заяви, че оттеглянето от страна на Доналд Тръмп на думите му за Русия е неубедително, съобшават световните медии, цитирани от БНР. По-рано американският президент каза, че думите му за това, дали Русия се е месила в изборите в Съединените щати през 2016 не са били разбрани правилно. \"Очевидно това е опит да се ограничат щетите – коментира Маас в отговор на въпрос, как оценява отказа на Тръмп от думите му, поставили под съмнение заключенията на американското разузнаване за руска намеса . - Не изглежда особено убедително. За съжаление нападките му срещу ЕС, който Тръмп окачестви като неприятел, все още са факт. Като цяло европейската му обиколка показа, че поведението му е голямо предизвикателство за дипломацията\". Германия ще положи усилия да получи постоянно място в Съвета за сигурност на ООН за ЕС, каза още Маас. Сподели:", "date": "2018.07.19", "title": "Външният министър на Германия определи оттеглянето на думите на Доналд Тръмп за Русия като „неубедително“"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B8-%D1%81%D1%82%D1%80%D0%B0%D1%81%D1%82%D0%B8-%D1%82%D0%B5%D0%BE%D0%B4%D0%BE%D1%80%D0%B0-%D0%B4%D1%83%D1%85%D0%BE%D0%B2%D0%BD%D0%B8%D0%BA%D0%B0-%D0%B2%D0%BB%D1%8E%D0%B1%D0%B5%D0%BD%D0%B0-%D0%B2-%D0%BB%D1%83%D0%BA%D0%B0-%D0%BC%D0%BE%D0%B4%D1%80%D0%B8%D1%87-%D1%81%D0%BD%D0%B8%D0%BC%D0%BA%D0%B0-news766631.html", "text": "Световното първенство по футбол приключи, обаче страстите продължават! Една голяма любов се роди - Теодора Духовникова е луда по Лука Модрич, капитана на хърватите, които финишираха със сребърните медали в Русия. Звездната актриса не само скандира името му като луда, ами нещо повече - \"татуирала\" си е Лука Модрич на лявата ръка с черен маркер, пише ежедневник. \"Добри бяха французите. Но БЛАГОДАРЯ на Хърватска за изключителните дни, които ни даде ! Невероятен отбор, невероятни футболисти! Сърцето ми остава завинаги при тях\", коментира Теодора собствената си снимка с татуса на Модрич. Актрисата сподели кадъра с приятелите си във \"Фейсбук\", видя ПИК. Сподели:", "date": "2018.07.19", "title": "ФУТБОЛНИ СТРАСТИ! Теодора Духовника влюбена в Лука Модрич (СНИМКА)"}
{"url": "http://pik.bg/%D1%81%D1%8A%D0%B4-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B0%D1%82%D0%B0-%D0%B2-%D1%88%D0%BF%D0%B8%D0%BE%D0%BD%D0%B0%D0%B6-%D0%BC%D0%B0%D1%80%D0%B8%D1%8F-%D0%B1%D1%83%D1%82%D0%B8%D0%BD%D0%B0-news766730.html", "text": "Федерален съд във Вашингтон постанови обвинената  в шпионаж руска гражданка Мария Бутина да остане в ареста до съдебния процес срещу нея, съобщава БНР. Прокуратурата е представила като довод за искането си това да се случи снимка на рускинята във вашингтонски ресторант заедно с агент на руското разузнаване. Сподели:", "date": "2018.07.19", "title": "Съд във Вашингтон остави в ареста обвинената в шпионаж Мария Бутина"}
{"url": "http://pik.bg/%D0%B2-%D1%82%D1%83%D1%80%D1%86%D0%B8%D1%8F-%D0%B1%D0%B5-%D0%BF%D1%80%D0%B5%D0%BA%D1%80%D0%B0%D1%82%D0%B5%D0%BD-%D1%80%D0%B5%D0%B6%D0%B8%D0%BC%D1%8A%D1%82-%D0%BD%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-news766733.html", "text": "Продължилият близо две години в Турция режим на извънредно положение бе прекратен, съобщава Yeni Safak, цитиран от „Лайф“. Властите в Турция продължаваха извънредното положение седем пъти, след като то бе наложено след опита за преврат на 15 юли 2016 година. През това време бяха наложени ограничения за провеждането на митинги и редица други масови мероприятия. След опита за държавен преврат правителството уволни над 130 000 чиновници, юристи, академици, учители и представители на силовите структури. Въпреки критиките от страна на опозицията и редица европейски политици, турският лидер Реджеп Ердоган твърдеше, че режимът на извънредно положение не пречи на местните жители, на туристите и на бизнеса в страната. Представителят на Ердоган Ибрахим Калин обяви, че ако се появят нови заплахи за националната безопасност на Турция, режимът на извънредно положение ще бъде възстановен. Сподели:", "date": "2018.07.19", "title": "В Турция бе прекратен режимът на извънредно положение"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%BE-%D1%83%D1%87%D0%B5%D0%BD%D0%B8%D0%B5-%D0%B1%D1%80%D0%B8%D0%B7-2018-news766779.html", "text": "Днес се провежда ВИП-денят на националното военноморско учение с международно участие \"Бриз 2018\". Целта му е да се повиши оперативното взаимодействие между военноморските сили на участващите в маневрите държави. Освен бойни и селскостопански кораби в учението ще се включат самолети, вертолети и подводница. Част от тренировките включват ликвидиране на последиците от терористичен акт, потушаване на пожар на борда на кораб, операция на търговски кораб, заподозрян в незаконен трафик на оръжие, спасяване на бедстващи хора в морето с кораби и вертолети, самолетни атаки на кораби и атакуване на вражеска подводница. Във военноморското учение \"Бриз 2018\" участват 11 държави от НАТО. Сподели:", "date": "2018.07.19", "title": "Започва националното военноморско учение \"Бриз 2018\""}
{"url": "http://pik.bg/%D0%B2-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D1%81%D0%B0%D1%89-%D0%BF%D0%BE%D0%BB%D1%83%D1%87%D0%B8%D1%85%D0%B0-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%BD%D0%B0-%D0%BC%D0%B0%D1%80%D0%B8%D1%8F-%D0%B1%D1%83%D1%82%D0%B8%D0%BD%D0%B0-news766751.html", "text": "Посолството на Русия в САЩ получи разрешение от американските власти за посещение на рускинята Мария Бутина, задържана във Вашингтон на 15 юли, предава ТАСС, цитирана от „Фокус“. „Посолството успя да постигне разрешение за посещение на консулските сътрудници на Бутина на 19 юли – се посочва в в официално заявление на дипломатическата институция. - Ще окажем необходимата поддръжка. Сътрудниците на посолството на Русия във Вашингтон посетиха състоялото се в съда поредно заседание по случая с руската гражданска. Заплашват я 15 години затвор. Бутина отрича вина“. Във вторник срещу руската гражданка бяха повдигнати обвинения по две точки. 29-годишната рускиня се подозира, че е водила дейност в полза на друга държава на територията на САЩ, насочена срещу Вашингтон. Също така специалните служби на САЩ твърдят, че Бутина е водила такава дейност без да бъде регистрирана в Министерството на правосъдието на САЩ, че е агент на друга страна. Сподели:", "date": "2018.07.19", "title": "В посолството на Русия в САЩ получиха разрешение за посещение на Мария Бутина"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%BE%D0%B2%D0%BE%D0%BB%D0%B5%D0%BD-%D1%81%D0%BF%D1%80%D0%B0%D0%B2%D0%B8%D1%85-%D1%81%D0%B5-%D1%81%D1%82%D1%80%D0%B0%D1%85%D0%BE%D1%82%D0%BD%D0%BE-%D0%BD%D0%B0-%D0%BF%D1%80%D0%B5%D1%81%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F%D1%82%D0%B0-%D1%81-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-news766750.html", "text": "Президентът на САЩ Доналд Тръмп заяви, че лично смята, че е свършил „страхотна работа“ по време на срещата си с държавния глава на Русия Владимир Путин и на последвалата им обща пресконференция в Хелзинки, предава The Hill, цитирани от „Фокус“. „Мисля, че се справих страхотно на пресконференцията. Мисля, че тя се получи силна“, заяви Тръмп. Президентът предизвика гнева на политиците в САЩ по време на събитието, след като застана на страната на Путин, заявявайки, че му има повече доверие, отколкото на американското разузнаване. Същевременно Тръмп разкритикува медиите за начина, по който са отразили събитието. „Казвам ви, не знам какъв е проблемът тук. Направих нещо позитивно и те се опитват да го изкарат колкото се може по-негативно“, убеден е президентът. Сподели:", "date": "2018.07.19", "title": "Доналд Тръмп доволен: Справих се страхотно на пресконференцията с Владимир Путин"}
{"url": "http://pik.bg/%D0%BD%D0%BE%D0%B2%D0%B0-%D0%BB%D0%B8%D0%B4%D0%B5%D1%80%D1%81%D0%BA%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%BF%D0%B0%D1%80%D1%82%D0%B8%D0%B8%D1%82%D0%B5-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B4%D0%BD%D0%B5%D1%81-news766734.html", "text": "Македонският премиер Зоран Заев съобщи, че планираният референдум за името ще има консултативен характер, а въпросът към гражданите вероятно ще бъде: „Дали сте за членство в ЕС и НАТО с приемането на Договора между Република Македония и Република Гърция?“. Същевременно той съобщи, че на 19 юли (четвъртък) в 12:00 часа местно време ще се проведе нова среща на лидерите на политическите партии, съобщава скопският телевизионен канал „Алсат-М“, цитиран от „Фокус“. Зоран Заев съобщи това в края на продължилата часове среща късно снощи на лидерите на политическите партии, която бе напусната от председателя на опозиционната партия ВМРО-ДПМНЕ Християн Мицковски. Мицковски повтори партийната позиция, че ВМРО-ДПМНЕ остава на позицията си първо да се приеме закон за финансирането на партиите, да се промени законът за правителството, да се дадат гаранции за формиране техническо правителство 100 дни преди изборите, а след това да се свика Държавната избирателна комисия. Сподели:", "date": "2018.07.19", "title": "Нова лидерска среща на партиите в Македония ще се проведе днес"}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%BE-%D1%83%D0%BC%D0%B8%D1%80%D0%B0%D1%89-%D0%BE%D1%82-%D1%80%D0%B0%D0%BA-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%82%D1%83%D1%80%D0%B8%D1%81%D1%82-%D0%B8%D0%B7%D0%BF%D1%80%D0%B0%D1%82%D0%B8-%D0%BF%D0%B8%D1%81%D0%BC%D0%BE-%D0%B4%D0%BE-%D0%B4%D0%B6%D0%B5%D0%B1%D1%87%D0%B8%D1%8F-%D0%BA%D0%BE%D0%B9%D1%82%D0%BE-%D0%B3%D0%BE-%D0%BE%D0%B1%D1%80%D0%B0%D0%BB-%D0%B2%D1%8A%D0%B2-%D0%B2-news766737.html", "text": "Американски турист, който бил на почивка във Венеция и станал жертва на джебчия, написа сърцераздирателно писмо до престъпника, в което му разказа, че умира от рак, съобщава La Nuova Venezia. „Умирам от рак. Ти ме остави без портфейла ми с пари и кредитни карти. Представи си само за секунда, какво причини с това на жертвата си. Молих се за прошка. Моля се за теб. Да се избавиш от греха, който причинява страдание на невинни хора. Прощавам ти“, написал американецът в писмото. Изданието уточнява, че Майк Уили бил обран, докато бил в една от венецианските речни гондоли. След като подал сигнала за грабежа, той оставил в полицията и писмото си с молба то да бъде разпространено. В посланието си Уили разказва, че е пристигнал във Венеция на 14 юли, уточнявайки, че „това е неговото последно пътуване със съпругата му“. Изданието публикувало писмото с молба до всички, които намерят портфейла на американеца, да го занесат в полицейското управление на площад Сан Марко. Сподели:", "date": "2018.07.19", "title": "Разтърсващо! Умиращ от рак американски турист изпрати писмо до джебчия, който го обрал във Венеция"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B0-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BD%D0%B0%D0%BF%D0%B0%D0%B4%D0%BD%D0%B0%D0%BB-%D1%83%D1%87%D0%B0%D1%81%D1%82%D0%BD%D0%B8%D0%BA-%D0%B2-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D0%B2-%D0%BF%D0%B0%D1%80%D0%B8%D0%B6-news766735.html", "text": "Съветникът на президента на Франция Еманюел Макрон Александър Бенал е нападнал участник в демонстрация, която се е провела на 1 май в Париж, съобщава Le Monde, позовавайки се на видеозапис на инцидента. По данни на изданието, съветникът на френския лидер участвал в спецопирация на силите за сигурност, като е бил със специален шлем. „Без да е служител на органите на реда, Бенал напада млад мъж в хода на демонстрацията на площад „Контрескарп“, разказва изданието. Посочва се още, че мъжът с шлема  поваля участника в акцията на земята, след което му нанася няколко удара и „бързо се отдпръпва, опасявайки се да не бъде разпознат“. Ръководителят на канцеларията на президента на Франция Патрик Строд потвърждава, че на видеото е бил заснет именно Бенал. По думите на Строд, след инцидента Макрон е отстранил съветника си от изпълнението на функциите му за две седмици. Изданието отбелязва, че Бенал е съветник по въпросите на сигурността на мероприятията към Елисейския дворец. След сблъсъците между демонстранти и полиция  на 1 май в Париж бяха арестувани 40 души. Сподели:", "date": "2018.07.19", "title": "Скандално! Съветник на Еманюел Макрон нападнал участник в демонстрация в Париж"}
{"url": "http://pik.bg/%D0%B4%D0%BE-15-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D1%89%D0%B5-%D0%B1%D1%8A%D0%B4%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B5%D0%BD%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%B5%D0%B4%D0%BD%D0%BE%D1%82%D0%BE-%D0%BF%D0%BB%D0%B0%D1%82%D0%BD%D0%BE-%D0%BE%D1%82-%D0%BF%D1%8A%D1%82%D1%8F-%D0%BC%D0%B5%D0%B6%D0%B4%D1%83-%D1%81%D0%BC%D0%BE%D0%BB%D1%8F%D0%BD-%D0%B8-%D0%BC%D0%B0-news766736.html", "text": "До 15 септември ще бъде възстановено движението в едната лента на пътя между Смолян и Мадан, който е затворен заради свлачището край Влахово. Това съобщи председателят на пътната агенция Светослав Глосов, цитиран от БНР. Свлачището е едно от най-големите по републиканската мрежа, заради което спешно беше изграден обходен временен път. \"Направено е геоложко проучване на свлачището – добави Глосов. -  Изготвен е и проект за аварийно укрепване, съгласно който са затворени пукнатините в ската, които са констатирани. Вече се работи по доставката и монтирането на мрежа, която да защити свличащи се камъни. Това ще позволи да можем да отворим едното платно от пътя, така че да може да се ползва\". Сподели:", "date": "2018.07.19", "title": "До 15 септември ще бъде възстановено движението по едното платно от пътя между Смолян и Мадан"}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D1%84%D0%B1%D1%80-%D1%81%D0%B5-%D1%81%D1%8A%D0%BC%D0%BD%D1%8F%D0%B2%D0%B0-%D0%B2-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D0%B8-%D0%B2-%D1%80%D0%B0%D0%B7%D0%BF%D0%B8%D1%82%D0%B0-%D0%BD%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5-news766754.html", "text": "Директорът на ФБР Кристофър Рей постави под съмнение целесъобразността на участието на американските следователи в разпита на заподозрените в предполагаема намеса на изборите в САЩ руски граждани на територията на страната им, предава РИА Новости. „Мисля, че това ще бъде оставено на усмотрението на специалния прокурор Робърт Мюлер - заяви Рей, коментирайки възможното участие на ФБР. - Никога не казвам никога, но това не заема високо място в списъка на нашите методи на разследване“. Президентът на Русия Владимир Путин след срещата си с американския лидер Доналд Тръмп в Хелзинки заяви, че Москва може да допусне американски представители на разпитите на руските граждани, които са обвинени във Вашингтон за извършване на престъпления, но при условие, че има взаимност – ако САЩ разпитат представителите на американските специални служби, подозирани по случая „Хермитидж Капитал“. Сподели:", "date": "2018.07.19", "title": "Директорът на ФБР се съмнява в участието на американски следователи в разпита на заподозрените в предполагаема намеса на изборите в САЩ руски граждани"}
{"url": "http://pik.bg/%D0%B4%D0%BE-%D0%BC%D0%BE%D0%BC%D0%B5%D0%BD%D1%82%D0%B0-%D1%84%D0%B1%D1%80-%D0%BD%D0%B5-%D0%B5-%D0%B7%D0%B0%D1%81%D0%B8%D1%87%D0%B0%D0%BB%D0%BE-%D1%80%D1%83%D1%81%D0%BA%D0%B8-%D0%BE%D0%BF%D0%B8%D1%82%D0%B8-%D0%B7%D0%B0-%D0%BD%D0%B0%D0%BC%D0%B5%D1%81%D0%B0-%D0%B2-%D0%BC%D0%B5%D0%B6%D0%B4%D0%B8%D0%BD%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D0%B0%D1%89-%D0%BF%D1%80%D0%B5%D0%B7-%D0%BD%D0%BE%D0%B5%D0%BC%D0%B2%D1%80%D0%B8-news766756.html", "text": "Директорът на ФБР Кристофър Рей съобщи, че бюрото не е регистрирало опити от страна на Русия да атакува инфраструктурата на предстоящите този ноември междинни избори в САЩ, предава РИА Новости, цитирани от „Фокус“. „Ние все още не сме регистрирали опити за атака на конкретни части от инфраструктурата на изборите, но другите усилия, които бих нарекъл злонамерено влияние, са много активни и са на крачка от това да излязат на следващо равнище. Така че, според мен, това е заплаха, която трябва да приемаме сериозно“, коментира Рей. Разследването на предполагаемата руска намеса на американските избори се води от специалния прокурор Робърт Мюлер, а също така и от двете камари на конгреса на САЩ. При това доказателства за „намеса“ така и не са открити, въпреки че разследването продължава вече повече от година. Сподели:", "date": "2018.07.19", "title": "До момента ФБР не е засичало руски опити за намеса в междинните избори в САЩ през ноември"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%BA%D1%80%D0%B8%D0%BC-%D0%B1%D1%8F%D1%85%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B5%D0%BD%D0%B8-%D0%BE%D1%82-%D0%BE%D1%89%D0%B5-%D0%BF%D0%B5%D1%82-%D1%81%D1%82%D1%80%D0%B0%D0%BD%D0%B8-news766752.html", "text": "Пет страни са се присъединили към санкциите на ЕС срещу Крим, съобщава „Российская Газета“, цитирана от „Фокус“. „Страните кандидати за влизане в ЕС Черна Гора и Албания, влизащата в състава на европейската икономическа зона Норвегия, а също така Украйна и Грузия се присъединяват към санкциите на ЕС по Крим“, отбелязва се в съобщение, поместено на сайта на Съвета на ЕС. В него също така се посочва, че петте държави възнамеряват да гарантират, че техните национални политики са в съответствие с решенията на Съвета на ЕС. По-рано влезе в сила решението на Европейския съюз, да се разширят санкциите срещу Русия до 31 януари, 2019 г. в Крим и Севастопол - до 23 юни на следващата година. Освен това се разширява забраната за износ и внос на търговията с оръжие; установяването на забрана за износ на стоки с двойна употреба за военна употреба или военни крайни потребители в Русия. Също така, мерките ограничават достъпа на Русия до някои чувствителни технологии и услуги, които могат да бъдат използвани за извличане и изследване на петрол. Сподели:", "date": "2018.07.19", "title": "Европейските санкции срещу Крим бяха подкрепени от още пет страни"}
{"url": "http://pik.bg/%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%BD%D0%B0-%D1%81%D1%80%D1%8A%D0%B1%D1%81%D0%BA%D0%B0%D1%82%D0%B0-%D1%81%D0%BA%D0%B0%D1%80%D0%B0-%D1%89%D0%B5-%D0%B1%D1%8A%D0%B4%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B5%D0%BD-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B0%D0%B2%D0%B3%D1%83%D1%81%D1%82-%D0%B2-%D0%BF%D0%B5%D1%80%D0%BD%D0%B8%D0%BA-news766765.html", "text": "Представители на туристическа организация от сръбския град Лесковац са посетили кмета на Перник Вяра Церовска, за да поканят перничани на  фестивала на сръбската скара \"Рощилиада\", съобщава БНР. Тазгодишното, 29-то издание,  ще се проведе от 27 август до 2 септември в Лесковац. На 10 август фестивалът \"Рощилиада\" ще бъде представена пред перничани. Пред Двореца на културата в Перник местните жители и гости на града ще имат възможност да се запознаят с историята и програмата на фестивала. Представянето ще бъде съпътствано с парад на мажоретки, много веселие и сръбска скара. Безплатно ще бъдат раздадени 500  плескавици и кебапчета. Сподели:", "date": "2018.07.19", "title": "Фестивал на сръбската скара ще бъде представен в началото на август в Перник"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%B2-%D0%B1%D1%83%D1%80%D0%BA%D0%B8%D0%BD%D0%B0-%D1%84%D0%B0%D0%B7%D0%B0-%D1%81%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BB%D0%B8-%D0%BD%D1%8F%D0%BA%D0%BE%D0%BB%D0%BA%D0%BE-%D0%B1%D0%B0%D0%B7%D0%B8-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B2-%D1%81%D0%B5%D0%B2%D0%B5%D1%80%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D1%81%D1%82%D1%80%D0%B0%D0%BD-news766743.html", "text": "Военните в Буркина Фасо са ликвидирали няколко предполагаеми терористични бази в хода на многодневна мащабна операция в северната част на страната, съобщава агенция АПА, цитирана от РИА Новости. Агенцията се позовава на съобщение от Генералния щаб на армията на Буркина Фасо. „Операцията, която стартира на 8 юли, на подразделенията на антитерористичните сили  (GFAT), позволи да бъдат ликвидирани няколко терористични бази и да бъдат задържани близо 100 заподозрени“, се посочва в комюнике за операцията. Съобщава се, че след извършени проверки 40 от задържаните са били освободени, а останалите са предадени на полицията. По време на операцията са били ранени трима военнослужещи. Сподели:", "date": "2018.07.19", "title": "Военните в Буркина Фаза са ликвидирали няколко бази на терористи в северната част на страната"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D1%81%D0%BF%D0%BE%D1%80%D0%B5%D0%B4-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BC%D0%BE%D0%B6%D0%B5-%D0%B4%D0%B0-%D0%B2%D0%BA%D0%B0%D1%80%D0%B0-%D0%B0%D0%BC%D0%B5%D1%80%D0%B8%D0%BA%D0%B0-%D0%B2-%D1%82%D1%80%D0%B5%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news766709.html", "text": "Президентът на САЩ Доналд Тръмп предположи в интервю пред телевизионния канал Fox News, че страната-членка на НАТО Черна гора може да вкара Америка в Трета световна война, съобщава електронното издание Washington Examiner, цитирано от \"Фокус\". „Разбирам какво казвате и аз зададох същия въпрос“, заяви Тръмп в интервюто пред телевизионния канал, когато бе попитан дали при нужда САЩ трябва да изпратят армия за защита на миниатюрната балканска страна. „Черна гора е много малка страна с много силни хора. Те наистина са много силни. Много агресивни хора, които могат да агресират и... честито, вече си в Третата световна война. Но това е начинът, по който са построени нещата“. Коментарите на американския държавен глава, посочва изданието, идват няколко дни, след като той шокира съюзниците в НАТО като заплаши да извади САЩ от военния съюз, ако другите страни-членки не увеличат разходите си за отбрана. Интервюто е записано след срещата на високо равнище с руския президент Владимир Путин. „Докато срещата на върха на НАТО в Брюксел беше всепризнат триумф и страните-членки се съгласиха да вложат милиарди долари с по-бързо темпо, срещата с Русия може да се окаже, в дългосрочен план, дори поголям успех“, написа американският президент в „Туитър“. Washington Examiner припомня, че Черна гора стана част от военният съюз, създаден през 1947 година за противопоставяне на заплахата от Съветския съюз, през юни 2017 година. Договорът задължава страните-членки да се защитават една друга в случай на външна агресия, но тази клауза е активирана само в един случай – от САЩ след 9/11. Сподели:", "date": "2018.07.19", "title": "Ето кой, според Доналд Тръмп, може да вкара Америка в Трета световна война"}
{"url": "http://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BF%D0%BB%D0%B0%D0%BD%D0%B0-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BA%D0%B0%D1%82%D0%BE-%E2%80%9E%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B7%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F%D1%82%D0%B0%E2%80%9C-news766731.html", "text": "Доскорошният министър на външните работи на Великобритания Борис Джонсън разкритикува премиера  Тереза Мей заради плановете ѝ за провеждане на Брекзит, които според него са „бедствие за демокрацията“ и които ще оставят Великобритания в „нещастно постоянно чистилище“. Според него обаче, все още не е късно страната да промени курса си и да проведе излизането от ЕС по правилен начин,  съобщава The Independent, цитирани от „Фокус“. Джонсън, който подаде оставка заради плановете на Мей, я призова да не предприема „прикрито отстъпление“ от обещанието си за Брекзит. „Нека се прицелим към предишната прекрасна визия – силна и самоуправляваща се Великобритания, която е открита към света, а не към постоянно нещастно чистилище, не това бедствие за демокрацията - допълни той по време на реч пред парламента. - След обявяването на плановете за Брекзит последва вълна от съмнения, въпреки че първоначалната визия бе харесана от нашите партньори и от пазарите. А се съгласихме да дадем такса-изход от 40 милиарда лири на ЕС без да се съгласим за бъдещите икономически отношения. Което е най-лошо, позволихме да се постави под съмнение северноирландската граница, да я направим политически заредена. Все още не е късно да спасим Брекзит. Имаме време за преговорите“. Сподели:", "date": "2018.07.19", "title": "Борис Джонсън определи плана на Тереза Мей за Брекзит като  „бедствие за демокрацията“"}
{"url": "http://pik.bg/%D0%BF%D1%8A%D1%80%D0%B2%D0%B8%D1%8F%D1%82-%D1%82%D0%B5%D1%81%D1%82-%D0%BD%D0%B0-%D1%83%D1%81%D0%BA%D0%BE%D1%80%D0%B8%D1%82%D0%B5%D0%BB%D1%8F-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D1%80%D0%B0%D0%BA%D0%B5%D1%82%D0%B0-%D0%BD%D0%BE%D1%81%D0%B8%D1%82%D0%B5%D0%BB-%D0%B0%D1%80%D0%B8%D0%B0%D0%BD%D0%B0-6-%D0%B5-%D1%83%D1%81%D0%BF%D0%B5%D1%88%D0%B5%D0%BD-news766742.html", "text": "От космическия център във Френска Гвиана съобщиха, че първото изпитание на ускорителя за новата ракета-носител \"Ариана-6\" е успешно, съобщава БНР. Пробният тест е бил с продължителност 135 секунди и се е състоял на ракетната площадка в Куру. Това е най-големият в света двигател с твърдо гориво с монолитен корпус от въглеродно влакно. Ускорителят е с дължина 13 метра и ще бъде прикрепен към ракетите  \"Ариана-6\" и \"Вега-C\", разказаха конструкторите от \"Ариана груп\", но уточниха, че през следващите две години ще бъдат извършени още два теста. Сподели:", "date": "2018.07.19", "title": "Първият тест на ускорителя за новата ракета-носител \"Ариана-6\" е успешен"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B2%D0%B5%D1%87%D0%B5-%D0%BD%D0%B5-%D1%81%D0%BC%D0%B5-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D0%B8-%D0%B8-%D1%89%D0%B5-%D0%BE%D1%82%D1%81%D1%82%D0%BE%D1%8F%D0%B2%D0%B0%D0%BC%D0%B5-%D0%BF%D0%BE-%D0%BF%D0%BE-%D0%B0%D0%BA%D1%82%D0%B8%D0%B2%D0%B5%D0%BD-%D0%BD%D0%B0%D1%87%D0%B8%D0%BD-%D0%BD%D0%B0%D1%88%D0%B8%D1%82%D0%B5-%D0%BF%D0%BE%D0%B7-news766651.html", "text": "България вече не е председател и ще има възможност по много по-активен начин да отстоява българските позиции на предстоящите заседания. Това каза пред журналисти министърът на Българското председателство на Съвета на ЕС Лиляна Павлова, след като информира депутатите от Комисията по европейски въпроси за изпълнението на приоритетите на Българското председателство. „Отчитаме резултатите от председателството и свършената работа детайлно пред Комисията по европейски въпроси и европейски фондове ведно с това какво предстои в рамките на триото. Тъй като ще имаме ангажимент и когато приключи нашето участие в триото в края на декември през януари отново да дойдем пред комисията и да отчетем вече цялостния напредък за това какво постигнахме заедно с Естония и Австрия. Това, което е важно да кажем за България през следващите шест месеца, е, че ние вече влизаме в по-активна фаза. И вече като не сме председател ще имаме възможност по много по-активен начин да отстояваме българските позиции на предстоящите заседания“, коментира Павлова. Тя посочи, че топ приоритетите на България са няколко. „Първият е темата сигурност и миграция - също като на Австрийското председателство. Това, което предстои, е много важно за нас. Срещата на върха на 20 октомври, която се планира по време на Австрийското председателство, ще бъде с тема сигурност, Дъблинско споразумение и реформи. Идеята е да довършим започнатото от нас – затягане на граничния контрол, въвеждане на такъв информационен обмен и регистрация на данните, че да бъдат регистрирани тези, които са икономически или други мигранти, а не търсещи убежище, и инвестиции в страни, извън ЕС. И това трябва да бъде прието“, коментира министърът. Павлова обясни, че втората тема, която е топ приоритет за правителството ни, това е пакетът „Мобилност“. „Защото ние успяхме с командированите работници и извадихме от там пакета „Мобилност“ – това е първият голям успех. От септември планираме много активно участие на България във всички формати – и на експертно, и на политическо ниво, и на ниво Европейски парламент да отстояваме интересите на българските превозвачи, да търсим съмишленици в останалите по-отдалечени държави и да предлагаме такива текстове, които да ни удовлетворяват нас, така че да защитим интереса на превозвачите – за отпадането на текста със задължителното връщане на 3 седмици и въобще текстовете, които ще ни гарантират, че интересите на българските превозвачи няма да бъдат засегнати“, каза още Павлова. По думите ѝ има две приоритетни линии, по които България ще работи във връзка с пакета „Мобилност“. „Едната е текстовете, които се гледат в Европейския парламент, а другата е Европейският съвет, за да може да те да стигнат до единна позиция. Искаме да постигнем и на двете места консенсус, за да може да бъде прието това предложение“, обясни Павлова. Като трета тема, която България вдигна високо в дневния ред, Павлова посочи темата за двойния стандарт при храните. „Трябва да се разгледат законодателните текстове, с които да се въведат единни правила и много строги санкции за тези производители, които предлагат на пазара храни с двойно качество. Така че това е другата тема, по която ще можем да участваме много активно в заседанията с вече натрупан опит“, каза още тя. „Другата тема е тази за единния цифров пазар, цифровизацията и законодателството, което ние приехме – 9 от 13 законодателни пакета за въвеждането на единния цифров пазар. Четири остават за Австрийското председателство и ние ще участваме дейно, тъй като за нас е много важно той да заработи до края на годината – какъвто ангажимент сме поели“, коментира Павлова. Павлова посочи, че приоритет за страната ни продължава да бъде и темата за Западните Балкани. „Така че активно ще участваме във всички формати, за да подкрепяме тези държави да вървят по пътя си“, обясни министър Павлова. Сподели:", "date": "2018.07.19", "title": "Лиляна Павлова: Вече не сме европредседатели и ще отстояваме по по-активен начин нашите позиции"}
{"url": "http://pik.bg/%D0%B2%D0%BE%D0%B4%D0%BD%D0%BE-%D0%BF%D0%B0%D1%80%D1%82%D0%B8-%D0%B4%D1%80%D0%B0%D0%B3%D0%BE-%D1%87%D0%B0%D1%8F-%D0%B7%D0%B0%D0%B1%D1%8A%D1%80%D0%BA%D0%B0-%D0%BA%D0%BE%D0%BA%D1%82%D0%B5%D0%B9%D0%BB%D0%B8%D1%82%D0%B5-%D0%BD%D0%B0-%D0%BA%D0%B0%D1%82%D1%8F-%D0%B8-%D0%B7%D0%B4%D1%80%D0%B0%D0%B2%D0%BA%D0%BE-%D0%B2%D1%8A%D1%80%D1%85%D1%83-%D1%80%D0%BE%D0%B7%D0%BE%D0%B2%D0%BE-%D1%84%D0%BB%D0%B0%D0%BC%D0%B8%D0%BD%D0%B3%D0%BE-%D1%81%D0%BD%D0%B8%D0%BC%D0%BA%D0%B0-news766666.html", "text": "Водно парти са си спретнали тези дни Катя и Здравко от \"Ритон\", и култовия водещ Драго Драганов-Чая. Не е тайна, че тримата са неразделни, а в летния сезон Драго редовно гостува на музикалното семейство. И тази година Катето и Здравко не пропуснаха да се топнат в топлия си басейн в Банкя. Журналистът, който съвсем скоро ще се завърне на екрана по БНТ, изненада дуета, като им направи разхлаждащи коктейли, пише ежедневник. Тримата се разхладиха с питиетата в басейна, а от снимката се вижда, че коктейлите \"плуват\" върху надуваеми розови фламинги, ананаси и дини. Сподели:", "date": "2018.07.19", "title": "ВОДНО ПАРТИ! Драго Чая забърка коктейлите на Катя и Здравко върху розово фламинго (СНИМКА)"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-%D1%87%D0%B5%D1%80%D0%BD%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%BF%D0%B8%D1%8F%D0%BD-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D1%86%D0%B0%D0%BA%D0%B0%D0%BB-%D1%8F-%D1%81-%D1%82%D1%80%D0%BE%D0%B9%D0%BD%D0%B0-%D1%82%D0%B0%D0%BA%D1%81%D0%B0-%D0%B7%D0%B0-%D0%BF%D0%B0%D1%80%D0%BA%D0%B8%D0%BD%D0%B3-news766620.html", "text": "Златка Димитрова се забърка в невиждан екшън на паркинг в курортния град Приморско. Плеймейтката е засипала с обиди охранител. Той бил пиян, което е недопустимо, но решил да я таксува тройно, давайки й някаква хартийка вместо касов бон. Случката се е разиграла на паркинг в Приморско. Вече не е тайна, че Димитрова джитка по морето, след като приключи с бащата на сина си Миро и се прибра в родния Бургас \"Идва мъж на възраст около 50 години, видимо пиян тотално и започва на висок тон да обяснява как да паркираме, при положение, че бяхме точно в очертанията! И след това идва заплащането, което няма нищо общо с написаното на табелата! Дава се хартийка, не касова, на стойност 8 лева, при положение, че е 3 лв. на час, а казваме, че искаме час. Питам го защо трябва да платя 8 лв. \"Ами може да стоите повече\", беше отговорът му! А дали не откачих… Не! Просто със сигурност ме е запомнил\", разгневи се Златка във \"Фейсбук\". Към публикацията изкусителката добавя два хаштага - #БайГаньо и #ТъпНародСлабаДържава. Сподели:", "date": "2018.07.19", "title": "ЕКШЪН В ПРИМОРСКО! Черната Златка скочи на пиян охранител! Цакал я с тройна такса за паркинг"}
{"url": "http://pik.bg/%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BD%D0%B0%D0%BF%D1%83%D1%81%D0%BD%D0%B0-%D0%BB%D0%B8%D0%B4%D0%B5%D1%80%D1%81%D0%BA%D0%B0-%D1%81%D1%80%D0%B5%D1%89%D0%B0-%D0%B7%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-news766711.html", "text": "В Клуба на депутатите в Македония се проведе лидерската среща, свикана от премиера Зоран Заев, съобщи БГНЕС, цитирани от Нова телевизия. Лидерът на ВМРО-ДПМНЕ Християн Мицкоски си тръгна в кратката почивка, която беше дадена на заседаващите. На срещата присъстваха премиерът и лидер на СДСМ Зоран Заев с Радмила Шекеринска, Али Ахмети и Буяр Османи от ДСИ Зиядин Села и Арбен Таравари от Алианс за албанците Мендух Тачи и Имер Алиу от ДПА, Африм Гаши от едното и Билал Касами и Фадил Зендели от другото крило на Беса, Горан Милевски и Дуфе Кукоски от ЛДП, Лиляна Поповска и Мая Мораканин от ДОМ, Люпчо Димовски и Владанка Авирович от Социалистическа партия, както и Тито Петковски и Горан Мисовски от НСДП. Мицкоски напусна срещата с мотива, че не му е била ясна концепцията защо представители на всички парламентарни партии не са налице. Той призова премиера и лидер на СДСМ Зоран Заев най-късно до понеделник да организира лидерска среща във формата, която преди се е поддържала - с присъствието на лидерите на четирите най-големи партии СДСМ, ДСИ, ВМРО-ДПМНЕ и главната опозиционна партия албанците. Сподели:", "date": "2018.07.19", "title": "Опозицията в Македония напусна лидерска среща за референдума"}
{"url": "http://pik.bg/%D0%BF%D0%BE%D0%B4%D1%81%D1%8A%D0%B4%D0%B8%D0%BC-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%BD%D0%B0-%D1%80%D0%B0%D0%B9%D1%84%D1%8A%D0%BB%D0%B0-%D1%81%D0%B5-%D0%BE%D0%BF%D0%BB%D0%B5%D1%82%D0%B5-%D0%BF%D1%80%D0%B5%D0%B4-%D1%81%D1%8A%D0%B4%D0%B8%D0%B8%D1%82%D0%B5-news766712.html", "text": "Пълна \"амнезия\" налегна вчера един от подсъдимите по делото срещу бизнесмена Атанас Червенков – Райфъла, съобщава Трафикнюз. Симеон Генков, който има няколко обвинения за опит за убийство на собственика на медицински център \"Хипоталамус\", за палежа на джипа на ексдепутата Антони Йорданов и за палежа на шкодата на управителя на \"Еко Той\", пожела да  даде обяснение, но се оплете като пате в кълчища от въпросите на съдиите, прокурорите и адвокатите. Вкара нова версия, че Веселин Загорски е поискал при нападението на Гяуров да го предупредят да му върне парите. Подобно нещо обаче липсва в показанията, които Генков е давал по време на досъдебното производство, пред съдия и по време на първото разглеждане на делото. Младежът заяви, че поръчките идвали от Веселин Загорски, който първо му дал пари, за да нападне медицинския управител, а след това му искал пари, за да не го издаде на полицията. В крайна сметка прекрати шизофренните си обяснения, поиска показанията му да бъдат прочетени и отказа да отговаря на въпроси. Обстановката в залата леко се нажежи, след като бащата на Симеон Генков предупреди Загорски да не го псува. Двамата си размениха реплики на висок тон, но емоциите бяха парирани своевременно от председателя на състава Екатерина Роглекова, която им отправи последно предупреждение. Днес делото продължава с разпит на свидетели. Оптимистичната прогноза то да приключи очевидно няма да се сбъдне, тъй като има доста свидетели , които все още не са призовани и процесът ще бъде отложен след съдебната ваканция. Сподели:", "date": "2018.07.19", "title": "Подсъдим по делото на Райфъла се оплете пред съдиите"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B0%D1%82%D0%B0-%D0%B7%D0%B0-%D1%88%D0%BF%D0%B8%D0%BE%D0%BD%D0%B0%D0%B6-%D0%B2-%D1%81%D0%B0%D1%89-%D1%80%D1%83%D1%81%D0%BA%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%BA%D0%B0-%D0%BD%D0%B5-%D0%BF%D1%80%D0%B8%D0%B7%D0%BD%D0%B0%D0%B2%D0%B0-%D0%B2%D0%B8%D0%BD%D0%B0-news766710.html", "text": "Руската гражданка Мария Бутина не признава пред съда в САЩ вина по повдигнатите срещу нея обвинения, че е работила като чуждестранен агент, предава Интерфакс, цитирани от „Фокус“. 29-годишната Бутина, която е обвинена от Министерството на правосъдието на САЩ в сговор с цел работа като чуждестранен агент присъства вчера на изслушванията във федералния съд във Вашингтон. Повдигнатите срещу нея обвинения не се квалифицират като шпионаж. Жената бе задържана в неделя. Според нейната защита, преди няколко месеца по време на закрито заседание Бутина също дава показания в комисията на Сената на САЩ по разузнаването. Според следствието, Бутина от 2015 г. се занимава в САЩ с „конспиративна дейност“ в полза на Русия, действа като агент на руски чиновник и „използва личните си връзки с американец, имащ влияние върху политиката на САЩ“. Сподели:", "date": "2018.07.19", "title": "Задържаната за шпионаж в САЩ руска гражданка не признава вина"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B0%D0%B2%D1%82%D0%BE%D1%80%D0%B8-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81%D1%8A%D1%81-%D1%81%D1%85%D0%B5%D0%BC%D0%B0%D1%82%D0%B0-%D0%B7%D0%B0-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%81%D0%B0%D1%89-%D1%81-%D0%BF%D1%80%D0%BE%D0%B8-news766713.html", "text": "Двама американски автори с консервативни възгледи са свързани със схемата за фалшивите новини с произход Македония преди президентските избори в САЩ през 2016 г., съобщава The Hill, цитирани от „Фокус“. Според американската медия BuzzFeed News, двамата автори са влезли в отношения с адвокат от македонския град Велес и са разпространявали фалшиви новини в срок от шест месеца в периода около президентските избори в САЩ през ноември 2018 г. Парис Уейд и Бен Голдман са имали връзка с македонския адвокат, специалист по медии Трайче Арсов, който е управлявал няколко сайта за сензации и фалшиви новини, фокусирани върху изборите в САЩ. По-рано BuzzFeed съобщи за мащабен бизнес, воден от юноши във Велес. Младежите са създавали фалшиви новини, за да получават печалба, генерирана от посещенията в сайтовете. Бизнесът им се е основавал на теории на конспирацията, за да получават повече споделяния във „Фейсбук“ и „Гугъл“. Приблизително по това време либералните медии в САЩ определят Уейд и Голдман, които ръководят консервативния сайт „Свободни писатели“, като „жълти журналисти“, които печелят от търсенето на спорни консервативни новини. BuzzFeed отбелязва, че нито Уейд, нито Голдман, нито Арсов са обвинени в престъпна дейност. Сподели:", "date": "2018.07.19", "title": "Двама американски автори свързани със схемата за фалшивите новини за изборите в САЩ с произход от Македония"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D1%87%D0%B5-%D1%81%D0%BC%D1%8F%D1%82%D0%B0-%D0%BB%D0%B8%D1%87%D0%BD%D0%BE-%D0%BE%D1%82%D0%B3%D0%BE%D0%B2%D0%BE%D1%80%D0%B5%D0%BD-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B7%D0%B0-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B0%D1%82%D0%B0-%D1%80%D1%83%D1%81%D0%BA%D0%B0-%D0%BD%D0%B0%D0%BC%D0%B5%D1%81%D0%B0-news766732.html", "text": "Американският президент Доналд Тръмп потвърди отново, че споделя мнението на разузнаването на САЩ по повод руската намеса в изборите през 2016 година. Пред CBS държавният глава на САЩ бе още по-краен, заявявайки, че смята президента на Русия Владимир Путин „лично отговорен“ за предполагаемата руска намеса, тъй като Путин ръководи страната. „По същия начин аз се смятам лично отговорен за това, което става в моята страна“, добави уточняващо Тръмп. Американският президент заяви още, че е казал на Путин, че подобна намеса е „недопустима“. Сподели:", "date": "2018.07.19", "title": "Доналд Тръмп обяви, че смята лично отговорен Владимир Путин за предполагаемата руска намеса в американските избори"}
{"url": "http://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BD%D0%B5-%D0%B5-%D0%BF%D1%80%D0%B5%D0%BA%D0%B0%D0%BB%D0%B5%D0%BD%D0%BE-%D0%BA%D1%8A%D1%81%D0%BD%D0%BE-%D0%B4%D0%B0-%D1%81%D0%BF%D0%B0%D1%81%D0%B8%D0%BC-%D0%B1%D1%80%D0%B5%D0%BA%D0%B7%D0%B8%D1%82-news766657.html", "text": "AFP, цитирана от \"Фокус\". Наскоро подалият оставка бивш министър на външните работи на Великобритания Борис Джонсън призова премиера на страната Тереза Мей да промени преговорната си стратегия с Брюксел и, в пламенна реч от трибуната на парламента в Лондон, заяви, че „не е прекалено късно Брекзит да бъде спасен“, предава „Все още имаме време в тези преговори. Променихме подхода си един път, можем да го променим отново“, заяви Джонсън пред народните представители. Сподели:", "date": "2018.07.19", "title": "Борис Джонсън: Не е прекалено късно да спасим Брекзит"}
{"url": "http://pik.bg/11-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2%D0%BE%D0%B2%D0%B5-%D0%B2-%D0%B8%D1%80%D0%B0%D0%BA-news766721.html", "text": "Няколко бомби, поставени край път са ранили 11 души в северния иракски град Киркук, предава „Ройтерс“, цитирана от „Фокус“. Местната полиция съобщава, че бомбите са насочени срещу търговския района на града. Силите за сигурност в Иран са успели да победят терористите от „Ислямска държава“ в страната, изтласквайки ги от Мосул и от другите големи градове в страната. Но представителите на терористичната организация все още извършват нападения край Киркук и в други части на страната. Сподели:", "date": "2018.07.19", "title": "11 ранени след взривове в Ирак"}
{"url": "http://pik.bg/%D0%B2-%D0%BE%D0%BE%D0%BD-%D1%87%D0%B0%D0%BA%D0%B0%D1%82-%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%B8-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D1%87%D0%B5-%D0%B2-%D1%81%D0%B8%D1%80%D0%B8%D1%8F-%D0%B8%D0%BC%D0%B0-%D1%83%D1%81%D0%BB%D0%BE%D0%B2%D0%B8%D1%8F-%D0%B7%D0%B0-%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-news766715.html", "text": "Основният въпрос в ООН около завръщането на сирийските бежанци по домовете им е сигурността им. Световната организация иска да бъде убедена, че тя е осигурена. Това  заяви заместник-официалният представител на ООН Фархан Хак, предава РИА Новости, цитирана от „Фокус“. По-рано стана известно, че Русия и Сирия са създали център за прием, разпределение и разполагане на бежанците, който ще се заеме с доставката на хуманитарна помощ в арабската държава, ще помага за възстановяването на социалните служби на място и ще решава други въпроси, свързани с възстановяването на инфраструктурата. „Засега нямаме подробности за тази инициатива, но от тази гледна точка ние, разбира се, искаме да сме сигурни, че правителствата на всички страни помагат на бежанците да се върнат по домовете си“, заяви Хак. Той уточни, че, ако се говори конкретно, то „става дума за организирането на сигурна страна за тях и приемливи условия на живот“. Сподели:", "date": "2018.07.19", "title": "В ООН чакат убедителни доказателства, че в Сирия има условия за завръщането на бежанците"}
{"url": "http://pik.bg/%D1%85%D0%B8%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B8%D0%B7%D0%BE%D0%B1%D1%80%D0%B5%D1%82%D0%B0%D1%82%D0%B5%D0%BB-%D0%BF%D1%83%D1%81%D0%BD%D0%B0-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%BB%D0%B5%D1%82%D1%8F%D1%89-%D0%BA%D0%BE%D1%81%D1%82%D1%8E%D0%BC-news766727.html", "text": "Британски изобретател продава… летящ костюм, съобщава „Ройтерс”, цитирани от БТВ. Ричард Браунинг направил летателно устройство, което много прилича на това от филмите за Железния човек. То включва 5 малки реактивни двигателя на ръцете и на гърба на пилота, като му позволява да развие до 51 километра в час и да се вдигне на почти 4 километра височина. Горивото може да бъде както керосин, така и дизел. Полетът е кратък – 3-4 минути през лятото и двойно през зимата. Браунинг посочва, че това е неизбежно следствие от липсата на криле, които да създават подемна сила. Но пък само така можете да се почувствате като милиардера супергерой Тони Старк. Ще ви струва само 443 428 долара. Сподели:", "date": "2018.07.19", "title": "Хит! Британски изобретател пусна на пазара летящ костюм"}
{"url": "http://pik.bg/%D0%BB%D0%BE%D0%B4%D0%BA%D0%B0-%D1%81%D1%8A%D1%81-150-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BF%D0%BE%D1%82%D1%8A%D0%BD%D0%B0-%D0%BA%D1%80%D0%B0%D0%B9-%D1%81%D0%B5%D0%B2%D0%B5%D1%80%D0%B5%D0%BD-%D0%BA%D0%B8%D0%BF%D1%8A%D1%80-news766716.html", "text": "19 души загинаха, а близо 30 са обявени за изчезнали, след като лодка със 150 мигранти потъна край бреговете на Северен Кипър, съобщават световните агенции, цитирани от БТВ. Спасени са повече от 100 души, съобщиха местните власти. В операцията участват хеликоптери и лодки. Причината за инцидента се изяснява. Търговски кораб забелязал мигрантската лодка и сигнализирал на бреговата охрана. Според турски медии, плавателният съд е превозвал сирийци, които се опитвали да достигнат до Европа. Сподели:", "date": "2018.07.19", "title": "Лодка със 150 мигранти потъна край Северен Кипър"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D1%85%D0%B0-%D0%B7%D0%B0-%D0%B2%D0%B8%D0%BD%D0%BE%D0%B2%D0%B5%D0%BD-%D0%B1%D1%80%D0%B8%D1%82%D0%B0%D0%BD%D0%B5%D1%86-%D0%B2%D0%B5%D1%80%D0%B5%D0%BD-%D0%BD%D0%B0-%D0%B8%D0%B4%D0%B8%D0%BB-%D0%B2-%D0%B7%D0%B0%D0%B3%D0%BE%D0%B2%D0%BE%D1%80-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-news766717.html", "text": "Екстремист, верен на групировката ИДИЛ, беше признат за виновен в заговор за убийството на британския премиер Тереза Мей, предаде „Асошиейтед Прес“, цитирана от БТА и Нова телевизия. Наимур Закария Рахман беше признат за виновен, че е планирал да взриви входа на резиденцията на министър-председателя на \"Даунинг стрийт\" №10, да убие охраната там и да нападне Тереза Мей с нож или огнестрелно оръжие. Двайсетгодишният мъж, който произхожда от района на Бирмингам, беше арестуван през ноември, след като получил раница, която си мислел, че била пълна с експлозиви. Смятал, че я е получил от последователи на ИДИЛ, но в действителност бил разговарял с агенти под прикритие на полицията. Прокуратурата заяви, че Рахман възнамерявал да загине при нападението. Съдебните заседатели в съд в Лондон го признаха за виновен. Предстои да бъде произнесена присъдата. Сподели:", "date": "2018.07.19", "title": "Признаха за виновен британец, верен на ИДИЛ, в заговор за убийство на Тереза Мей"}
{"url": "http://pik.bg/%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B0%D0%BA%D1%86%D0%B8%D1%8F%D1%82%D0%B0-%D1%81%D0%B8-%D0%BF%D0%BE-%D1%81%D0%B5%D0%B2%D0%B5%D1%80%D0%BD%D0%BE%D1%82%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-news766719.html", "text": "Данъчните продължават акцията си по Северното Черноморие, съобщава БТВ. Целта е издаване на касови бонове и съответствие на касовите наличности. Като тайни клиенти с контролни покупки инспекторите проверяват ще получат ли бележка. При сериозни отклонения се стига до ревизии. Под постоянно физическо наблюдение са поставени 10 високооборотни барове и дискотеки. Това лято се засилват проверките по крайните северни градчета. „Там беше установена порочна практика на румънски туристи да не се издават касови бележки или да се издават бележки от кочан, което не отговаря на счетоводните закони”, коментира Красимир Павлов от НАП-Варна. Досега са проверени 1 200 обекта, нарушители са 86. 15 ще бъдат запечатани. До затваряне се стига при неиздаване на касов бон, липса на фискален апарат или когато той не е свързан с данъчните. Пет заведения са запечатани по Северното Черноморие от началото на юли. НАП отчита, че нарушенията на север намаляват през последните години. Сподели:", "date": "2018.07.19", "title": "Данъчните продължават акцията си по Северното Черноморие"}
{"url": "http://pik.bg/%D1%88%D0%B5%D1%81%D1%82-%D0%BD%D0%BE%D0%B2%D0%B8-%D0%B4%D0%B8%D1%81%D1%86%D0%B8%D0%BF%D0%BB%D0%B8%D0%BD%D0%B8-%D0%B1%D1%8F%D1%85%D0%B0-%D0%B2%D0%BA%D0%BB%D1%8E%D1%87%D0%B5%D0%BD%D0%B8-%D0%B2-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-2022-news766720.html", "text": "От Международния олимпийски комитет решиха включването н програмата на Зимните олимпийски игри в Пекин през 2022 година на шест нови дисциплини, съобщава сайтът на МОК, цитиран от „Фокус“. Според информацията, в програмата са включени смесени състезания по ски-скок, фристайл по ски-акробатика и сноуборд-крос, смесени щафета в шортрека, мъжки и женски състезания по фристайл по ски и женски единични състезания по бобслей. Сподели:", "date": "2018.07.19", "title": "Шест нови дисциплини бяха включени в програмата на Олимпиада 2022"}
{"url": "http://pik.bg/%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%BD%D0%BE-27-%D0%B3%D0%BE%D0%B4%D0%B8%D1%88%D0%BD%D0%B0-%D0%B0%D0%BA%D1%82%D1%80%D0%B8%D1%81%D0%B0-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%82%D0%BE%D0%B2%D0%B0-%D0%BA%D0%B0%D0%BA-%D0%B5-%D0%B1%D0%B8%D0%BB%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B5%D0%BD%D0%B0-%D0%BE%D1%82-%D1%80%D0%B5%D0%B6%D0%B8%D1%81%D1%8C-news766745.html", "text": "27-годишната актриса Санд Ван Рой, станала популярна с участието си във филма „Валериан и градът на хилядите планети“,  разкри подробности за това как е била изнасилена от продуцента, режисьор и сценарист Люк Бесон, съобщава Daily Mail. „Плачех и се гърчех. Той извърши с мен унизителни сексуални действия. Демонстрирах неприкрито отвращение. Ясно и категорично му показах, че не искам това. Страхувах се страшно много да не умра и бях много близо до това“, разказва пред изданеието Ван Рой. Актрисата уточнява, че е умолявала Бесон да спре, като се е обръщала към него с директни искания за това. Ван Рой пояснява, че на сутринта след случилото се цялото й тяло я боляло толкова силно, че губила на няколко пъти съзнание. Както е известно, Санд Ван Рой обвини Люк Бесон, че я е изнасилил в хотел „Бристол“. По думите й,  режисьорът й сипал нещо в чая, с което я упоил. Обвинения, че е била изнасилена от Бесон отправи и 47-годишна кастинг-директорка. Тя обаче е настояла пред полицията да остане анонимна. Самият Люк Бесон категорична отхвърли всички обвинения срещу него. Сподели:", "date": "2018.07.19", "title": "Покъртително! 27-годишна актриса разкри подробности за това как е била изнасилена от режисьора Люк Бесон"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%B5%D0%BD%D0%B0%D1%82%D0%BE%D1%80%D0%B8-%D0%B2%D0%BD%D0%B0%D1%81%D1%8F%D1%82-%D1%80%D0%B5%D0%B7%D0%BE%D0%BB%D1%8E%D1%86%D0%B8%D1%8F-%D0%B7%D0%B0-%D1%80%D1%83%D1%81%D0%BA%D0%B0%D1%82%D0%B0-%D0%BD%D0%B0%D0%BC%D0%B5%D1%81%D0%B0-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%BF%D1%80%D0%B5%D0%B7-news766725.html", "text": "Двама американски сенатори ще предложат за гласуване обща резолюция, подкрепяща американските разузнавателни агенции в мнението им, че Русия се е намесила на изборите за президент на САЩ през 2016 г. и която поздравява Министерството на правосъдието, че е повдигнало обвинения срещу руски длъжностни лица, съобщава Washington Post, цитирани от „Фокус“. Републиканецът от Аризона Джеф Флейк и демократът от Делауер Крис Куунс ще представят двупартийната резолюция на фона на реакциите спрямо коментарите на президента Доналд Тръмп след срещата му с неговия руски колега Владимир Путин в Хелзинки. Флейк заяви, че Сенатът „трябва да потвърди, че стои редом с Министерството на правосъдието“ в неговото разследване. Куунс заяви, че действията на президента „правят важно това да говорим с ясен, двупартиен глас“ и че САЩ „няма да толерират бъдещите атаки от Русия или който и да е друг по нашата демокрация“. Сподели:", "date": "2018.07.19", "title": "Двама американски сенатори внасят резолюция за руската намеса в президентските избори през 2016 година"}
{"url": "http://pik.bg/%D0%B8%D0%B7%D0%BF%D1%8A%D0%BB%D0%BA%D0%BE%D0%BC%D1%8A%D1%82-%D0%BD%D0%B0-%D0%BC%D0%BE%D0%BA-%D1%83%D1%82%D0%B2%D1%8A%D1%80%D0%B4%D0%B8-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-2020-news766724.html", "text": "Изпълкомът на Международния олимпийски комитет (МОК) утвърди програмата на Летните олимпийски игри в Токио през 2020 година, съобщава сайтът на Комитета, цитиран от „Фокус“. Според информацията, в програмата са включени 339 състезания в 33 вида спорт. Първите стартове трябва да се проведат на 22 юли. Церемонията по откриването е два дни по-късно. Олимипадата ще продължи до 9 август. Сподели:", "date": "2018.07.19", "title": "Изпълкомът на МОК утвърди програмата на Олимпиада 2020"}
{"url": "http://pik.bg/%D0%B2-%D1%81%D0%B8%D1%80%D0%B8%D1%8F-%D0%B1%D0%B5-%D1%83%D1%81%D1%82%D0%B0%D0%BD%D0%BE%D0%B2%D0%B5%D0%BD-%D1%81%D0%BF%D0%B5%D1%86%D0%B8%D0%B0%D0%BB%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0%D1%82-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news766726.html", "text": "Руското министерство на отбраната съобщи, че руските и сирийските власти са установили специален център в Сирия, за да се помогне на бежанците да се завръщат по родните си места от чужбина, предава „Ройтерс“, цитирани от „Фокус“. Министерството съобщава, че Центърът за помирение, разпределяне и настаняване на бежанците ще следи „завръщането на всички вътрешно разпръснати хора и бежанци до местата им на постоянно преживяване“. По време на Сирийската война са загинали близо половин милион души, още 5,6 милиона са избягали от страната, а други 6,6 милиона са вътрешно разместените. Тъй като сирийската армия, подкрепена от Иран и Русия, e върнала под правителствен контрол значителни територии, е по-вероятно бежанците в съседните страни да се върна в държавата. Руското министерство на отбраната заяви в отделно изявление, че 336 500 места в цялата страна са готови да приемат завръщащи се бежанци. Тези райони включват 39 000 места в град Дума, близо до столицата Дамаск. Дума се върна под контрола на правителството през април след години на обсада и опустошителна кампания на бомбардиране. Министерството също така заяви, че около Сирия са създадени местни комитети за оценка на инфраструктурата и нуждите на завръщащите се. Сподели:", "date": "2018.07.19", "title": "В Сирия бе установен специален център за бежанците, които се завръщат в страната"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%B4%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%8F-%D0%B2-%D1%82%D1%83%D1%80%D1%86%D0%B8%D1%8F-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D0%B0%D1%81%D1%82%D0%BE-news766767.html", "text": "Президентът на САЩ Доналд Тръмп призова турския си колега Реджеп Ердоган да освободи задържания в Турци американски пастор Андрю Брунсън, предава „Франс Прес“, цитирана от „Фокус“. „Пълна срамота ще е за Турция, ако не освободи уважаемия американски пастор Андрю Брунсън от затвора. Той е заложник твърде дълго - заяви Тръмп. - Ердоган трябва да направи нещо, за да освободи този прекрасен християнин. Той не е направил нищо, а семейството му се нуждае от него“. Няколко часа по-рано съдът в Турция нареди пасторът, държан в ареста близо две години по обвинения за тероризъм да остане под стража. По този начин турските власти се опълчиха на натиска на американските власти за неговото освобождаване. Сподели:", "date": "2018.07.19", "title": "Доналд Тръмп с призив към Реджеп Ердоган да освободи задържания в Турция американски пастор"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%BE%D0%B4%D0%BE%D0%B1%D1%80%D0%B8-%D1%81%D1%83%D1%80%D0%BE%D0%B3%D0%B0%D1%82%D0%BD%D0%BE%D1%82%D0%BE-%D0%BC%D0%B0%D0%B9%D1%87%D0%B8%D0%BD%D1%81%D1%82%D0%B2%D0%BE-%D0%B7%D0%B0-%D1%81%D0%B0%D0%BC%D0%BE%D1%82%D0%BD%D0%B8-%D0%B6%D0%B5%D0%BD%D0%B8-news766747.html", "text": "Израелският парламен одобри сураготното майчинство за неомъжени жени при наличието на съответните медицински показания, съобщава изданието The Jerusalem Post. В материала се добавя, че Кнесетът е отказал аналогичното право на самотните мъже и на хомосексуалните двойки, което е предизвикало протести на местните правозащитни обществени организации. Парламентът на Израел отклони предложението за „генетични родители-самотници от всички полове“, тъй като хомосексуалните бракове в Израел не се признават официално. Сподели:", "date": "2018.07.19", "title": "Парламентът на Израел одобри сурогатното майчинство за самотни жени"}
{"url": "http://pik.bg/%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B9-%D1%81%D1%82%D0%B0%D1%80%D0%B8%D1%8F-%D1%85%D0%BB%D1%8F%D0%B1-%D0%B2-%D0%B9%D0%BE%D1%80%D0%B4%D0%B0%D0%BD%D0%B8%D1%8F-news766748.html", "text": "Овъглени остатъци от хляб, изпечен преди около 14 500 години на обект в североизточната част на Йордания, изненадаха учените, съобщи „Ройтерс“, цитирана от БНР. Оказа се, че хора започнали да приготвят хляб цяло хилядолетие преди началото на земеделието. Въпросният хляб, който донякъде напомнял питка, бил приготвен от диворастящи култури, като ечемик, лимец, овес. \"Наличието на хляб на толкова древен обект е нещо невероятно - обясни Амая Аранс-Отаеги от университета в Копенхаген -  Сега трябва да установим дали е имало връзка между производството на хляб и началото на земеделието. Възможно е този хляб да е подтикнал хората да започнат да отглеждат култури и да се заемат с фермерство\". Сподели:", "date": "2018.07.19", "title": "Археолози откриха най-стария хляб в Йордания"}
{"url": "http://pik.bg/%D0%BC%D0%BE%D1%81%D0%BA%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD-news766753.html", "text": "Руският посланик в Техеран Леван Джагарян заяви по време на интервю пред „Коммерсант“, че Москва няма да признае едностранните санкции на САЩ по отношение на Иран, съобщава „Фокус“. „Ние няма да признаем едностранните американски санкции. Според нас те са незаконни“, заяви дипломатът, отговаряйки на въпроса дали Русия ще продължава да купува ирански петрол след ноември. Джагарян напомни, че Иран твърдо се придържа към своите задължения в рамките на споразумението, постигнато през 2015 г., което нееднократно е потвърждавано от МААЕ. „При това иранските власти са готови да обсъждат въпросите от по-широк, регионален характер и вече участват в съответните консултации с европейците - убеден е той. - Постигането на истинско разведряване на напрежението в Близкия изток е възможно единствено с преговори. Стараем се да способстваме на това според способностите. С език на ултиматуми по отношение на Иран, както показва практиката, не трябва да се говори, единствено чрез убеждаване“. Сподели:", "date": "2018.07.19", "title": "Москва няма да признае американските санкции срещу Иран"}
{"url": "http://pik.bg/%D0%BB%D1%8F%D1%82%D0%BE-%D0%BB%D0%B8-%D0%B8-%D0%B4%D0%BD%D0%B5%D1%81-%D1%89%D0%B5-%D0%B2%D0%B0%D0%BB%D0%B8-%D0%B8-%D1%89%D0%B5-%D1%82%D1%80%D0%B5%D1%89%D0%B8-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%BE-%D1%83%D1%81%D0%BB%D0%BE%D0%B6%D0%BD%D1%8F%D0%B2%D0%B0-%D0%BE%D0%B1%D1%81%D1%82%D0%B0%D0%BD%D0%BE%D0%B2%D0%BA%D0%B0%D1%82%D0%B0-news766746.html", "text": "Времето ще е задържи ветровито и днес. Ще духа умерен временно до силен вятър от запад-северозапад, съобщават от Националния институт по метеорология и хидрология (НИМХ) към Българската академия на науките (БАН). Облачността ще е купеста и купесто-дъждовна.  На места, главно в източната половина от страната, ще има краткотрайни валежи, придружени с гръмотевици. Максималните температури ще са между 24 и 29 градуса, за София около 24 градуса. По Черноморието облачността ще е значителна, главно в следобедните часове, ще се развива купесто-дъждовна облачност и ще има краткотрайни валежи с гръмотевици. Ще духа умерен до временно силен вятър от запад-северозапад. Максималните температури ще са между 26 и 28 градуса. Температурата на морската вода ще достигне до около 26 градуса. Вълнението на морето ще е 1-2 бала. В планините облачността ще е променлива, след обяд ще е по-често значителна и на места ще превали и прегърми. Ще духа умерен до силен вятър от север-северозапад. Максималната температура на височина 1 200 метра ще е около 16 градуса, на 2 000 метра – около 10 градуса. Атмосферното налягане ще се задържи по-ниско от средното за месеца и ще е без съществена промяна. Утре ще продължи да духа умерен вятър от запад-северозапад. Ще има временни увеличения на облачността и на места краткотрайно ще превали. Максималните температури ще бъдат между 25 и 30 градуса. През почивните дни ще преобладава слънчево време. В следобедните часове ще има временни увеличения на облачността, но само на изолирани места слабо ще превали. Още в събота северозападният вятър ще отслабне, а в неделя ще се ориентира от изток-югоизток и ще се усили. Температурите ще се повишат и в неделя максималните ще бъдат между 30 и 35 градуса. Сподели:", "date": "2018.07.19", "title": "ЛЯТО ЛИ?! И днес ще вали и ще трещи, силен вятър допълнително усложнява обстановката"}
{"url": "http://pik.bg/%D0%B4%D0%B2%D0%B0-%D0%BF%D0%BB%D0%B0%D0%B6%D0%B0-%D0%B2-%D1%89%D0%B0%D1%82%D0%B0-%D0%BD%D1%8E-%D0%B9%D0%BE%D1%80%D0%BA-%D0%B1%D1%8F%D1%85%D0%B0-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%B0%D0%B3%D1%80%D0%B5%D1%81%D0%B8%D0%B2%D0%BD%D0%B8-%D0%B0%D0%BA%D1%83%D0%BB%D0%B8-news766769.html", "text": "Два плажа на остров Файр, щата Ню Йорк бяха спешно затворени за посетители заради нападения на акули, съобщава телевизионният канал  ABC, позовавайки се на информация от местните власти. По данни на телевизионния канал, акули захапали 12-годишно момиче и 13-годишно момче докато се къпели. Децата са получили дълбоки рани, но вече са изписани от болниците, в които са били настанени. Сподели:", "date": "2018.07.19", "title": "Два плажа в щата Ню Йорк бяха затворени заради агресивни акули"}
{"url": "http://pik.bg/%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B2%D1%8F%D1%80%D0%B2%D0%B0%D1%82-%D1%87%D0%B5-%D0%B7%D0%B0%D0%BF%D0%BB%D0%B0%D1%85%D0%B0%D1%82%D0%B0-%D0%BE%D1%82-%D1%80%D1%83%D1%81%D0%B8%D1%8F-%D0%B2%D1%81%D0%B5-%D0%BE%D1%89%D0%B5-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0-news766718.html", "text": "От Белия дом заявиха, че Русия продължава да представлява опасност за американската избирателна система, само часове след като президентът Доналд Тръмп изглежда отхвърли заплахата, съобщава Нова телевизия. \"Смятаме, че заплахата все още съществува, което е отговор на въпроса защо предприемаме стъпки за предотвратяването й\", заяви говорителката на Белия дом Сара Сандърс. По-рано вчера по време на заседание на кабинета Тръмп отговори \"не“ на въпроса на репортери дали Русия все още е прицелена в Съединените щати. Сподели:", "date": "2018.07.19", "title": "В Белия дом вярват, че  заплахата от Русия все още съществува"}
{"url": "http://pik.bg/%D0%BF%D1%8A%D1%80%D0%B2%D0%B8%D1%8F%D1%82-%D0%BA%D0%BE%D1%81%D0%BC%D0%BE%D0%B4%D1%80%D1%83%D0%BC-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BF%D0%BE%D1%8F%D0%B2%D0%B8-%D0%BF%D1%80%D0%B5%D0%B7-2020-%D0%B3%D0%BE%D0%B4%D0%B8%D0%BD%D0%B0-news766760.html", "text": "Първият британски космодрум може да се появи още през 2020 година на отдалечен полуостров на северното крайбрежие на Шотландия, съобщи „Би Би Си“, цитирани от БНР. Полуостров Амхойн в шотландското графство Съдърланд е избран като най-подходящото място за изстрелване на малки сателити в полярна орбита. Те ще се използват основно за наблюдение на земната повърхност и извършване на други задачи по събиране на данни. Космодрумът на слабонаселения полуостров ще бъде първият на територията на Великобритания. Сподели:", "date": "2018.07.19", "title": "Първият космодрум на територията на Великобритания може да се появи през 2020 година"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D1%88%D0%B0%D1%80%D0%BA%D0%BE%D0%B2%D0%BE-%D0%BA%D0%BE%D0%BC%D1%88%D0%B8%D0%B8-%D0%BD%D0%B0-%D0%B1%D0%B0%D0%B1%D0%B0-%D0%B4%D0%BE%D1%80%D0%B0-%D0%B8%D1%81%D0%BA%D0%B0%D1%82-%D0%BB%D0%B8%D1%87%D0%BD%D0%BE-%D0%B4%D0%B0-%D1%83%D0%B1%D0%B8%D1%8F%D1%82-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-%D0%B9-%D1%82%D1%8F-%D0%BE%D1%82%D0%BA%D0%B0%D0%B7%D0%B2%D0%B0-%D0%BE%D0%B1%D0%B5%D0%B7%D1%89-news766776.html", "text": "Не знам кога ще ми убият животните. Ще стане днес или утре. Не вярвам, че евтаназирането ще спре, защото на мен ми казаха, че продължава. Това заяви пред Би Ти Ви баба Дора от странджанското село Шарково. Припомняме, че възрастната жена доби известност, след като отказа животните й да бъдат евтаназирани. Десетки хора се спонтанно започнаха да прииждат пред дома й и така не позволяват на властите да умъртвят животните. \"Не съм готова да се разделя с тях, това е душата ми и сърцето ми. Не искам да се храня с парите от обезщетението, искам честено да си изкарам парите\", заяви още баба Дора \"Казват ми, че съм била голяма актриса. В селото казват, че когато моите приятели си тръгнат, те лично ще дойдат да ми убият животните\", разкри възрастната жена. \"Има настроения срещу мен в селото. Не знам защо. Сигурно защото моите животни още са живи. Но аз защитавам само моите животни, а животните на всички българи\", продължи тя. \"Моите животни са здрави, не са болни. Пробите са отрицателни. Искат да ги сложат под карантина, но това е по-лошо - това означава животните да умрат сами, защото те трябва постоянно да се хранят, а когато излизат на паша, за 2 часа са се нахранили\", обясни баба Дора. Сподели:", "date": "2018.07.19", "title": "НАПРЕЖЕНИЕ В ШАРКОВО! Комшии на баба Дора искат лично да убият животните й, тя отказва обезщетенията"}
{"url": "http://pik.bg/%D0%B2-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BD%D0%B0-%D1%81%D0%B0%D1%89-%D0%B5-%D0%B2%D0%BD%D0%B5%D1%81%D0%B5%D0%BD-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%E2%80%9E%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2%E2%80%9C-news766759.html", "text": "Сенаторът от щата Уайоминг Джон Барасо е внесъл в Конгреса законопроект, който предполага санкции срещу газопровода „Северен Поток-2“, съобщава EADaily, цитирани от „Фокус“. Според него това ще помогне на европейските партньори на САЩ, „да избегнат политическите манипулации от страна на Русия“. Според сенатора, на европейските страни трябва да се помогне със закон за сътрудничество в енергийната сигурност, който да осигури на членовете на НАТО в Европа „надеждни американски енергийни ресурси“, гарантиращи енергийната им сигурност. „Законът въвежда и санкции по отношение на газопровода „Северен поток-2“, който ще доставя природен газ от Русия към Германия“, подчертава сенаторът. На 16 юни в Хелзинки президентите на Русия и на САЩ Владимир Путин и Доналд Тръмп проведоха преговори, на които американския лидер заяви, че САЩ са против „Северен поток-2“ и ще се конкурират с Русия за европейския енергиен пазар. Сподели:", "date": "2018.07.19", "title": "В конгреса на САЩ е внесен законопроект за санкциите срещу „Северен поток-2“"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B3%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D1%81%D0%B5-%D0%BE%D1%87%D0%B0%D0%BA%D0%B2%D0%B0-%D0%B4%D0%B0-%D0%B4%D0%B5%D0%B1%D1%8E%D1%82%D0%B8%D1%80%D0%B0-%D1%81-%D0%B5%D0%BA%D0%B8%D0%BF%D0%B0-%D0%BD%D0%B0-%D1%8E%D0%B2%D0%B5%D0%BD%D1%82%D1%83%D1%81-news766761.html", "text": "Португалската суперзвезда Кристиано Роналдо се очаква да направи своя дебют с екипа на Ювентус на 12 август, съобщава „Фокус“. Тогава шампионът на Италия трябва да изиграе традиционния си предсезонен приятелски мач срещу младежката формация на клуба. 33-годишният футболист ще пропусне приятелският международен турнир International Champions Cup, който ще се проведе между 20 юли и 12 август. Сподели:", "date": "2018.07.19", "title": "Ето кога Кристиано Роналдо се очаква да дебютира с екипа на Ювентус"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-news766786.html", "text": "В този ден сте във вихъра на фантастичните си идеи. Внимавайте да не станат причина за провал, ако действате прибързано и необмислено. Заемете се с постигането на най-важната цел. Внимателно обмислените действия са причина да се радвате на небивал успех. Изборът е ваш. Деловите контакти са неуспешни, все заради вашата прибързаност, затова е по-добре да ги отложите. За ваша неприятна изненада напрежението ви следва през целия ден. Трудности ще ви накарат да промените плановете си, но не ви лишават от успех, ако сте достатъчно гъвкави и се заемете с текущите си задачи. Преценете още веднъж причината за успехите и неуспехите си и определете линията която ще следвате съгласно най-важните ви житейски цели. Ще усложните сами работата си заради вашата чувствителност към отправената ви критика. Постарайте се да преодолеете недоволството си от думите на вашите колеги, защото те са в правото си. Промените могат да са във ваша полза, но и във ваша вреда. Пристъпвайте към тях предпазливо и добре обмислено. Възможни се неочаквани обрати, които могат да ви принудят да тръгнете в нова неочаквана посока. Налага се да защитавате и отстоявате принципите си. Не успявате да преценявате реално хората. Анализът на поведението и думите на околните е задължителен, за да прозрете целта им. Анализирайте откровено грешките си и бъдете искрени пред себе си. Това е начинът да си проправите пътя към полезни промени, които ще започнат около обед. Доверете се на интуицията си. Не разчитайте на мнение отстрани, защото ще ви подведат и ще сгрешите. Не разказвайте за плановете си, за да не привлечете вниманието на завистниците, които само дебнат как да ви навредят. Отново имате добра възможност да обмислите плановете си, за да осъществите мечтата си за бъдещи професионални и материални успехи. Притъпете емоциите си и разчитайте на разума си. Бъдете разумни. Начинание ще ви помогне да намерите приложение на своята енергия, на своите способности и желания. Денят позволява поставяне на ново начало, затова не бива да го пилеете в празни приказки и да се отказвате от служебните си задължения. Съветите на приятели ви носят полза, така че не ги пропускайте. Не позволявайте заради собствената си леност да пропилеете отличните възможности. Ще ви изненадат неочаквани, но полезни делови контакти, които не бива да приемате прекалено възторжено и емоционално. Познанствата ще станат причина да сключите успешни договори. Вземете важни решения, свързани със задачите на вашето работно място. Ще спечелите подкрепата на вашите близките си. Начинанията са успешни, ако не сте прекалено прибързани и невнимателни. Изобщо не успявате да сте тактични и търпеливи. По-добре уговорете срещите си за следобед, за да овладеете емоцията си и да не си създадете врагове. Все още сте заети с мисли за вашите близки. Прибързаността е във ваша вреда. Наслаждавайте се на радостта, която ще ви дари новината за ваш успех, а също и на възможността напълно да усетите своята сила, която ви помага да успявате на работното място. Замислените планове може скоро да се реализират, но не бива да налагате мнението си и да изисквате подкрепа с агресия. Очаква ви емоционален подем. Изостанали задачи ще ви напомнят непрекъснато за себе си. Приключете ги и си гарантирайте спокойствие. Имате желание да изявите дарбите си. Преди това помислете как да оправите отношенията си с вашите колеги. Каквото и да започнете приемете е обречено на провал, ако влагате емоция и постоянно изказвате претенциите си. Надеждите ви за успех няма да се сбъднат заради стремежът ви да критикувате. Откажете се от начинанията. По-добре изчакайте благоприятен ден, за да поставите началото на нови проекти. Въпреки, че не ви липсва импулсивност и стремеж към нови хоризонти, рутината и търпението са вашите най-добри съюзници. Наложете си спокойствие и се задълбочете в служебните си задължения. Позволете на колегите си да ви помогнат, ако се налага. Сподели:", "date": "2018.07.19", "title": "САМО В ПИК! Алена с ексклузивен хороскоп за четвъртък - ето какво вещаят звездите"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D1%81%D0%B5-%D1%82%D1%80%D0%B5%D1%81%D0%B5-%D0%BA%D0%B0%D1%81%D0%B0%D0%B1%D0%BE%D0%B2-%D0%BD%D0%B0%D0%BB%D1%8F-%D0%BC%D0%B0%D1%81%D0%BB%D0%BE-%D0%B2-%D0%BE%D0%B3%D1%8A%D0%BD%D1%8F-%D0%B3%D0%B5%D1%80%D0%B1-%D0%B8-%D0%BD%D0%B0%D1%88%D0%B8%D1%82%D0%B5-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B8-%D0%BE%D0%B1%D1%81%D0%BB-news766809.html", "text": "Валентин Касабов заби още един клин в коалицията. Депутатът от НФСБ обяви в кулоарите на парламента, че партньорите им в \"Обединени патриоти\" и ГЕРБ обслужват интересите на олигарси. \"Какво става тук. Опозицията я няма. Какво става в държавата. Някой обслужва олигарсите, говорим за милиони\", попита журналистите Касабов. \"Говорим за 58 милиона, с които ощетиха държавата. Двама са - лицето Сидеров и ВМРО. Да не говорим и за другите приватизатори. Безпринципни коалиции не търпим\", отсече още депутатът от НФСБ, визирайки промяната в закона за приватизацията, заради която братя Домусчиеви може да не платят н адържавата отсъдената от съда неустойка по делото срещу БМФ (Български морнкси флот) в размер на 58 млн. лева. \"Държат се като деца, които не знаят какво правят\", заяви Касабов за Волен Сидеров и ВМРО. Сподели:", "date": "2018.07.19", "title": "ПЪРВО В ПИК TV! КОАЛИЦИЯТА СЕ ТРЕСЕ! Касабов наля масло в огъня: ГЕРБ и нашите партньори обслужват олигарси"}
{"url": "http://pik.bg/%D1%82%D0%B0%D1%80%D0%B8%D0%BA%D0%B0%D1%82-%D1%80%D0%BE%D1%81%D0%B8-%D1%81%D0%B8-%D1%82%D1%80%D1%8A%D0%B3%D0%B2%D0%B0-%D1%81-%D0%B5%D0%B4%D0%BD%D0%B0-%D1%82%D0%BE%D1%80%D0%B1%D0%B0-%D0%BF%D0%B0%D1%80%D0%B8-%D0%BE%D1%82-%D0%BB%D0%B5%D0%B2%D1%81%D0%BA%D0%B8-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%B5-%D0%BD%D0%B5%D1%83%D1%81%D1%82%D0%BE%D0%B9%D0%BA%D0%B0%D1%82%D0%B0-%D0%BD%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D0%B5%D1%86%D0%B0-news766799.html", "text": "Делио Роси вече не е треньор на , но раздялата му с клуба може да струва 400 000 евро на собственика Спас Русев. Сумата е записана в договора на треньора, въпреки че самият той отрече да има такава след мача с Вадуц (3:2). Спас Русев също коментира, че Роси си тръгва без финансови претенции. Журналистът Деян Веселинов  намекна за същата сума след резила, но той изтъкна, че има и вратичка в контракта - при провал в евротурнирите Роси може да бъде изритан без да получи и стотинка. \"Трябва да си прегледам договора по-добре. Не знам там да има някаква неустойка\", направи се на ударен Роси след поредната евроидиотия на \"сините\". Преговорите за освобождаването му обаче продължиха подозрително дълго. Оказа се, че специалистът е настоял да си получи парите, които му се полагат при предсрочно освобождаване, независимо, че се провали с гръм и трясък. Сподели:", "date": "2018.07.19", "title": "ТАРИКАТ! Роси си тръгва с една торба пари от Левски!? Ето колко е неустойката на италианеца"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B8%D0%BD%D0%BE%D0%B2%D0%B0-%D0%B1%D1%8F%D1%81%D0%BD%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82---%D0%BE%D1%82%D0%BD%D0%B5%D0%BC%D0%B0%D0%BB-%D0%B9-%D1%81%D0%BB%D0%B0%D0%B2%D0%B0%D1%82%D0%B0-%D0%B7%D0%B0-%D1%87%D1%83%D0%BC%D0%B0%D1%82%D0%B0-news766807.html", "text": "Лидерката на БСП Корнелия Нинова демонстративно загърби червения евродепутат Момчил Неков по време на вчерашния протест на овцевъдите от Странджанско, който се опита да яхне, и дори не го поздрави. Това видя репортер на ПИК. Момчил Неков, известен още като \"Любимец 15\", е член на земеделската комисия в Европарламента и е отправил питания към еврокомисаря по земеделието за кризата с избиването на животните в Странджанско, като настоява за по-високи компенсации за българските животновъди от този регион. Нинова обаче не само не му даде думата пред хората, с които разговаряше, но дори демонстративно странеше от него, когато Неков се присъедини към червената група сред протестиращите, в която лидерката бе придружена от Кристиян Вигенин и Стоян Мирчев. За сметка на това Нинова бе изключително благосклонна към журналиста Сашо Диков. Други социалисти сред дошлите да подкрепят протеста останаха крайно възмутени от това поведение на лидерката си и бяха категорични, че тя се държи неадекватно с червения евродепутат, защото не иска да му позволи да я засенчи като защитник на интересите на потърпевшите в Странджанско. Днес Момчил Неков дойде в парламента, но пред журналисти отново е решила да говори само Нинова. Сподели:", "date": "2018.07.19", "title": "ПЪРВО В ПИК! Нинова бясна на червен евродепутат - отнемал й славата за чумата"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D0%B8%D0%BA%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BC%D0%BE%D0%B6%D0%B5-%D0%B4%D0%B0-%D1%80%D0%B0%D0%B7%D0%BD%D0%B5%D1%81%D0%B5-%D1%87%D1%83%D0%BC%D0%B0%D1%82%D0%B0-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82-news766785.html", "text": "Ние нямаме проблем да водим разговори с животновъдите. Вчера имаше хора на протеста, които бяха там, за да създадат провокации и хаос. Цялата провокация с чумата за мен е провокация срещу националната сигурност от госпожа Нинова. Това заяви пред Би Ти Ви депутатът от ГЕРБ Тома Биков на въпрос за скандалът с чумата по животните. \"В Шарково ходят хора, които не са от селото. Тези хора правят провокации, режат тръбите за дезинфекция. В селото стоят хора с мерцедеси и БМВ-та, които правят провокации\", отсече народният представител. \"В БСП искат тази чума да се разпространи в цялата страна, за да има истинска криза. Тяхната главна цел е да има криза в страната, за да може БСП да се върне на власт през президента Радев, защото те не могат да спечелят избори\", категоричен е Тома Биков. \"Тази провокация идва от три центъра - първият център идва от Цветан Василев с медии. Това е финансовият център. Атакуват ни с фалшиви новини в определени медии\", добави той. \"Вторият център е \"Позитано\" 20. Вчера г-жа Йончева каза, че ще продължи разследването за къщата на Бойко Борисов. Кои са \"те\"\", попита депутатът. \"Клипът за къщата в Барселона се появи в една Фейсбук група от екип на Цветан Василев. Г-жа Йончева обяви, че ще продължат разследването. Тя е съдружник в една офшорна фирма с поставени лица. Тази фирма е от офшорките на Цветан Василев. Г-жа Йончева е участвала в нея с 5000 лева, а офшорката на Цветан Василев с над 300 хиляди лева, а тя е била едноличен собственик\", каза още Тома Биков. \"Ще реагираме изключително остро на тези провокации\", заключи той. \"Чумата се пренася много лесно и това струпване на хора в заразените огнища е много опасно. И Корнелия Нинова може да разнесе болестта\", каза Биков. Сподели:", "date": "2018.07.19", "title": "ПОЛИТИЧЕСКИ СКАНДАЛ! Биков изригна срещу Корнелия Нинова: Може да разнесе чумата в цялата страна! Атакуват ни от два центъра - Цветан Василев и БСП"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%82%D1%80%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D1%81%D0%BB%D0%B5%D0%B4-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D0%B1%D0%B0%D0%BD%D0%B4%D0%B8-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news766766.html", "text": "Най-малко трима бандити са били убити в късните часове на сряда при престрелка между престъпни групировки в град Рейнос в мексиканския щат Тамаулипас, съобщава електронното издание Aristegui Noticias, цитирано от РИА Новости. Според информацията, двете враждуващи групировки блокирали движението по няколко магистрали около града и подпалили няколко автомобила, за да затруднят достъпа на силите за сигурност до мястото на престрелката. Отбелязва се, че Рейнос често фигурира в криминалните сводки в Мексико. Граничният със САЩ щат Тамаулипас пък е арена на сблъсъци между няколко мощни мексикански картела, които се борят за контрола върху доставката на наркотици в САЩ. Сподели:", "date": "2018.07.19", "title": "Най-малко трима убити след престрелка между банди в Мексико"}
{"url": "http://pik.bg/%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BE%D1%82%D1%80%D0%B5%D0%BA%D0%BE%D1%85%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B0-%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%B8%D0%BB-%D1%81-%D1%82%D0%B2%D1%8A%D1%80%D0%B4%D0%BE-%D0%BD%D0%B5-%D0%BD%D0%B0-%D0%B2%D1%8A%D0%BF%D1%80%D0%BE%D1%81-%D0%B4%D0%B0%D0%BB%D0%B8-%D1%80%D1%83%D1%81%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6-news766729.html", "text": "От Белия дом опровергаха съобщенията на вашингтонските медии и на международните информационни агенции, че президентът Доналд Тръмп е отговорил с твърдо \"Не!\" на въпрос дали Русия продължава да се опитва да дестабилизира американската демокрация, предаде „Ройтерс“, цитирана от БНР. Говорителката Сара Сандърс обясни, че Тръмп всъщност реагирал отрицателно на опитите на репортерите да му задават още въпроси. Сандърс заяви, че на срещата им в Хелзинки Тръмп ясно е обявил пред  Владимир Путин да стои настрана от изборите в Съединените щати. Сподели:", "date": "2018.07.19", "title": "От Белия дом отрекоха Доналд Тръмп да е отговорил с твърдо \"Не!\" на въпрос дали Русия продължава да се опитва да дестабилизира американската демокрация"}
{"url": "http://pik.bg/%D0%B2-%D1%81%D0%BC%D0%BE%D0%BB%D1%8F%D0%BD-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%BD%D0%B0-%D0%BF%D1%8A%D1%82%D1%8F-news766792.html", "text": "Жители на Смолян излизат на протест заради свлачището на пътя Смолян – Мадан. Гражданите са недоволни, че вече месеци търпят неудобства заради затворения път и трябва да ползват обходен маршрут. Заради затварянето на пътната отсечка Смолян - Мадан спешно беше направен четирикилометров обходен път, който заобикаля свлачището и се ползва в момента, но е стръмен и затова по него се допускат само леки и лекотоварни автомобили, предава БНТ. Протестиращите искат ремонт и отваряне на главния път, който е основен към граничния пункт край Златоград за Гърция. Агенция \"Пътна инфраструктура\" в момента прави аварийно укрепване на свлачището, за да се отвори възможно най-бързо поне едно платно за движение. Сподели:", "date": "2018.07.19", "title": "В Смолян излизат на протест заради свлачище на пътя"}
{"url": "http://pik.bg/%D0%BD%D0%B0%D0%BD%D0%BA%D0%BE%D0%B2-%D0%BE%D1%82%D0%BA%D1%80%D0%B8%D0%B2%D0%B0-%D0%BA%D0%BB%D1%8E%D1%87%D0%BE%D0%B2%D0%B8-%D0%BE%D0%B1%D0%B5%D0%BA%D1%82%D0%B8-%D0%B7%D0%B0-%D0%B3%D0%B0%D0%B1%D1%80%D0%BE%D0%B2%D0%BE-news766781.html", "text": "Инвестицията в размер на 11,1 милиона лева е по оперативната програма \"Региони в растеж\". На Шиваров мост е изградено кръгово кръстовище, новата Източна градска улица облекчава трафика в центъра, а паркът в близост до площад \"Белорусия\" служи за отмора на живеещите в района. И при трите обекта са рехабилитирани пътни и тротоарни настилки, монтирано е ново улично осветление, облагородени са междублоковите пространства в кварталите, изградени са детски площадки, пешеходни алеи, паркинги и кътове за отдих с много зеленина. Очаква се в церемонията по откриване на обектите да участва министърът на регионалното развитие и благоустройството Николай Нанков. Три обекта, свързани с облагородяване на градската среда в Габрово, ще бъдат официално открити днес. Церемонията започва в 11,00 часа в парк \"Колю Василев - Обов\". Сподели:", "date": "2018.07.19", "title": "Нанков открива ключови обекти за Габрово"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%B8%D0%B7%D0%B1%D1%80%D0%B0-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D0%BF%D1%83%D0%B1%D0%BB%D0%B8%D1%87%D0%B5%D0%BD-%D0%BD%D0%B0%D0%B4%D0%B7%D0%BE%D1%80-%D0%BD%D0%B0%D0%B4-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B8%D1%82%D0%B5-%D0%BE%D0%B4%D0%B8%D1%82%D0%BE%D1%80%D0%B8-news766815.html", "text": "Парламентът избра четирима членове на Комисията за публичен надзор над регистрираните одитори. За мандат от 4 години бяха избрани Ваня Георгиева, Ирена Михайлова, Радослав Йорданов и Стефан Белчев . Кандидатурата на Георгиева е издигната от председателя на Комисията за финансов надзор, тази на Стефан Белчев - от министъра на финансите. Ирена Михайлова е предложена от управителя на БНБ, а Радослав Йорданов от управителния съвет на Института на дипломираните експерт-счетоводители след избор от Общото събрание. Всички кандидати притежават необходимото образование, професионален опит и публична репутация да заемат длъжността член на Комисията за публичен надзор над регистрираните одитори, се посочва в доклада на Комисията по бюджет и финанси. Сподели:", "date": "2018.07.19", "title": "Парламентът избра членове на Комисията за публичен надзор над регистрираните одитори"}
{"url": "http://pik.bg/%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D0%B8%D0%B7%D0%B2%D0%BE%D1%8E%D0%B2%D0%B0%D1%85%D0%BC%D0%B5-366-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%BC%D0%BB%D0%B0%D0%B4%D0%B8%D1%82%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-news766819.html", "text": "БСП никога няма да ни простят успеха по време не европредседателството Европейските ни партньори дават възможно най-високата оценка за Българското председателството на Съвета на ЕС в сектор \"Младеж\". Това стана ясно от интервю на министъра на младежта и спорта Красен Кралев пред ежедневник. Той коментира постиженията на България в секторите, които ръководи – спорт и младеж. Спортният министър изтъква, че благодарение на смелото решение на страната ни да постави сред приоритетите си бъдещето на младите хора в Европа е било затворено първото в историята на сектора законодателно досие с бюджет от 366 милиона евро. “Гордея се, че именно поради активната роля на Българското председателство 100 000 млади европейски граждани ще участват в дейностите на програмата, наречена Европейски корпус за солидарност и ще развиват своя граждански и професионален потенциал. Благодарение на този успех всяка следваща инициатива в сектора ще се определя от експертното мнение именно на нашата страна”, заявява Кралев. Министърът определя атаката от страна на БСП срещу организираната в София Европейска младежка конференция като елементарно проведено активно мероприятие от страна на социалистите. Кралев е категоричен, че Европейската комисия и участниците в конференцията са дали изключително висока оценка за организацията и резултатите от форума. По думите му, в Европа не е коментирано дори с нотка на негативизъм Европейската младежка конференция. “Такава тема в Европа не съществува. Единственият проблем е, че всички от Европейската комисия разбраха за опита за манипулация, извършен от страна на БСП. За съжаление, политическите ни опоненти никога няма да ни простят огромния успех в сектор „Младеж“ по време на европредседателството”, заявява Красен Кралев. Според него мнозинството от журналистите са разбрали, че става въпрос за неверни внушения от страна на политическите опоненти на управляващите, но все пак са се намерили броени медии, включително под контрола на един разследван олигарх, които са участвали в сценария на БСП.  Един от най-рейтинговите министри в кабинета “Борисов” подчертава, че фабриката за фалшиви новини няма да успее да пречупи управляващите и няма да ги отклони от верния път на развитие. Според министъра на младежта и спорта категорична оценка за успеха на ресора, който ръководи дава изследването на \"Алфа рисърч\". В отговор на въпрос за един основен приоритет, който да бъде продължен по време на австрийското председателство първите три теми са: Западни Балкани - 34%, бъдеще на Европа и младите хора - 29% и сигурност и стабилност на единна Европа - 27%. “Хората у нас са разбрали, че е свършен огромен обем от работа в сектор \"Младеж\" и това искрено ме радва. В София имаше 250 млади хора от 40 страни. Бяха утвърдени целите на общата европейска политика при младите, което даде начало на новата Европейска младежка стратегия. Благодарение на Европейската младежка конференция в София младежи от цяла Европа свършиха огромен обем работа и постигнаха изключителен успех, който се оцени високо от европейските институции”, обяснява Кралев. Председателството на България в сектор “Спорт” според спортния министър е поставило на дневен ред разрешаването на най-проблемните и болезнени за спорта теми в международен мащаб – борбата с допинга, уредените мачове и въвеждането на новите технологии в спорта. “Доволен съм, че през тези 6 месеца успяхме да върнем в дневния ред на ЕС проблемът с уредените мачове. За мен тази тема е и лична кауза. Като бивш спортист, собственик и президент на футболен клуб смятам, че уреждането на мачове и допинга са най-големите язви в спорта. Уреждането на мачове е тема, която бе изоставена през последните години заради блокирането й от страна на Малта. Много колеги от Брюксел ме съветваха да изоставя тази тема, защото смятаха, че напредък по нея не е възможен. Изключително доволен съм, че с моя екип не се отказахме, а напротив – хвърлихме цялата си енергия да инициираме дебата по темата с уредените мачове сред приоритетите на ЕС. В крайна сметка в рамките на Българското председателство проведохме редица дискусии на високо ниво. В резултат всички държави успяхме да се обединим, че конвенцията от Маколин за манипулирането на спортни състезания трябва да влезе в сила в най-скоро време. Защото уреждането на мачове е актуален проблем не само за футбола, но и за тениса и за редица други спортове.Този казус мигрира точно като спортното хулиганство. И трябва да бъде спрян”, казва Красен Кралев. Като член на Управителния съвет на Световната антидопингова агенция (WADA) той определя като свой приоритет и борбата с допинга. На тази тема е била посветена голяма конференция за борбата със забранените вещества във Варна. В нея са участвали хора от WADA, Интерпол, Съвета на Европа, Европейската комисия. “В крайна сметка успяхме да постигнем напредък във всички приоритети, които си бяхме поставили. Които обединихме в спортния форум, който се проведе в София под мотото \"Спортът в Европа, инвестиция за бъдещите поколения\", допълва Кралев. Относно финала на Световното първенство по футбол в Русия Кралев заявява: “Франция бе по-мотивирана и логично спечели световната титла, нямаше изненади. От другия поток Хърватия показа, че е най-стойностният отбор, и също логично стигна до финал. Иначе световното ще се запомни с невероятната организация на домакините и великолепния дебют на системата за видеоповторения. Видя се, че това е бъдещето на футбола. И бе отчетено в анализите и на президента на ФИФА Джани Инфантино, и на шефа на съдиите Пиерлуиджи Колина.” Спортният министър коментира и новия закон за физическото възпитание и спорта. “Законопроектът е готов. Процедурата е излязла от моите правомощия и контрол.  Наистина има известно забавяне в Комисиите в парламента, но това се дължи на факта, че депутатите от всички парламентарни групи се обединиха около идеята да се изработи един действително работещ и справедлив закон. Удовлетворен съм, че всички партии и институции взеха отношение. От Народното събрание ме уведомиха, че се очаква в началото на септември законът да бъде гледан на второ четене”, заявява Красен Кралев. Сподели:", "date": "2018.07.19", "title": "Красен Кралев: Извоювахме 366 млн. евро за младите в Европа"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8-%D0%BE%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D1%80%D0%B0%D0%BF-%D1%81%D1%86%D0%B5%D0%BD%D0%B0-%D0%B3%D0%BE%D1%81%D1%82%D0%B8-%D0%B2-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-bulgar-%D1%81%D0%BD%D0%B8%D0%BC%D0%BA%D0%B8-news766822.html", "text": "Рап легендите Danny Boy, DJ Eclipse, Lil Bill и George Carrol  (Slaine), формиращи групата La Coka Nostra, избраха ресторант Bulgar за своята вечеря преди концерта си в Маймунарника през изминалата вечер. Звездните имена с любопитство разгледаха менюто и пожелаха да опитат Томахоух и Ри бай стек, а бившият фронтмен на House of pain и автор на вечния хит Jump Around  – Danny Boy се спря на ребра от глиган, които силно го впечатлиха при сервирането и той реши да увековечи момента със своя смартфон и да го публикува в социалните си мрежи. George Carrol (Slaine) също предизвика вълнение с присъствието си в ресторанта – освен с кариерата си на рап изпълнител, американецът е и успешен актьор в редица холивудски продукции и носител на награда на Асосциацията на филмовите критици втв Washington D.C. Рап изпълнителите се наладиха на вкусно приготвената храна и споделиха пред екипа на хотел Marinela своите страхотни впечатления от съвършено поднесените ястия, доброто обслужване и красивия интериор. Hip Hop гигантите осъществиха своя първи концерт в България по покана на All School Hip Hop League, а участието им е част от официалното им европейско турне – La Coka Nostra – “All in together Now” European Tour 2018. Сподели:", "date": "2018.07.19", "title": "Звезди от световната рап сцена гости в ресторант Bulgar (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B8%D1%86-%D0%B7%D0%B0-%D1%87%D1%83%D0%BC%D0%B0%D1%82%D0%B0-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%80%D0%B0%D0%B7%D1%81%D0%BC%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0---%D0%B5%D1%82%D0%BE-%D0%B3%D0%BE-%D1%85%D0%B8%D1%82%D0%B0-%D0%BD%D0%B0-%D0%B4%D0%B5%D0%BD%D1%8F-news766813.html", "text": "Силните страсти около заразените стада в Странджанско провокираха народното чувство за хумор. Тъй като към потоците от червени политици, които яхнаха вълната на драмата в региона на място, се присъедини и президентът Румен Радев, хората веднага започнаха да търсят обяснение кой защо и къде ходи и днес в парламента се разказва култов виц с главен герой държавният глава, който разсмива от сутринта депутатите. Зевзеците засекли, че Радев е посетил Болярово и веднага намериха обяснение за безстрашния му поход по заразените с болестта места: - Защо не го е страх Румен Радев да ходи в Странджа? - Той е със силен имунитет - нали си има чума вкъщи! Единствената опасност е, че може разпространи нов, по-силен щам! Сподели:", "date": "2018.07.19", "title": "ПЪРВО В ПИК! Виц за чумата на Румен Радев разсмя парламента - ето го хита на деня"}
{"url": "http://pik.bg/%D1%86%D0%B8%D1%80%D0%BA-%D0%BD%D0%B0%D0%B9-%D1%81%D0%BB%D1%83%D1%87%D0%B0%D0%B9%D0%BD%D0%B8%D1%8F%D1%82-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B4%D0%B0%D0%B2%D0%B0-%D0%B0%D0%BA%D1%8A%D0%BB-%D0%B7%D0%B0-%D1%87%D1%83%D0%BC%D0%B0%D1%82%D0%B0-news766801.html", "text": ",,Анонимни хора без баджове ходят по селата и взимат проби – липсват подписи, печати, нищо не е официализирано'', каза още \"мъдрецът\" Неков и настоя да се изкарат резултатите от независимата лаборатория във Франция, като според него сегашните резултатите не е изключено да са били подхвърлени. ,,Ако действително има чума, в рамките на десет дни, животното трябва да е умряло. Освен това при чума тези тела се горят, а не се хвърлят по ямите'', допълни още евродепутатът и обяви, че никой не е против евтаназията, но само ако е доказано, че има такава. ,,С тези действия на властта овчарите и козевъдите остават без поминък. Хората трябва да бъдат адекватно обезщетени'', завърши изказването си Неков. Тези стада трябва да бъдат запазени под карантина, а не избивани. Задължително трябва да се направи втори анализ. Защото в различните села животните имат различни симптоми, ето защо трябват нови изследвания. В момента се умъртвяват напълно здрави животни. Това заяви евродепутатът от БСП Момчил Неков в сутрешния блок на БНТ. Кой е Неков, ако сте забравили. Той е най-случайният евродепутат в Брюксел, най-големият щастливец, изтеглил късмет заради една от глупостите на Мая Манолова. Сегашният омбудсман се направи на законотворец и с промени в Изборния кодекс, направи така, че преференциите да объркат хората и те да си дадат гласа за еднодневки като Неков само защото номерът им в листата съвпадаше с този на партията. Манолови недъзи. Заради тях Неков прецака Курумбашев, който се обиди и няколко години говори само с най-близките си, докато на следващите евроизбори получи обещаното сладко място в Брюксел. Сподели:", "date": "2018.07.19", "title": "ЦИРК! Най-случайният евродепутат в Брюксел дава акъл за чумата"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BB%D0%B5%D0%B2%D1%81%D0%BA%D0%B8-%D0%BE%D0%B1%D1%8F%D0%B2%D0%B8-%D0%BC%D0%B0%D1%87-%D1%81-%D0%BC%D0%B8%D0%BB%D0%B0%D0%BD-%D0%B2-%D1%87%D0%B5%D1%81%D1%82-%D0%BD%D0%B0-%D0%B3%D1%83%D0%BD%D0%B4%D0%B8-news766827.html", "text": "Италианският гранд Милан ще гостува на Левски в чест на легендата на клуба Георги Аспарухов, съобщи официалният сайт на \"сините\" днес. Мачът по случай 75-годишнината на Гунди е на 11 август на стадион \"Васил Левски\". \"Росонерите\" са седемкратни носители на най-престижния трофей в европейския клубен футбол КЕШ/ШЛ и отстъпват само на испанския гранд Реал Мадрид, който е рекордьор с 13. \"Половин век след един от най-паметните мигове за Левски, една история е на път да бъде продължена… В края на 1967 г. пред 50 000 зрители на стадион „Васил Левски“ „сините“ се изправят срещу италианския колос Милан в 1/16-финал-реванш от турнира за Купата на носителите на купи. Тогава едно българско име блесва по-силно и от звезда – това на Георги Аспарухов. В 75-та минута на срещата от фаул Гунди изстрелва мощен снаряд във вратата на „росонерите“ и изравнява мача. Италианците остават силно впечатлени от таланта на легендарния футболист. Няма да забравят също и категоричния отказ на българския нападател да подпише с клуба, да напусне родината си и да остане да се състезава за тях въпреки баснословната сума, която му предлагат… И днес те все още помнят големия Гунди и неговата незабравима игра на зеления терен. Сега – пет десетилетия по-късно, седемкратният повелител на Европа отново ще почете емблематичната деветка. На 11 август (събота) Милан ще гостува на Левски на стадион „Васил Левски“ за грандиозния спектакъл по случай отбелязването на 75-годишнината от рождението на Георги Аспарухов-Гунди. Червено-черните ще заменят първоначално обявения съперник на „сините“ – Бока Хуниорс. Закупените билети за мача Левски – Бока Хуниорс с дата 19 август 2018 г. важат без презаверка за двубоя между Левски и Милан на 11 август 2018 г. на стадион „Васил Левски“. Сподели:", "date": "2018.07.19", "title": "ОФИЦИАЛНО! Левски обяви мач с Милан в чест на Гунди"}
{"url": "http://pik.bg/%D1%83%D0%B4%D0%B0%D1%80-%D0%B3%D0%B4%D0%B1%D0%BE%D0%BF-%D1%80%D0%B0%D0%B7%D0%B1%D0%B8-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B0-%D1%84%D0%B0%D0%B1%D1%80%D0%B8%D0%BA%D0%B0-%D0%B7%D0%B0-%D1%86%D0%B8%D0%B3%D0%B0%D1%80%D0%B8-%D0%B2-%D0%B1%D0%B8%D0%B2%D1%88%D0%B0-%D0%BC%D0%B0%D0%BD%D0%B4%D1%80%D0%B0-%D0%BA%D1%80%D0%B0%D0%B9-%D0%BA%D0%B0%D1%80%D0%BD%D0%BE%D0%B1%D0%B0%D1%82-news766866.html", "text": "Спецполицаи от ГДБОП атакуваха внезапно старата мандра край жп гарата на Карнобат, където се натъкнаха на невиждана от зората на Демокрация фабрика за нелегално производство на цигари. По своите мащаби цехът съперничел на този в Крайморие, собственост на фалиралия тв бос Емил Райков в периода 1995-1997 г. Мястото е било въззлов пункт, където са се товарили цели тирове от контрабандното производство. Това съобщи източник на Флагман.бг, позовавайки се на вътрешна информация от МВР. По-стресиращото в този случай обаче е, че старата държавна мандра на Карнобат е приватизирана преди много време от настоящия кмет на града Георги Димитров и по документи обектът се води собственост на сина му Иван на когото управникът е прехвърлил бизнеса си от 2007 година, откакто е начело на Общината. Потвърждение за течащите и в момента разпити и обиски от ОД на МВР в Бургас няма. Директорът старши комисар Калоян Калоянов не вдига телефона, за да се установи какви са мащабите на нелегалното производство, собственост на организираната престъпна група. Злите езици твърдят, че от вчера, след като е узнал за случващото се в мандрата кметът е излязъл в болнични и е напуснал града. Това обаче се оказа невярно.Флагман.бг се свърза с Георги Димитров по телефона. , каза кметът по телефона. Припомняме, че вчера бе съобщено за разбит контрабанден канал за нелегални цигари в Слънчев бряг. Арестуван бе пловдивският транспортен бос Илиян Шаханов и двамата му гардове. На този етап не е ясно дали двата случая са свързани, но по всичко изглежда, че това е така, защото акцията в Карнобат е реализирана часове след задържането на Шаханов, който според прокуратурата е участвал в логистиката и транспортирал цигарите чрез автобусите си. Сподели:", "date": "2018.07.19", "title": "УДАР! ГДБОП разби нелегална фабрика за цигари в бивша мандра край Карнобат"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B0%D1%82%D0%B0-%D1%82%D1%80%D0%B8%D0%B1%D1%83%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D1%80%D0%B0%D0%B7%D1%87%D0%B8%D1%82%D0%B0-%D1%81%D0%B0%D0%BC%D0%BE-%D0%BD%D0%B0-%D1%81%D0%B2%D0%BE%D1%8F%D1%82%D0%B0-%D0%B0%D1%80-news766830.html", "text": "България е член на НАТО, изпълнява съвестно задълженията си, но България за тези 1400 години, откакто е на тази земя, е могла да разчита, разчита и ще разчита в бъдеще само на своята армия. Това каза от парламентарната трибуна министърът на отбраната Красимир Каракачанов преди гласуването на проекта за модернизация на Военноморските сили. „Истината е, че десетилетия наред Въоръжените ни сили бяха оставени на произвола на съдбата. Може би преди приемането ни в НАТО някои от политиците разсъждаваха така, че след като влезем, ще има кой да ни пази“, коментира той. „След това поради политически боричкания или неправилни разбирания закрихме наборната военна служба. Започнахме експерименти, които нанесоха само поражения върху способностите на Въоръжените ни сили“, заяви министър Каракачанов. „Не бих приел нито вътрешно, нито външно лобиране по проекта за ВМС“, обяви той. „Проектите за модернизация на армията няма за кога повече да бъдат отлагани. Състоянието на флота е тежко, разполагаме със стара съветска техника и две стари белгийски фрегати, които така и не бяха модернизирани във времето“, посочи Красимир Каракачанов. „Съветските кораби са толкова стари, че е въпрос на следващите до 3 години те да излязат от употреба. Няма никаква възможност да отделим, каквито и да е средства, за поддържането им“, каза още той. Сподели:", "date": "2018.07.19", "title": "Вицепремиерът Каракачанов от парламентарната трибуна: България ще разчита само на своята армия"}
{"url": "http://pik.bg/%D0%B2%D1%82%D0%BE%D1%80%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BE%D1%82-%D0%BA%D0%B7%D0%BA-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%B8-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BA%D0%B5%D0%BB%D0%BD%D0%B5%D1%80-%D0%B8-%D0%BD%D0%BE%D0%B2%D0%B0-%D1%82%D0%B2-news766877.html", "text": "КЗК забрани придобиването на „Нова Броудкастинг Груп” АД от компания на чешкия милиардер Петър Келнер. Така се провали сделката и за придобиването на дъщерните й дружества „Нет Инфо“ АД и „Агенция Ева“ ООД, съобщиха от комисията. При анализа на нотифицираната сделка Комисията отчита водещите позиции на придобиваното предприятие в областта на медийните услуги, което от своя странаповдига основателни опасения за ефекта от сделка върху конкурентна среда на горепосочените пазари, както и хоризонтално припокриване на дейностите на участниците в концентрациятана пазара на онлайн търговия. Според комисията това би ограничило и нарушило не само конкуренцията на пазара, но и интересите на крайните потребители, предвид обществената значимост на медиите. Сподели:", "date": "2018.07.19", "title": "ВТОРА ИЗНЕНАДА ОТ КЗК! Забраниха и сделката между Келнер и Нова тв"}
{"url": "http://pik.bg/%D0%BE%D0%B3%D0%BD%D0%B5%D0%BD%D0%B0-%D0%B2%D0%B5%D0%BD%D0%B4%D0%B5%D1%82%D0%B0-%D0%BF%D0%BE%D0%B4%D0%BF%D0%B0%D0%BB%D0%B8%D1%85%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%B0%D0%B2%D1%82%D0%BE%D0%B8%D0%BD%D1%81%D1%82%D1%80%D1%83%D0%BA%D1%82%D0%BE%D1%80-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%81%D0%BD%D0%B8%D0%BC%D0%BA%D0%B8-news766867.html", "text": "Лека кола е горяла тази нощ пред блок във Враца, съобщава Булнюз.бг. Огънят е лумнал около 2.30 часа пред жилищна сграда на улица “Алеко Константинов”. Леката кола “Ауди А3” е собственост на автомобилния инструктур В. Н. Мъжът паркирал автомобила си пред блока към 22 часа и се прибрал. През нощта около 2.30 разбрал, че возилото му гори и сам подал сигнал в полицията. Пожарът е възникнал в двигателния отсек на лекия автомобил. Пламъците са изгасени от служители на пожарната във Враца. От полицията уточняват, че причините и щети за пожара са в процес на изясняване. Запознати със случая обаче смятат, че става въпрос за палеж. Образувано е досъдебно производство. Сподели:", "date": "2018.07.19", "title": "ОГНЕНА ВЕНДЕТА! Подпалиха колата на автоинструктор във Враца (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BB%D0%B5%D0%B4-%D0%BF%D1%80%D0%BE%D0%B2%D0%B0%D0%BB%D0%B0-%D0%BD%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D0%B7-%D0%B1%D1%81%D0%BF-%D0%B8%D1%81%D0%BA%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B0-%D0%BA%D1%83%D0%BF%D0%B8-%D0%B0%D0%BA%D1%82%D0%B8%D0%B2%D0%B8-news766873.html", "text": "Депутатите от БСП разкриха защо КЗК отхвърли правото на фирмата на Гинка Върбакова \"Инерком\" да купи ЧЕЗ. \"Призоваваме правителството още от сега ясно да заяви, че има желание за закупуване на акции на ЧЕЗ, ако сделката с \"Инерком\" не може да се осъществи\", коментира Крум Зарков от БСП. \"Това е първото потвърждение на съмненията, които бяха изказани от нас. Тази сделка по всички параметри и по много закони не отговаря на изискванията\", категоричен е народният представител. \"Решението на КЗК подлежи на обжалване. Засегнатите лица могат да го обжалват. Решението означава, че тази сделка не може да се случи и че ЧЕЗ, ако решат да продължат с продаването на активите, трябва да започнат отначало\", заключи Крум Зарков. Сподели:", "date": "2018.07.19", "title": "ИЗВЪНРЕДНО В ПИК TV! След провала на сделката за ЧЕЗ: БСП иска правителството да купи активите (ОБНОВЕНА)"}
{"url": "http://pik.bg/%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B7%D0%B0%D0%B2%D0%BB%D0%B5%D1%87%D0%B5%D0%BD%D0%B8-%D1%81-1-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BE%D1%82-%D0%BE%D0%BD%D0%BB%D0%B0%D0%B9%D0%BD-%D1%80%D0%B5%D0%B7%D0%B5%D1%80%D0%B2%D0%B0%D1%86%D0%B8%D0%B8-news766824.html", "text": "Българи горят с по около един милион лева годишно от сайтове, които са копия на официални страници на хотели, туристически агенции и посредници при запазвания на стаи и апартаменти, съобщава в. \"Монитор\". Разследващи, работели по стотици сигнали за измамени, които са дали близо 1 млн. лева за 12 месеца и така не са получили услугите, за които са платили. Последният случай е едва от преди седмица, когато младо момче музикант запазило апартамент в Брюксел, за който платило 800 евро. Парите били преведени по банков път по посочена от посредника сметка. 19-годишният младеж трябвало да замине на майсторски курс в европейската столица, където да усъвършенства уменията си по свирене на виолончело. То си харесало евтин апартамент в Брюксел и се свързало с посредника. Той му посочил сметка, изпратил му снимки и дори електронен договор. Парите били преведени, а ден по-късно се оказало, че фирмата е полска, а активният до преди 24 часа сайт вече не съществува. Пострадалият подал сигнал до отдела по киберпрестъпления в ГДБОП, откъдето веднага започнали работа. Оказало се, че просто страницата, която предлагала апартамента, била копие на истинска такава, а апартаментът дори не се предлагал под наем. Това обаче не е и единственият случай. Много българи се подлъгвали по подобни оферти, а общата сума, която само за година се натрупвала от подобни трансакции, била около 1 млн. лева. Сподели:", "date": "2018.07.19", "title": "За година: Българи завлечени с 1 млн. лева от онлайн резервации"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D1%80%D0%B5%D0%B9%D1%82%D0%B8%D0%BD%D0%B3%D1%8A%D1%82-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%80%D0%B0%D1%81%D1%82%D0%B5-%D1%81%D1%82%D1%80%D0%B5%D0%BC%D0%B3%D0%BB%D0%B0%D0%B2%D0%BE---%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D1%81-%D0%B2%D0%B8%D1%81%D0%BE-news766874.html", "text": "Рейтингът на вицепремиера Валери Симеонов расте убедително. Това сочат данните от национално представителното изследване на \"Тренд\" за юли*. През юли Валери Симеонов успява да покачи положителното си отношение с 4%, което вероятно се дължи на инициативите му в последните месеци, които успяват да задържат вниманието към него и неговата работа. Не се наблюдава съществена динамика и в отношението на българите към основните партийни лидери. Сред тях Бойко Борисов остава с най-високи стойности на положително отношение (39%), следван от Красимир Каракачанов (36%) и Корнелия Нинова (28%). 30 на сто от българите смятат, че са необходими предсрочни избори. Над половината обаче - 54 на сто - са на обратното мнение. От началото на годината през юли от агенцията отчитат най-високия процент на хора, които искат предсрочни избори. През януари те са били 22 на сто. Мнозинството привърженици на БСП са на мнение, че са необходими предсрочни парламентарни избори, отчитат от \"Тренд\". Нагласите спрямо икономическото положение също остават на приблизително сходни стойности през последните девет месеца. Малко над една четвърт очакват икономическото положение да се подобри в следващата една година, докато малко под една пета смятат, че ще се влоши. Над 40% и най-голям дял остават тези, които не очакват промяна в следващите 12 месеца. Данните за очакванията относно жизнения стандарт са напълно сравними с тези за икономическото положение в страната. И тук откриваме зависимост спрямо възрастта на респондентите, като тези между 18 и 39 години са с най-оптимистични очаквания за икономическото положение в страната и жизнения си стандарт. Оптимистичните нагласи за бъдещето на България продължават да са доминиращи, като оптимистите през юли са 48% срещу 40% песимисти, отчитат от \"Тренд\". В разбивките по демографски групи се наблюдава пряка връзка между индикатора оптимизъм/песимизъм и възрастта. Сред най-младите повече от два пъти са оптимистите за сметка на песимистите, докато при тези над 70 години съотношението е 1 към 3 в полза на песимистите. Сподели:", "date": "2018.07.19", "title": "ГОРЕЩО ПРОУЧВАНЕ! Рейтингът на Валери Симеонов расте стремглаво - все повече българи с високо доверие към вицепремиера (ГРАФИКА)"}
{"url": "http://pik.bg/%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B3%D1%80%D0%B8%D1%88%D0%BE---%D0%B5%D1%82%D0%BE-%D0%BA%D0%BE%D0%B3%D0%B0-%D1%81%D0%B5-%D0%B2%D1%80%D1%8A%D1%89%D0%B0-%D0%BD%D0%B0-%D0%BA%D0%BE%D1%80%D1%82%D0%B0-news766795.html", "text": "Григор Димитров няма да участва в турнира в американския град Атланта, който се провежда в периода между 23 и 29 юли. Съответната информация бе потвърдена от щаба на първата ракета на България в отговор на медийните публикации, които се появиха, след като Григор Димитров проведе тренировки с Андре Агаси в Атланта. Следващото потвърдено участие на българина е на турнира от сериите „Мастърс“ в Торонто, който ще се проведе в периода 6-12 август. Сподели:", "date": "2018.07.19", "title": "Важна информация за Гришо - ето кога се връща на корта"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%B8%D0%BD%D0%BA%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0%D0%BD%D0%B0-%D0%BE%D1%82-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%B7%D0%BA-%D0%B7%D0%B0-%D1%87%D0%B5%D0%B7-news766889.html", "text": "Изненадани сме от решението на Комисията за защита на конкуренцията да забрани концентрацията между \"Инерком България\" ЕАД и дружествата от групата на ЧЕЗ в България. Това се казва в съобщение на компанията на Гинка Върбакова до медиите. \"Инерком България\" ЕАД внимателно ще анализира мотивите за решението на Регулатора и в следващите дни ще обявим както нашето становище във връзка със забраната, така и последващите действия, които компанията ни ще предприеме. \"Инерком България\" ЕАД, се посочва още в съобщението до медиите. По-рано днес стана ясно, че КЗК не допуска сделката да се осъществи, като посочва, че заплашва конкуренцията на пазара и поражда вертикални ефекти на пазарите надолу по веригата. Сподели:", "date": "2018.07.19", "title": "ИЗВЪНРЕДНО! Гинка изненадана от решението на КЗК за ЧЕЗ!"}
{"url": "http://pik.bg/%D0%BA%D1%8C%D0%BE%D1%81%D0%B5%D0%BC-%D1%81%D1%83%D0%BB%D1%82%D0%B0%D0%BD-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news766891.html", "text": "Берен Саат била системно притеснявана от шеф на турска телевизия Актрисата Берен Саат, която стана известна с ролята на Кьосем в сериала „Великолепният век“, но после бе заменена от колежката си Нургюл Йешилчай, призна, че е била жертва на сексуален тормоз. Красавицата спомена за случката още през 2015 г., но тогава била притисната от човека, който я притеснявал системно, и решила да не разкрива самоличността му, за да няма проблеми. Оказва се, че Берен е била репресирана от собственик на турски телевизионен канал. Милионерът многократно отправял към нея неприлични предложения, които тя едва успявала да избегне. След вълната от самопризнания на сексуално тормозени актриси в Холивуд Берен решила повторно да разкаже за случая, но пред френска медия. Скандалното ѝ интервю веднага разбунило духовете в Турция и най-вероятно обвинението, което хвърлила, отново щяло да има негативни последствия върху кариерата ѝ. Напоследък турската звезда и бездруго не е в най-добрата си форма и според таблоидите в южната ни съседка се бори със сериозна депресия. Саат все по-често може да бъде забелязана в нетрезво състояние. С повод или без повод, тя демонстрирала любовта си към чашката. Последният случай е отпреди броени седмици. Тогава брюнетката се забавлявала на рожден ден на свой приятел. Във вихъра на купона неусетно обърнала повече чашки вино, отколкото можела да понесе. В резултат на това загубила управлението върху речта и тялото си. Стигнало се дотам, че актрисата била изнесена от заведението. Там, разбира се, я чакали журналистите и фоторепортерите, които заснели прилежно поредния ѝ резил. Тя посегнала към алкохола заради установени репродуктивни проблеми. Лекарите ѝ казали, че не може да има свое дете, а тя го искала повече от всички. С мъжа ѝ Кенан Доулу се опитвали да се сдобият с потомство вече 3-4 години, но все без успех. Двамата са заедно от 2012-а, сгодиха се през 2013-а, а след още една година вдигнаха и сватба. Тържеството се състоя на плаж в Малибу, като сред присъстващите на тържеството бе и Къванч Татлъту. Преди да се загаджи с Кенан, актрисата имаше интимна връзка с колегата си Бюлент Инал, когото познаваме от сериалите „Под липите” и „Момичето, което обичах”. С него се разделиха заради скандална изневяра с обща тяхна колежка. Сподели:", "date": "2018.07.19", "title": "Кьосем Султан жертва на сексуален тормоз"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D1%81%D1%8A%D0%B4-%D0%BE%D0%BF%D1%80%D0%B0%D0%B2%D0%B4%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D1%88%D0%B8%D0%B2%D0%B8%D0%BA%D0%BE%D0%B2-news766920.html", "text": "Магистратите излязоха с оправдателна присъда по всички 13 точки от обвинителния акт. Сред обвиненията, заради които Шивиков бе на съдебната скамейка са: 13 кг замразена пъстърва, 11 кокошки, 6 петела и 18 патки, отглеждани неправомерно за лични нужди в танкодрума край Иганово; че е ползвал войници да му работят в софийския апартамент; организиране на кетъринг в Клисура по време на чествания за Априлското въстание, когато генералът накарал готвачки от поделението да режат мезета за тържеството, на което присъствали шефката на парламента Цецка Цачева и вицепрезидентът Маргарита Попова; предоставял на близките общини безвъзмездно палатки, посуда, техника, високопроходими автомобили и войнишки труд, изброява част от обвинителния акт \"Трафик Нюз\". Според военната прокуратура той е нарушил боеспособността на поделението, извеждайки готвачките извън него. Нищо от обвиненията обаче не бе признато. На старта на делото през февруари от Министерство на отбраната предявиха иск за 69 805 лева за нанесени щети, ала и той е оставен без уважение. Адвокатът на генерала посочи, че никой представител на \"Сухопътни войски\" не се е явявал в съдебна зала. Военният съд в Пловдив постанови - генерал Шивиков е невинен. Бившият командир на 61-ва Стрямска механизирана бригада е невинен по обвинение за злоупотреба със служебното си положение. През декември 2015 г. Шивиков бе предаден на съд с обвинение, че като командир на Карловската бригада, в периода от неустановена дата преди 29 април 2014 г. до 5 август с.г. е ощетил Българската армия. Генералът е предоставял на подбалкански селища военни палатки и посуда за общонародни празненства, без да иска наем. Това е втора оправдателна присъда за офицера от резерва. През март т.г. софийският военен съд го обяви за невинен по обвинение, че като ръководител на българската мисия в Афганистан е злоупотребил с предоставени от съюзническите войски одеяла и топки, предава от съдебната зала \"Пловдив24\". Злоупотребата според обвинението се състои в това, че вместо да остави американските одеяла и топки на местните жители, Шивиков е разпоредил да се върнат в България. Сподели:", "date": "2018.07.19", "title": "Военният съд оправда генерал Шивиков"}
{"url": "http://pik.bg/%D0%B2-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D0%BC%D0%B5%D1%81%D0%B5%D1%86%D0%B8-%D1%81%D1%82%D0%B0%D1%80%D1%82%D0%B8%D1%80%D0%B0%D1%82-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8-%D0%BF%D0%BE%D1%80%D1%8A%D1%87%D0%BA%D0%B8-%D0%B7%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D1%89%D0%B5-137-%D0%BA%D0%BC-%D0%BE%D1%82-%D0%BC%D0%B0%D0%B3%D0%B8%D1%81%D1%82-news766928.html", "text": "„В рамките на следващите месеци ще бъдат обявени обществени поръчки за строителството на още 137 км от АМ „Хемус“, съобщи министърът на регионалното развитие и благоустройството Николай Нанков. „През месец август стартират тръжните процедури за строителството на 52 километра от аутобана между п.в. „Боаза“ и разклона за Плевен и Ловеч, за да може през следващата година да започне и реалното строителство. През септември очакваме да бъде обявена и процедурата за още 85 км от АМ „Хемус“ - до Велико Търново“, обясни министърът. През август стартира реалното строителство и на 16,2 км от Белокопитово към Буховци, каза министърът. Договорът е за инженеринг, прави се допроектиране, вчера на Експертен съвет в Агенция „Пътна инфраструктура“ беше приета разработката, остава издаването на разрешение за строеж от МРРБ, срокът за обжалване е двуседмичен. Министърът съобщи още, че 30% от строителството на 9,3-километровия участък от АМ „Хемус“ между Ябланица и п.в. „Боаза“ е готов и прогнозира, че въпреки двегодишния срок на завършване, до септември следващата година обектът може да бъде завършен. „До 15 дни започва обществената поръчка и за изграждането на най-тежкия участък от автомагистрала „Струма“ – между Крупник и Кресна, през Кресненското дефиле, който включва тежки инженерни съоръжения“, съобщи регионалният министър. Тя ще бъде в две обособени позиции, като и двете ще бъдат за изработване на технически проект и строителство. Първият участък ще бъде дълъг 13,2 км, ще започва на около 80 м след пътен възел Симитли – Разлог и ще свършва след пресичане с пътя „Стара Кресна – Ощава“. Той ще включва три пътни възела 10 виадукта с обща дължина 3,5 км, надлези и подлези, както и три тунела. От него ще започва следващия участък, който ще бъде с дължина 10,4 км и ще се влива в обходния път на Кресна. 5,55 км от него ще бъдат изпълнени като част от проекта. Той включва още един пътен възел, 11 виадукта с приблизителна дължина 5 км, 9 надлези и подлези, както и 4 тунела. За нормалното функциониране и експлоатация на тунелите е предвидено да бъдат изградени съответните инсталации и системи – пожароизвестителни, водоснабдителни, вентилация, електроснабдителни, осветителни, за управление на движението и др. Двата участъка на пътя ще бъдат с по две ленти за движение с ширина 3,5 м, водещи ивици по 0.25 м и два банкета с ширина 1.5 м. На места ще бъде изградена и трета лента за товарни автомобили, според характеристиките на терена. Във връзка с археологическите разкопки на Скаптопара МРРБ и АПИ ще се съобразят с решението на експертите по културно-исторически находки, категоричен бе регионалният министър.„Хубаво е, че беше магистралата, за да се открие  градът“, коментира още Нанков и добави, че към момента за археологическите разкопки там са осигурени почти 2 млн. лева европейски средства по Оперативна програма “Транспорт”. Николай Нанков направи днес инспекция на строителството на обходния път на Габрово, заедно с председателя на Управителния съвет на Агенция „Пътна инфраструктура“ инж. Светослав Глосов и инж. Дончо Атанасов – член на УС на агенцията. Там той обяви, че е приключило изграждането на най-големия, строен през последните две години, тунел в България – този на обходния път на Габрово, с дължина близо 600 м. „Естакадите и мостовите съоръжения на обходния път са готови. Договорът с изпълнителя е до края на годината, но съм убеден, че месец или два предсрочно ще успеем да приключим“, прогнозира Нанков. „Този проект е грандиозен не само за Габрово, но и за Северна България, той е подходът към тунела под Шипка“, заяви още регионалният министър. За изграждането на тунел под Шипка Нанков съобщи, че разработката на идейния проект вече е приета на експертен съвет в МРРБ, разглеждат се различни варианти за финансиране. „Темата с тунела под Шипка винаги е стояла на дневен ред, не просто сме оптимисти, че проектът стартира вече като реално изпълнение, но следваме хронологичен график на изпълнение“, беше категоричен Нанков. Министърът направи инспекция и на хода на рехабилитацията на близо 28 км от път II-44 Севлиево – Габрово. Там бе констатирано около 16% изпълнение на ремонтните дейности на пътя, стана ясно по време на проверката. Крайният срок за приключване е лятото на 2019-та година. Обектът е разделен на два лота – Севлиево - Драгановци и Драгановци - Габрово и се изпълнява с европейски средства по ОП „Региони в растеж“. Стойността на ремонтните дейности е над 23 млн. лв., като участъкът не е рехабилитиран над 20 години. Сподели:", "date": "2018.07.19", "title": "В следващите месеци стартират обществени поръчки за строителството на още 137 км от магистрала \"Хемус“ (СНИМКИ)"}
{"url": "http://pik.bg/%D1%80%D1%83%D0%BC%D0%B5%D0%BD-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D1%89%D0%B5-%D1%81%D0%B5-%D0%B2%D0%B7%D0%B5%D0%BC%D0%B5-%D0%B2%D1%82%D0%BE%D1%80%D0%B0-%D0%BF%D1%80%D0%BE%D0%B1%D0%B0-%D0%BE%D1%82-%D1%81%D1%82%D0%B0%D0%B4%D0%BE%D1%82%D0%BE-%D0%B2-%D0%B3%D1%80%D0%B0%D0%B4-%D0%B1%D0%BE%D0%BB%D1%8F%D1%80%D0%BE%D0%B2%D0%BE-news766930.html", "text": "Втора проба ще се вземе от стадото в град Болярово, където по-рано днес Българската агенция по безопасност на храните обяви вторично огнище на чума по дребните преживни животни. Това стана ясно след като министър Румен Порожанов обяви решението на областния координационен щаб в Болярово. Причината е, че фермата е отдалечена от другите и животните са на оборен режим и не са имали физически контакт с други стада. Ще се прави стриктна дезинфекция и контрол. Заповедта на директора на БАБХ за мерките в Болярово остава в сила, но изпълнението се спира до излизане на резултатите от лабораторните изследвания. Решението е консултирано с Крис де Клерк, експерт на ЕС, част от ветеринарния екип за спешни ситуации на ЕС (CVET). В щаба за чумата по дребните преживни животни, участваха министър Порожанов, областният управител на Ямбол – Димитър Иванов, директорът на Областна дирекция на МВР в Ямбол- старши комисар Генчо Иванов, кметът на Елхово Петър Киров,  кметът на Болярово Христо Христов, както и ветеринари. Министър Порожанов се срещна и с леля Дора, като й предложи 100 кози дарени от козeвъд за нея, като същевременно ще получи и полагащото й се обезщетение. По регистър тя има 61 кози. \"Не е леко на никой, трябва да де справим с болестта“, подчерта Порожанов и допълни, че при положителните проби трябват мерки. Сподели:", "date": "2018.07.19", "title": "Румен Порожанов: Ще се вземе втора проба от стадото в град Болярово"}
{"url": "http://pik.bg/%D0%BA%D0%BE%D0%BB%D0%B0-%D0%B3%D0%BE%D1%80%D1%8F-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news766810.html", "text": "Колата била паркирана на неохраняем паркинг в град Враца. Пожарът е загасен от служители на РСПБЗН-Враца. Причините и щетите са в процес на изясняване. По случая в РУ-Враца е образувано досъдебно производство. На 19.07.18 г. в 02.30ч. в РУ-Враца е получено съобщение от жител на града, който е заявил, че за времето от 22.00ч. на 18.07.18 г. до 02.30 ч. на 19.07.18 г. е възникнал пожар в двигателния отсек на собственият му лек автомобил \"Ауди\" А3. Сподели:", "date": "2018.07.19", "title": "Кола горя във Враца"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%89%D0%B5%D0%BB%D0%B8-%D0%B4%D0%B0-%D0%B8%D0%B7%D0%B1%D0%B8%D1%8F%D1%82-23-%D0%BE%D1%82-%D0%B4%D0%B8%D0%B2%D0%B8%D1%82%D0%B5-%D0%BF%D1%80%D0%B0%D1%81%D0%B5%D1%82%D0%B0-%D1%83-%D0%BD%D0%B0%D1%81-%D0%B8%D0%B4%D0%B2%D0%B0%D0%BB-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%B5%D0%BD-%D0%B2%D0%B8%D1%80%D1%83%D1%81-%D0%BD%D0%B0-%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%87-news766923.html", "text": "Между 80 и 100 хил.диви прасета трябва да бъдат избити до края на годината, за да се предотврати опасноста от смъртоносното вирусно заболяване за глиганите – африканска чума. Заболяването пълзи към България с изключителна сила. Преминало е през Грузия, където е унищожена цялата популация на глигани, преминало през Украйна и Румъния. Последното открито огнище е на 60 км от река Дунав, пише Флагман. Африканската чума е остро вирусно заболяване, а смъртността при него е близка до 100%. За него няма нито ваксини, нито подходящо лечение, а вирусът лесно може да се прехвърли и към домашните прасета. Огромната опасност буквално е на границата на страната ни, заради което в следващите месеци ще се предприемат извънредни мерки, за да се предотврати заразата. Единственият възможен начин, предвид миграцията на глиганите, е избиването на голяма част от популацията, твърдят вирусолози. Това бе причината и за спешната промяна на Закона за лова, който ще позволи министърът на земеделието да издаде заповед за допълнителни ловни излети за намаляне на популацията на дивата свиня. Очаква се масовият отстрел да започне тази или следващата събота, след като бъдат обнародвани промените в закона. Те предвиждат по глиган да се стреля още от сега, а не от 1 октомври и ловът да се позволява всяка сряда, събота и неделя, както и на официални празници. \"Парламентът промени Закона за лова, с което даде право на министъра на земеделието да променя сроковете за ловуване, което означава, че ако има извънредни обстоятелства, може да се допусне ловуване, какъвто е случаят с чумата по дивите прасета”, коментира пред \"Флагман.бг\" Иван Иванов, депутат от БСП. Държавата намали значително и таксите, които плащат чужденци в ловните стопанства. За отстреляна дива свиня до 2 години не се заплаща нищо, над 2 години цената пада от 500 на 100 евро. Ловци обаче се притесняват дали няма да се злоупотребява и на ловните излети да се отстрелват не само глигани. Според тях тази мярка ще унищожи популацията на дивеча и ще нанесе тежки поражения, които ще е невъзможно да се възстановят дори за 10-15 години. Засега държавата ще даде право на ловците да съхранят месото от дивеча, но ще трябва да пращат проби за изследване. Авджиите ще трябва да загробват кожите и животински отстатъци в ями. Сподели:", "date": "2018.07.19", "title": "ШОКИРАЩО! Щели да избият 2/3 от дивите прасета у нас, идвал смъртоносен вирус на африканска чума"}
{"url": "http://pik.bg/%D0%B1%D0%BE%D1%81%D0%B8%D1%8F-%D0%BD%D0%B0%D0%BF%D1%83%D1%81%D0%BD%D0%B0-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D1%81%D0%B2%D0%B8%D0%BA%D0%B0%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%B3%D0%BE%D0%B2%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82-news766932.html", "text": "Николай Колев - Босия напусна заседанието на Временната комисия за разглеждане на постъпили сигнали от граждани за обучението и изпитите на кандидатите за придобиване на правоспособност за управление на моторно превозно средство, която бе създадена специално, за да разгледа неговите сигнали. Случката се разигра, след като председателят на комисията Станислав Иванов от ГЕРБ каза на Босия, че депутатите ще започнат реална работа следващата седмица, защото сега е необходимо време, за да се запознаят с фактите, предоставени от него във връзка с исканата от негова страна оставка на министъра на транспорта Ивайло Московски. Това накара Николай Колев да стане от стола си и да тропне по масата, заявявайки, че иска сега комисията да се произнесе. Той добави, че фактите му не подлежат на дебати и не трябва да бъдат тълкувани, а взети под внимание в рамките на 24 часа и напусна заседанието. \"Притеснени сме за здравословното състояние на Николай Колев – Босия. Той не изглежда добре\", коментира членът на комисията и депутат от БСП Иван Иванов. \"Като представител на опозицията гарантирам, че фактите на Никола Колев ще бъдат разгледани обективно“, каза Иванов. Той се обърна към гостите, които придружаваха Босия: „Молбата ми е да го убедите да имаме шанс да се запознаем с фактите му“, каза Иванов и посочи, че исканията и въпросите на Николай Колев за оставката на Ивайло Московски като министър на транспорта имат своите основания. Сподели:", "date": "2018.07.19", "title": "Босия напусна заседанието на комисията, свикана заради неговия протест"}
{"url": "http://pik.bg/%D0%B2%D0%BC%D1%80%D0%BE-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%B7%D0%BA-%D0%B4%D0%B0-%D1%81%D0%BF%D1%80%D0%B5-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B3%D0%B8%D0%BD%D0%BA%D0%B0-%D0%B2%D1%8A%D1%80%D0%B1%D0%B0%D0%BA%D0%BE%D0%B2%D0%B0-%D0%B8-%D0%B8%D0%BD%D0%B5%D1%80%D0%BA%D0%BE%D0%BC-%D0%B7%D0%B0-%D0%BF%D0%BE%D0%BA%D1%83%D0%BF%D0%BA%D0%B0%D1%82%D0%B0-news766878.html", "text": "Депутатите от ВМРО коментират решението на КЗК да спре сделката на Гинка Върбакова и нейната фирма \"Инерком\" за покупка на ЧЕЗ. Има и втора спирачка пред сделката, това е КЕВР. Нашето мнение винаги е било, че тези дружества не бива да се придобиват от Инерком, посочи депутатът от ВМРО Искрен Веселинов. Той обясни каква е целта на текста, внесен в народното събрание от патриотите по повод възможността КЕВР да прави проверка на подобни сделки. Казваме, че КЕВР трябва да пита ДАНС, МВР и да провери дали е обезпечена сигурността на доставките за потребителите, коментира още народният избраник. Сподели:", "date": "2018.07.19", "title": "ВМРО коментира решението на КЗК да спре сделката на Гинка Върбакова и \"Инерком\" за покупката на ЧЕЗ"}
{"url": "http://pik.bg/%D0%BD%D0%B5%D1%87%D0%BE%D0%B2%D0%B5%D1%88%D0%BA%D0%BE-%D1%82%D0%B5%D0%B6%D0%BA%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0-%D0%BE%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%B9-%D0%BD%D0%B5-%D1%8F-%D0%B8%D1%81%D0%BA%D0%B0%D1%82-news766925.html", "text": "Състоянието на 59-годишната жена, която падна от кабината на камион и получи контузия на гръбначния мозък и парализа на крайниците, продължава да е изключително тежко, обясни зам.-директорът на МБАЛ – Добрич, д-р Бисер Ботев. След инцидента веднага й е направена операция на прешлените на гръбначния стълб. В момента се намира в отделението по неврохирургия. Прогнозите не са добри. При засегнати шийни прешлени има вероятност жената да остане неподвижна за цял живот. Пострадалата има деца и близки, но никой от тях не я е потърсил, не се интересува от нея и не я иска, каза д-р Ботев. Т\"ова е много лошо, защото при стабилизиране, жената трябва да бъде изписана, а предвид състоянието й, някой трябва да се грижи за нея. Какво правим тогава? Не можем да я оставим на улицата, не можем и да я държим постоянно в болницата. Апелираме близките да вземат някакво решение, апелираме и социалните институции да помогнат, ако се наложи\", заяви още д-р Ботев, цитиран от \"Монитор\". Жената е от района на София, но и от болницата, и от полицията отказват да назоват откъде е, предвид закона за личните данни. Какво точно се е случило на 14 юли в Каварна, все още е неясно. Според информацията от полицията, около 22:30 часа, в град Каварна е получено съобщение, че до паркиран товарен автомобил „Даф”, със софийска регистрация, е открита жена в безпомощно състояние. Шофьорът обяснил, че жената се е подхлъзнала и паднала от кабината. Криминалистите обаче работят по няколко версии. Едната е, че това, което казва шофьорът, е истина. Другата е, че той я е ударил на пътя и лъже. Третата е най-страшна – че шофьорът е блъснал жената от кабината по време на движение и тя е паднала. Според експерти, малко вероятно е при падане от кабина на спрял камион да се пречупи гръбначен стълб. Лошото е, че по време на инцидента е нямало очевидци. В района на местопроизшествието няма и камери. Според разследващите, пострадалата все още е в шок и не може да си спомни точно какво се е случило, а лекарите забраняват разпитите. Сподели:", "date": "2018.07.19", "title": "НЕЧОВЕШКО! Тежко пострадала от катастрофа бере душа в болница, близките й не я искат"}
{"url": "http://pik.bg/%D0%B8%D0%BA%D0%BE%D0%BD%D0%BE%D0%BC%D0%B8%D1%81%D1%82-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%B7%D0%BA-%D0%B7%D0%B0-%D1%87%D0%B5%D0%B7-news766931.html", "text": "Днес Комисията за защита на конкуренцията отряза \"Инерком\", фирмата на Гинка Върбакова, която иска да закупи ЧЕЗ. Икономистът Георги Ганев изрази съмнения относно решението на комисията в студиото на \"Лице в лице\" по бТВ. \"Решението на КЗК наистина е сериозно. Основният мотив е, че като се добави ЧЕЗ към активите, които има тази фирма, ще се монополизира пазара на електроразпределение. Това очевидно е аргумента на комисията, която обаче е съмнителна, тъй като активите на фирмата в момента са малки\", каза Ганев. \"Влизаме в различни хипотези и сега се търси някакъв удобен начин тази сделка да не се случи. Много е любопитно да разберем дали ще постъпи обжалване в законовия срок от 14 дни. Тогава ще стане ясно дали има предварителна договорка между ЧЕЗ, фирмата на Гинка и може би правителството\", коментира икономистът. \"За съжаление в случая с КЗК имаме голяма липса на доверие. Защото в предишни решения са прозирали политически и икономически интереси на определени групи\", допълни Георги Ганев. Сподели:", "date": "2018.07.19", "title": "Икономист коментира решението на КЗК за ЧЕЗ"}
{"url": "http://pik.bg/%D1%87%D0%B5%D1%82%D0%B5%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D1%82%D0%BE%D0%B2%D0%B0-%D0%B5-%D1%82%D0%BE%D0%BF-15-%D0%BD%D0%B0-%D1%81%D0%BC%D0%B0%D1%80%D1%82%D1%84%D0%BE%D0%BD%D0%B8%D1%82%D0%B5-%D1%81-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B0-%D1%80%D0%B0%D0%B4%D0%B8%D0%B0%D1%86%D0%B8%D1%8F-news766841.html", "text": "Почти всеки човек има смартфон. Той е нужен в ежедневието ни за работа, комуникация и дори ориентир. Това устройство е до нас в огромна част от денонощието. Замисляли ли сте се обаче колко рискове за здравето крие телефонът. Установено е, че има телефони, които излъчват по-голяма радиация от други модели. Ясно е едно - че всеки апарат излъчва такава. Гepмaнcĸaтa cлyжбa зa зaщитa oт paдиaциятa (Вundеѕаmt für Ѕtrаhlеnѕсhutz) пoддъpжa бaзa дaнни зa cтapитe и нoви мoдeли cмapтфoни и зa нивoтo нa излъчвaнoтo oт тяx лъчeниe. Споредн данните е изготвена графика на телефоните с най-високо ниво на радиация. Ha пъpвo мяcтo cpeд тяx e мoдeлът 5Т нa ĸитaйcĸия пpoизвoдитeл ОnеРluѕ. Cpeд тoп 15 нa cмapтфoнитe 9 ca нa дpyги двe мapĸи oт aзиaтcĸaтa дъpжaвa - Нuаwеі и ZТЕ. B cпиcъĸa oбaчe влизaт и нoвитe мoдeли нa Аррlе іРhоnе 7 и іРhоnе 8. Сподели:", "date": "2018.07.19", "title": "ЧЕТЕТЕ ВНИМАТЕЛНО! Това е топ 15 на смартфоните с най-висока радиация"}
{"url": "http://pik.bg/%D0%BC%D0%B0%D0%B4%D1%80%D0%B8%D0%B4-%D1%81%D0%B5-%D1%81%D0%BC%D0%B8%D0%BB%D0%B8-%D0%BD%D0%B0%D0%B4-%D0%BF%D1%83%D1%87%D0%B4%D0%B5%D0%BC%D0%BE%D0%BD---%D0%BE%D1%82%D0%BC%D0%B5%D0%BD%D0%B8%D1%85%D0%B0-%D0%B7%D0%B0%D0%BF%D0%BE%D0%B2%D0%B5%D0%B4%D1%82%D0%B0-%D0%B7%D0%B0-%D0%B0%D1%80%D0%B5%D1%81%D1%82-%D0%B8-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BD%D0%B5-news766933.html", "text": "Решението е на съдия Пабло Лярена от испанския Върховен съд. Седмица по-рано германски съд постанови, че Пучдемон не може да бъде екстрадиран в Испания по обвинение в бунт, а само по обвинение в злоупотреби с финансови средства. Съдията Лярена отговаря за разследването на опита за отделяне на Каталуния от Испания през октомври. Неговото решение може да бъде възприето от каталунското сепаратисткото движение като негова голяма победа срещу централните власти в Мадрид, информира \"Монитор\". След референдума за независимост на Каталуния Карлес Пучдемон избяга в Белгия. После отиде във Финландия за кратко и на връщане оттам за Белгия бе задържан в Германия заради искането за арест и екстрадиция от страна на Мадрид. По-късно бе освободен под парична гаранция в размер на 75 000 евро. Испанската заповед за арест на Пучдемон остава в сила. Това означава, че ако той се окаже на територията на Испания, трябва да бъде задържан. Испания отмени международните заповеди за арест и исканията за екстрадиране на бившия каталунски лидер Карлес Пучдемон и на петима други каталунски представители, издирвани по обвинения в бунт, предадоха световните агенции. Сподели:", "date": "2018.07.19", "title": "Мадрид се смили над Пучдемон - отмениха заповедта за арест и екстрадиране"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%B0%D0%BA%D1%81%D0%B8%D0%BC%D0%B5%D1%82%D1%80%D0%BE%D0%B2-%D1%88%D0%BE%D1%84%D1%8C%D0%BE%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%B1%D0%BB%D1%8A%D1%81%D0%BD%D0%B0-9-%D0%BA%D0%BE%D0%BB%D0%B8-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B0-news766940.html", "text": "Неправоспособен шофьор на такси помете девет коли на столичния булевард \"Ломско шосе\" в четвъртък, след което се опита да избяга. Граждани веднага подали сигнал и екип на столичната Пътна полиция успял да задържи виновника за инцидента. Ранени при катастрофата няма, но материалните щети по автомобилите са сериозни, предава Нова телевизия. Униформените установили, че водачът на таксито е във видимо неадекватно състояние, най-вероятно е - след употреба на алкохол. Мъжът обаче е отказал да му бъде взета проба за наличие на алкохол в кръвта. Шофьорът имал и глоби за около 6000 лева. Сподели:", "date": "2018.07.19", "title": "ОТ ПОСЛЕДНИТЕ МИНУТИ! Таксиметров шофьор без книжка блъсна 9 коли в столицата (СНИМКА)"}
{"url": "http://pik.bg/%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-222-%D0%BF%D1%8A%D1%82%D0%B8-%D0%BF%D1%80%D0%BE%D0%B2%D0%B5%D1%80%D0%B8%D0%BB%D0%B8-%D0%BC%D0%BE%D1%80%D1%81%D0%BA%D0%B0%D1%82%D0%B0-%D0%B2%D0%BE%D0%B4%D0%B0-%D0%BD%D0%B0-%D0%BF%D0%BB%D0%B0%D0%B6%D0%BE%D0%B2%D0%B5%D1%82%D0%B5-news766954.html", "text": "222 изследвания на проби от морската вода за къпане са направени до момента по Черноморието. Това стана ясно от последната проверка на туристическия министър Николина Ангелкова, направена в четвъртък. При обиколката си на плаж „Слънчев бряг-север“. Тя припомни, че това е третата съвместна инспекция на министерството на туризма и МОСВ за чистотата на ивиците. \"Проверките по морето са непрекъснати - по сигнали и планови, като до момента те са над 60. Извършват се съвместно с РИОСВ в Бургас и Варна, а 2018-а се очертава като годината с най-много инспекции. Те показват, че няма пречиствателна станция, която да се зауства нерегламентирано изхвърляне на водите, което да притеснява туристите. РЗИ е институцията, която взема пробите и проверките ще са непрекъснати през целия сезон ще се извършват както по предварителен график, така и по сигнали“, припомни още тя. Проверката започна от хотел \"Еврика“ и в нея се включиха инж. Тонка Атанасова, директор на Регионална инспекция по околната среда и водите - Бургас и д-р Георги Паздеров, директор на Регионалната здравна инспекция. \"На 83 плажа в област Бургас са определени 47 зони, които се следят и от които се вземат пробите\", уточни  д-р Паздеров, предава \"Монитор\". Според нея Ангелкова показателно е, че през настоящата година проверките са най-много и те показват, че няма пречиствателна станция, която да действа нерегламентирано, нито отклонения от нормите. \"От друга страна се гледа и дали са спазени изискванията на плажовете съобразно свободната зона и указателните табели. Предстои мониторинг за това дали схемите, който са одобрени от мен, отговарят на реалното положение на плажа“, допълни министърът на туризма Николина Ангелкова. Сподели:", "date": "2018.07.19", "title": "От началото на сезона 222 пъти проверили морската вода на плажовете"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%B2-%D0%B0%D0%BD%D0%BD%D0%B0-%D1%81-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%81%D1%82%D0%B0%D0%BD%D0%BE%D0%B2%D0%B8%D1%89%D0%B5-%D0%B7%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%8F-%D1%81%D0%B8%D0%BD-%D0%BD%D0%B0-%D1%82%D0%BE%D0%BF-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82-news766887.html", "text": "Информацията, появила се в някои медии, че Божидар Ботев, син на топ криминалиста Ботьо Ботев, е починал в УМБАЛ „Св. Анна“ - София АД, не отговаря на обективната истина. Това съобщиха днес в съобщение до медиите от болницата. От там Божидар Ботев е приет в СО на УМБАЛ „Св. Анна“ - София на 18 юни, след ПТП. Установени са тежко многофрагментно счупване на таза, фрактури на раменна кост, ребра, китка. Пациентът е приведен в КАИЛ (Реанимация) на УМБАЛ „Св. Анна“ – София АД за стабилизация и подготовка за оперативно лечение. Екип от реаниматори и травматолози на болницата провеждат мероприятия по стабилизиране на общото му състояние. След което, на 22 юни по желание на близките му, бива преместен за оперативно лечение в УМБАЛ „Софиямед“. На 3 юли е върнат в УМБАЛ „Св. Анна“ - София АД за долекуване, посочват от болницата. След преоценка на 8 юли, е приведен за оперативно лечение в УМБАЛСМ „Пирогов“, където впоследствие почива. Екипът на УМБАЛ „Св. Анна“ – София АД, изказва съболезнованията си на близките на починалия, се казва още в съобщението. Ботев е откаран в болница след жестока катастрофа край Железница, където колата, в която е пътувал, е ударена челно от насрещно движещ се автомобил. 47-годишният мъж е работил в ГДБОП. Колегите му са шокирани от смъртта му, след като той е бил контактен и дори е обещал на приятели скоро да се видят. Трагично загиналият Ботев оставя три деца. Сподели:", "date": "2018.07.19", "title": "ИЗВЪНРЕДНО В ПИК! Болница \"Св. Анна\" с официално становище за починалия син на топ криминалиста Ботьо Ботев! Последните дни на Божидар са били кошмарни "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B1%D0%B5%D0%B7-%D1%82%D0%BE%D0%BF%D0%BB%D0%B0-%D0%B2%D0%BE%D0%B4%D0%B0-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D1%8E%D0%BB%D0%B8-%D0%B2-%D0%BC%D0%BB%D0%B0%D0%B4%D0%BE%D1%81%D1%82-news766835.html", "text": "От днес до края на месеца ще бъде спряна топлата вода в кварталите ж.к. Младост 1 – бл. №№ 1А,1Б,1В,1Г,1Д,1Ж, ж.к. Младост 1А; ж.к. Младост 2; ж.к. Младост 3; ж.к. Младост 4; МВР школа; БАН - 7 км, НИХМ /ХМС/. Това съобщиха от пресцентъра на „Топлофикация София“ ЕАД. Компанията ще извърши обследване и належащи ремонти по топлопреносната мрежа в посочените квартали. Целта е да се избегнат аварийни ситуации през зимата. Профилактиката е част от осигуряването на по-надеждни услуги, а с ремонтите правим рехабилитация на мрежата, основната част от която е изградена през 70-те – 80-те години на миналия век. Инвестираме в модерни тръби, което също гарантира по-добра услуга и по-малко аварии занапред. Затова се налага временно спиране на подаването на топлата вода, уточняват от Топлофикация. Информацията за сроковете на спиране на топлата вода и засегнатите квартали са публикувани в сайта на дружеството – www.toplo.bg и във Фейсбук - www.facebook.com/www.toplo.bg. Повече подробности клиентите могат да получат и на информационния телефон в Кол центъра на компанията – 0 700 11 111. За времето на ремонтите на клиентите няма да бъдат начислявани сметки за топла вода и това ще бъде отразено на отделен ред в месечните съобщения. Сподели:", "date": "2018.07.19", "title": "ВАЖНО! Без топла вода до края на юли в \"Младост\""}
{"url": "http://pik.bg/%D1%82%D0%B0%D0%B9%D0%BD%D0%B8-%D0%BE%D1%82-cv-%D1%82%D0%BE-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D1%81%D0%B5-%D1%81%D1%80%D0%B0%D0%BC%D1%83%D0%B2%D0%B0-%D0%BE%D1%82-%D0%BC%D0%B8%D0%BD%D0%B0%D0%BB%D0%BE%D1%82%D0%BE-%D1%81%D0%B8-%D0%B5%D1%82%D0%BE-%D0%BA%D0%B0%D0%BA-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B0%D1%82%D0%B0-%D0%B1%D1%83%D0%BB%D0%BA%D0%B0-%D0%B5-%D0%B8%D0%B7%D0%BA%D0%B0%D1%80%D0%B2-news766908.html", "text": "Бившата синоптичка на Нова телевизия Деси Банова, която миналото лято плени със сините си очи бившия държавен глава Росен Плевнелиев и вече е негова законна съпруга, не винаги е била тв звезда, научи HotArena. Преди да стане популярна, г-жа Плевнелиева е изкарвала прехраната си като хостеса в ресторант. Деси обаче не се гордеела особено с този факт от биографията си и предвидливо го е изтрила от CV-то си. 20-годишната тогава блондинка учела \"Международен туризъм\" в УНСС, а вечер заработвала в заведение, пише седмичник. Бъдещата президентска съпруга отговаряла за настаняването на гостите по масите. Деси винаги била с перфектен външен вид - прическа, деликатен маникюр, лъснати обувки и винаги приветлива и усмихната. Официално кариерата й стартирала през 1996 г. Деси била на 23 г. Тогава тя станала част от екипа на предаването \"Квартал\" по кабеларката \"7 дни\", която фалира през 2009 г. Когато президентската съпруга направила първите си стъпки в телевизионния ефир, имала неблагоразумието да се щракне гола, без да подозира, че някой ден ще се срамува от палавия кадър. Случайно или не, фотосът, на който новата жена на президента Плевнелиев позира по монокини, се изпари от публичното пространство. На него Банова позира ухилена до уши и свенливо е прикрила гърдите си с едната си ръка. С другата държи маркуч, от който струи вода. Сподели:", "date": "2018.07.19", "title": "ТАЙНИ ОТ CV-ТО! Деси Банова се срамува от миналото си! Ето как президентската булка е изкарвала прехраната си преди да пробие в телевизията"}
{"url": "http://pik.bg/%D1%83%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%BC%D0%B8%D0%B7%D0%B8%D1%8F-%D1%85%D0%B0%D0%B9%D1%80%D0%B5%D0%B4%D0%B8%D0%BD-%D0%B8-%D0%B1%D0%BE%D1%80%D0%BE%D0%B2%D0%B0%D0%BD-news766955.html", "text": "Бедственото положение в трите общини от област Враца – Мизия, Хайредин и Борован, ще бъде удължено до 10 август, съобщиха от Областната администрация. Това се налага, за да може да се извършат възстановителните дейности по публичната инфраструктура и хидротехническите съоръжения. Има осигурено финансиране с постановление на Министерски съвет за програмата на Областна администрация – Враца за планово почистване на речните корита. Осигурени са 147 000 лева за изпълнение на програмата. Голяма част от дейностите е по речното корито на р. Скът, като се работи комплексно, както с язовирите, така и по проводимостта на реките на територията на областта. През другата седмица ще бъде свикано извънредно заседание на Междуведомствената комисия за възстановяване и подпомагане за осигуряване на финансирането на пострадалите общини в област Враца. Сподели:", "date": "2018.07.19", "title": "Удължават бедственото положение в Мизия, Хайредин и Борован"}
{"url": "http://pik.bg/%D1%86%D0%B0%D1%86%D0%B0%D1%80%D0%BE%D0%B2-%D0%BE%D0%B1%D0%B5%D1%89%D0%B0-%D0%BF%D1%8A%D0%BB%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%BD%D0%B8%D1%87%D0%B0%D1%80%D0%B8-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B8-%D0%BE%D1%82-%D1%82%D1%83%D1%80%D1%86%D0%B8%D1%8F-news766956.html", "text": "Главният прокурор Сотир Цацаров обеща подкрепа на българските граничари, разследвани за смъртта на турски бракониер и ги увери, че до екстрадицията им в Турция няма да се стигне. Обвинител номер се срещна с вече бившия граничар Михаил Цонков и с тримата му колеги - Николай Костов, Николай Петков и Живко Петков, които все още са в системата на МВР, за да изрази уважението и благодарността си към тях. Това каза говорителят му Румяна Аранудова. Става дума за случай от преди десет години, когато турска лодка навлязла в българските води. При опит за арест на бракониери, Цонков прострелял смъртоносно единия от тях. В момента върви процедурата, по която на българските граничари се връчват обвинителния акт и събраните доказателства, предаде БНР. Сподели:", "date": "2018.07.19", "title": "Цацаров обеща пълна подкрепа за българските граничари, разследвани от Турция"}
{"url": "http://pik.bg/%D0%BF%D0%B5%D1%82%D1%80%D0%B8%D1%87%D0%BA%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BE%D1%81%D1%8A%D0%BC%D0%BD%D0%B0-%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%BE-%D0%B8%D0%B7%D0%BD%D0%B5%D0%BD%D0%B0%D0%B4%D0%B0%D0%BD-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-%D1%85%D1%80%D0%B8%D1%81%D1%82%D0%B8%D0%BD%D0%B0-%D0%B2-%D1%88%D0%BE%D0%BA-%D1%81%D0%BB%D0%B5%D0%B4-%D1%82%D0%BE%D0%B2%D0%B0-%D0%BA%D0%BE%D0%B5%D1%82%D0%BE--news766881.html", "text": "Джип на петрички бизнесмен осъмна залят с блажна боя. Паркираното луксозено Ауди Q5 на улица „Папульо“ в Петрич е било залято с бяла блажна боя от злосторници, за ужас на собственика му, бизнесменът Александър Димитров, предава струма.бг. Съпругата на Димитров, Христина първа видяла последиците от вандалския акт и незабавно подала сигнал в полицията. На място е направен оглед от полицаи, които се отзовали на мястото на инцидента. Димитров е дистрибутор на стоки на световноизвестна фирма. Полицията изяснява причината за вандалския акт . Сподели:", "date": "2018.07.19", "title": "Петрички бизнесмен осъмна неприятно изненадан! Съпругата му Христина в шок, след това което видя пред дома си"}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news766957.html", "text": "Кадровите проблеми за Левски се увеличават. За първия мач от сезона с Ботев \"сините\" няма да могат да разчитат на централния нападател Серджиу Буш. Румънецът има проблеми с аддукторите, получени в мача с Вадуц от Лига Европа и ще бъде извън терена за около десетина дни. Под въпрос за срещата е и Антони Балмонт. Трайно контузени са Филипе Нашименто и Кали Тиам, акцентира \"Спортал\". Сподели:", "date": "2018.07.19", "title": "Нови проблеми за \"сините\""}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BA%D0%B0%D1%84%D1%8F%D0%B2%D0%B8-%D0%B2%D0%BE%D0%B4%D0%BE%D1%80%D0%B0%D1%81%D0%BB%D0%B8-%D0%B4%D0%BE%D0%BA%D0%B0%D0%B7%D0%B2%D0%B0%D1%82---%D0%B0%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0-%D0%BD%D0%B5-%D0%B5-%D0%B8%D0%B7%D0%BE%D0%BB%D0%B8%D1%80%D0%B0%D0%BD-%D0%BA%D0%BE%D0%BD%D1%82%D0%B8%D0%BD%D0%B5%D0%BD%D1%82-news766763.html", "text": "Кафяви водорасли са преминали 20 000 км от най-южните части на Индийския и Атлантическия океан до бреговете на Антарктида, съобщи \"Сайънс алърт\", цитиран от БНР. Това невероятно пътешествие е първото категорично доказателство, че Антарктида не е изолиран континент. Международен екип от учени, открил \"чуждестранните\" кафяви водорасли, изработи компютърен модел, който показва как те може да са се придвижили и как могат да се променят условията в Антарктида. Водораслите обикновено пренасят и други растения и миниатюрни твари. Откритието означава също, че Антарктида ще се промени по-осезаемо от глобалното затопляне, защото повече растения и животински видове ще започнат да виреят около леда. Сподели:", "date": "2018.07.19", "title": "СЕНЗАЦИЯ! Кафяви водорасли доказват - Антарктида не е изолиран континент"}
{"url": "http://pik.bg/%D1%88%D0%B5%D1%84-%D0%B0%D0%BD%D0%B3%D0%B5%D0%BB%D0%BE%D0%B2-%D0%B8%D1%81%D0%BA%D0%B0-%D0%B4%D0%B0-%D0%B7%D0%B0%D0%B1%D1%80%D0%B0%D0%BD%D1%8F%D1%82-%D0%BF%D0%BE%D0%BF%D0%B0%D1%80%D0%B0%D1%82%D0%B0-%D1%81%D1%8A%D1%81-%D0%B7%D0%B0%D0%BA%D0%BE%D0%BD-news766882.html", "text": "Шеф Виктор Ангелов, който пред пролетта гледахме по Нова телевизия в \"Hell's kitchen\", мрази до дъното на душата си попарата. \"Абсолютен враг съм на попарата. Смятам, че трябва да се направи закон срещу попарата и хората, които я предлагат да бъдат вкарани в затвора. Такава шляпаница, някакъв хляб мокър, който може да си го изкараш между зъбите, топлия чай, който по отвратителен начин активира вкуса на овче сирене и краве масло. Това е идеален пример за съсипване на храна. Обожавам и хляб, и сирене, и масло, и чай. Но омешани стават отвратителна гняз\", заяви шеф Ангелов в интервю пред \"Ева\". Сподели:", "date": "2018.07.19", "title": "Шеф Ангелов иска да забранят попарата със закон"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D1%8A%D1%80%D0%B2%D0%B0%D0%B2-%D0%BF%D0%BB%D0%B5%D0%BD%D1%83%D0%BC-%E2%80%9E%D0%B5%D0%B2%D1%82%D0%B0%D0%BD%D0%B0%D0%B7%D0%B8%D1%80%D0%B0%E2%80%9C-%D0%BD%D0%B8%D0%BD%D0%BE%D0%B2%D0%B0-news766557.html", "text": "Кървав пленум, насрочен за 21 юли, ще поиска своеобразното евтаназиране на Корнелия Нинова. Форумът формално има за цел да бъдат дискутирани липсващите по отношение управлението на ГЕРБ алтернативни политики. Играчите от кръга „Хорото на Гергов“ – Михаил Миков, Атанас Мерджанов, както и други политически низвергнати фигури като Янаки Стоилов, Георги Божинов, че дори „послушната“ Дора Янкова, не можели вече да стоят безучастни, докато ездачката от Мизия се правела на мъж, който иска да се разбере с опонента си Бойко Борисов „отвън“, ама така и не го прави. Дори за коалиционни доскоро партньори като комунистите от „Че Гевара“ и земеделците от „Александър Стамболийски“ станало очевидно ясно, че другарката Нинова може да притиска управленския формат, да си прави пиар с козичките на баба Дора от Шарково, но няма смислени и стойностни политики, които да противопостави на Борисов и Цветанов в полза на обществото. А и социалният ѝ модел нямал нищо общо със социализма, а бил директен капиталистически проводник. Това пък от своя страна водело до деструктивни процеси и разпад в левицата. Напрежението ескалирало и около оставката на заместника в парламентарната група Жельо Бойчев. След бунтовете и броженията на низовите ядки в Казанлък, Враца, Монтана, че дори в Пловдив и Варна, лъсвала и организационната немощ на столетницата. Затова главата на Нинова трябвало да бъде сложена на дръвника. Разбира се, за да е всичко в духа на демократичните традиции, щяла да се търси възможност за насрочване на извънреден конгрес, където това да се случи легитимно, както е по устав. Сподели:", "date": "2018.07.19", "title": "ЕКШЪН В ПИК И \"РЕТРО\"! Кървав пленум „евтаназира“ Нинова  "}
{"url": "http://pik.bg/%D1%80%D1%83%D0%BC%D0%B5%D0%BD-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%BE%D1%82-%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D0%BE%D0%B7%D0%B5%D0%B2%D1%8A%D0%B4%D0%B8%D1%82%D0%B5-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-100-%D0%BA%D0%BE%D0%B7%D0%B8-%D0%BD%D0%B0-%D0%BB%D0%B5%D0%BB%D1%8F-%D0%B4%D0%BE%D1%80%D0%B0-news766963.html", "text": "От Асоциацията на козевъдите предлагат 100 кози от тези, които в момента са в Калоферския Балкан, да се отделят на едно по-голямо стадо и да бъдат дадени на леля Дора, когато падне карантината и местата им за живеене бъдат изчистени. Това каза в предаването „Лице в лице” по бТВ министърът на земеделието Румен Порожанов. Той уточни, че в самото стадо на жената не е открита чума, но стадото е в самото населено място и поради контактност има положителна проба. Евтаназията на животните се отлага заради ескалирането на напрежението, поясни министърът. Румен Порожанов каза още, че освен животните на леля Дора, има още едно стадо, при което от 50 проби една върви към позитивна. Утре ще направят повторни проби, но стадото е извън населеното място, на 25 км от Шарково и ще остане под карантина, обясни земеделският министър. Над 6000 проби са взети, 400 от тях са изпратени във френската лаборатория. Радваме се, че мнозинството са отрицателни, което означава, че се справяме с разпространението, но когато дойдат позитивни проби, трябва да се предприемат мерки, категоричен беше министърът. Сподели:", "date": "2018.07.19", "title": "Румен Порожанов: От Асоциацията на козевъдите предлагат 100 кози на леля Дора"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-%D0%BF%D0%BE%D0%BB%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D0%B1%D0%B5%D0%B4%D0%B0-%D0%BA%D0%B0%D1%86%D0%BD%D0%B0-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D1%81%D0%BF%D1%80%D1%8F%D1%85-news766964.html", "text": "Извънредна ситуация на летище София! Пътнически самолет е поискал аварийно кацане, защото горивото му е намаляло драстично, научи ПИК от свои източници в авиационните среди. Полетът на полската авиокомпания ЛОТ от Варваша за Букурещ е поискал спешно кацане на летище София около 17 часа днес. Самолетът е трябвало да кацне на летище \"Отопени\" в румънската столица, но силна буря е отложила приземяването му. В резултат на кръженето във въздуха, горивото в самолета \"Ембрайър ERJ175LR\" драстично е започнало да намалява. Екипажът е поискал аварийно кацане на летище София. Временно самолетите, които е трябвало да излетят от аерогарата, са получили указания от кулата да изчакат на място, за да може самолетът в беда да се приземи. На борда на самолета са пътували 68 души с екипажа. От летище София потвърдиха пред ПИК за извънредното кацане на самолета. Сподели:", "date": "2018.07.19", "title": "ПЪРВО В ПИК! Извънредна ситуация на летище София! Полски самолет в беда кацна аварийно, спряха временно полетите"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%BF%D0%B0%D1%8F%D0%BA-%D0%B2%D0%B4%D0%B8%D0%B3%D0%BD%D0%B0-%D0%BF%D0%B0%D1%82%D1%80%D1%83%D0%BB%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news766958.html", "text": "Паяк на общинското предприятие „Паркиране и репатриране” отнесе полицейска патрулка в Пловдив. На куриозната гледка станаха свидетели десетки пловдивчани, а заради деликатната операция по вдигането на патрулката, по бул. „Шести септември” в посока площад „Съединение” се образуваха задръствания. Полицейската патрулка бе „паркирала” на абсолютно забранено за целта място – край Обредния дом и срещу добре известните в града дюнери до Четвъртък пазара. Автомобилът, който е със специален режим на движение, бе с включени аварийни и първото предположение на хората бе, че най-вероятно колата на униформените се е повредила. Други очевидци обаче предположиха, че може би полицаите са включили аварийните, за да отидат до дюнерите отсреща. Това им предположение обаче се оказа тотално невярно, пише за куриозния случай \"Монитор\". От пресцентъра на ОД на МВР в Пловдив стана ясно, че полицейският автомобил действително е аварирал на възловия и натоварен булевард. Поради тази причина се е наложило да бъде репатриран, уточниха от пресцентъра на полицията в града. Сподели:", "date": "2018.07.19", "title": "ПЪЛЕН ШАШ! Паяк вдигна патрулка в Пловдив"}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news766966.html", "text": "Около 50-ина привърженици на Левски потърсиха сметка на изпълнителния директор на клуба Красимир Иванов за слабото представяне на отбора и отпадането от Вадуц в Лига Европа. Те разговаряха с шефа на \"сините\" в Сектор \"А\" на стадион \"Георги Аспарухов\". След това запалянковците гледаха тренировката на футболистите на Левски, която бе водена от временните треньори Георги Тодоров и Тодор Симов, акцентира \"Топспорт\". Левски гостува на Ботев (Пловдив) в събота от 20:45 часа. Сподели:", "date": "2018.07.19", "title": "Високо напрежение на \"Герена\"!"}
