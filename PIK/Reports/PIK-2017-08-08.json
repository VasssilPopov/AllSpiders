{"url": "http://pik.bg/%D0%B0%D0%B3%D1%80%D0%B5%D1%81%D0%B8%D0%B2%D0%B5%D0%BD-%D0%B1%D0%B5%D0%B3%D0%B0%D1%87-%D0%B8%D0%B7%D0%B1%D1%83%D1%82%D0%B0-%D0%B6%D0%B5%D0%BD%D0%B0-%D0%BF%D1%80%D0%B5%D0%B4-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B2%D0%B8%D0%B4%D0%B5%D0%BE-news681656.html", "text": "Запис от охранителни камери улови момента, в който агресивен бегач блъска жена пешеходец на пътното платно на лондонски мост. В същото време по оживения мост \"Пътни\"се задава автобус. Благодарение на бързата реакция на шофьора на автобуса не се стига до фатален изход за пешеходката.  От кадрите се вижда, че жената ходи по тротоара на моста, без да пречи на никого. Изведнъж, без никаква видима причина, бягащият мъж я изблъсква от тротоара. Жената пада пред задаващия се на платното автобус. За щастие шофьорът я забелязва и успява да завие леко, за да не я блъсне. 33-годишната жена се разминава само с леки наранявания. От полицията съобщават, че автобусът е спрял и пътниците са слезли да помогнат на жената. 15 минути след инцидента бегачът е се е върнал. Жертвата опитала да говори с него, но той „не я разпознал”. Това се е случило на 5 май тази година, около 7:40 ч. Полицията издирва агресивния бегач. Знае се само, че е около 30-годишен бял мъж. ", "date": "2017.08.08", "title": "Агресивен бегач избута жена пред автобус в Лондон (ВИДЕО)"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%85%D0%B0-%D0%B7%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BD%D0%B5%D0%B7%D1%80%D1%8F%D1%89%D0%B8-%D1%81-%D0%BF%D0%B8%D1%81%D0%BC%D0%B5%D0%BD%D0%B0-%D0%BE%D0%B1%D1%8F%D0%B2%D0%B0-news681645.html", "text": "Но хрумката на чиновниците се разпростряла и по-нататък. Те закачили писмени обяви по стените на сградата. Пътят обаче извън зданието не е ограничен и не предпазва незрящите хора. Местните недоумяват как хората, лишени от зрение, ще разберат предупрежденията, закачени по стените. \"Оригинален\" начин за предупреждение на незрящи избраха чиновници от Красноярск. Специални релефни плочки са поставени пред входа на сградата, където се помещават. Зданието е старо и в дъждовно време има риск от падаща мазилка.", "date": "2017.08.08", "title": "ПЪЛЕН ШАШ! Предупредиха за опасност незрящи с... писмена обява!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%BD%D0%B4%D0%BE-%D0%B3%D1%80%D0%B8%D1%88%D0%BE-%D1%81%D1%8A%D1%81-%D1%81%D1%83%D0%BF%D0%B5%D1%80-%D0%BF%D0%BE%D0%B1%D0%B5%D0%B4%D0%B0-%D0%B2-%D0%BC%D0%BE%D0%BD%D1%80%D0%B5%D0%B0%D0%BB-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8-%D0%BA%D1%83%D0%BB%D0%B0%D1%82%D0%B0-%D0%BE%D1%82-%D1%82%D0%B0%D0%BD%D0%B4%D0%B8%D0%BB-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%BA%D0%BE%D1%80%D1%82%D0%B0-%D0%BE%D0%B1%D0%BD-news681671.html", "text": "Гришо Димитров стартира участието си на Мастърса в Монреал по блестящ начин. Григор и Хуан Мартин дел Потро постигнаха престижна победа в състезанието на двойки. Двамата надделяха с 2:0 сета в спор с победителите от \"Ролан Гарос\" Харисън и Винъс. Мачът се проведе на Корт №2. Дебютен успех за Гришо и Делпо на двойки за сезона. 6:3, 6:2 в отделните части. Българо-аржентинският тандем предстои да се изправи срещу легендарните братя Брайън, които са поставени под №4 в основната схема и започват надпреварата директно от втори кръг. Двубоят започна отлично за Винъс и Харисън - сервис гейм и пробив на тяхна сметка. Затвърждаване на брейка - 3:0. Димитров и Дел Потро се активизираха, успех при сервис на Гришо, след което връщане на пробива - 2:3. Равенство 40:40 при подаване на Хуан, Григор завършва на мрежата - 3:3. Американецът Райън Харисън и новозеландецът Майкъл Винъс са сред специалистите на двойки в тура, но това не пречи на Гришо и Дел Потро да направят супер серия. Още 3 гейма за Димитров и Кулата от Тандил - от 0:3, двамата печелят сета с 6:3. Вторият сет започна със серия от геймове без пробив - 2:1 за Гришо и Хуан Мартин. В този момент - брейк за Димитров и Дел Потро - 3:1. Аржентинецът на сервис, затвърждаване на преднината - 4:1. Още класни отигравания на Димитров и Хуан Мартин, 6:2 в частта и победа.", "date": "2017.08.08", "title": "ИЗВЪНРЕНДО! Гришо със супер победа в Монреал! Димитров и Кулата от Тандил запалиха корта (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B4%D1%80%D0%B0%D0%B2%D0%B0-%D0%B1%D0%B8%D1%82%D0%BA%D0%B0-%D0%B7%D0%B0-%D1%81%D1%83%D0%BF%D0%B5%D1%80%D0%BA%D1%83%D0%BF%D0%B0%D1%82%D0%B0-%D1%80%D0%B5%D0%B0%D0%BB-%D0%B2%D0%BE%D0%B4%D0%B8-%D0%BD%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%B4%D0%BE-%D0%BF%D0%BE%D1%87%D0%B8%D0%B2%D0%BA%D0%B0%D1%82%D0%B0-news681669.html", "text": "Реал Мадрид и Манчестър Юнайтед спорят за Суперкупата на Европа. Грандиозният мач се провежда в Скопие. Кристиано Роналдо остава резерва за мадридчани, а мястото му сред титулярите заема Иско. Жозе Моуриньо ще се опита да триумфира начело на Ман Юнайтед и със Суперкупата на Европа, след като спечели трофея в ЛЕ. Двубоят започна в 21:45 часа и е предаван по БТВ Екшън. По-силна игра за Реал през първия половин час на мача и преднина за \"белите\". Каземиро засече центриране в наказателното поле и с прецизен изстрел прати кълбото в мрежата - 1:0 в 24-ата минута. При този резултат двата тима се оттеглиха на почивката, като Бензема не съумя да удвои преднината на мадридчани в края на първото полувреме. Титулярите на двата тима, звездни състави: Реал Мадрид: Навас; Карвахал, Рамос, Варан, Марсело; Модрич, Каземиро, Кроос; Бейл, Бензема, Иско Манчестър Юнайтед: Де Хеа; Валенсия, Линдельоф, Смолинг, Дармиан; Матич, Ерера, Побга, Мхитарян; Лингард, Лукаку.", "date": "2017.08.08", "title": "ИЗВЪНРЕДНО! Здрава битка за Суперкупата! Реал води на Манчестър до почивката"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%BE%D1%82%D1%80%D1%8F%D0%B7%D0%B0%D0%BD%D0%B8-%D1%87%D0%BE%D0%B2%D0%B5%D1%88%D0%BA%D0%B8-%D1%80%D1%8A%D1%86%D0%B5-%D0%BE%D1%82%D0%BA%D1%80%D0%B8%D1%82%D0%B8-%D0%B2-%D0%B1%D0%B0%D0%B3%D0%B0%D0%B6%D0%B0-%D0%BD%D0%B0-%D0%BA%D0%B8%D1%82%D0%B0%D0%B5%D1%86-news681646.html", "text": "Пътник бил задържан от китайската полиция на автогара, след като били о ткрити две човешки ръце в багажа му п ри рутинна проверка, предава Франс прес. 50-годишният китаец се канел да се качи на рейса в град Дуюан в югозападната провинция Гуейджоу, когато местните власти се натъкнали на зловещата находка. Пътникът бил заподозрян в убийство, но едва след разпита му се разбрало, че двете ръце всъщност били ампутираните крайници на брат му, след като по невнимание претърпял удар от ток, съобщава Дарик. А китайската традиция повелява, когато се погребва човек, той да бъде с всичките си крайници. Така че пациентът помолил брат си да занесе ръцете в родно им село, и при бъдещото му погребение те да бъдат положени в ковчега заедно с другите тленни останки. Полицията освободила пътника, без да му повдигне обвинение, след като получила потвърждение от болницата, където била осъществена двойната ампутация.", "date": "2017.08.08", "title": "ЗЛОВЕЩА НАХОДКА! Отрязани човешки ръце открити в багажа на китаец"}
{"url": "http://pik.bg/%D0%BA%D0%B8%D1%87%D0%BA%D0%B0-%D0%B1%D1%8F%D1%81%D0%BD%D0%B0-%D1%81%D0%BB%D0%BE%D0%B6%D0%B8%D0%BB%D0%B8-%D1%8F-%D0%BD%D0%B0-%D0%B4%D1%80%D0%B5%D0%B1%D0%BD%D0%B0-%D1%81%D0%BD%D0%B8%D0%BC%D0%BA%D0%B0-%D0%B4%D0%BE-%D0%B0%D0%B7%D0%B8%D1%81-%D0%B2%D0%BC%D0%B5%D1%81%D1%82%D0%BE-%D0%BD%D0%B0-%D1%86%D1%8F%D0%BB%D0%B0-%D0%BA%D0%BE%D1%80%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B0-news681601.html", "text": "Кичка Бодурова не е на себе си, след като доживя от корица да я измести Васил Троянов Боянов - Азис. В новия брой на светското списание \"Лов Стайл\" певицата даде просторно интервю, но вместо с огромен фотос на корицата му, ликът й с размер малко по-голям от паспортна снимка бледнее пред изпълнителя на \"Мотел\". Най-верните й фенове защитиха певицата и я окуражиха с коментари, че Азис трябва да се радва, че е до кралицата на поп музиката. Някои обаче наляха още масло в огъна, като отбелязаха, че малкият портрет на Кичка е не само до големия на Азис, но и на Роксана. \"Най-после да сложат портрета ми до Азис! Сбъдната мечта - дано съм заслужила!\" - този ироничен коментар се появи в профила на Бодурова във \"Фейсбук\".", "date": "2017.08.08", "title": "Кичка бясна! Сложили я на дребна снимка до Азис вместо на цяла корица (СНИМКА)"}
{"url": "http://pik.bg/%D0%BC%D0%BE%D1%80%D0%B0%D0%BB%D0%B8%D1%81%D1%82-%D1%80%D1%83%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82-%D0%B8%D1%81%D0%BA%D0%B0-%D0%B7%D0%B0%D0%B1%D1%80%D0%B0%D0%BD%D0%B0-%D0%BD%D0%B0-%D0%BF%D0%BE%D1%80%D0%BD%D0%BE-%D1%81%D0%B0%D0%B9%D1%82%D0%BE%D0%B2%D0%B5%D1%82%D0%B5-news681650.html", "text": "Депутат моралист от руската Държавна Дума предложи да бъде спрян достъпът на руснаците до порно сайтовете. Виталий Милонов дори настоява за закон, който ще позволява достъп до еротичните сайтове само след предоставен паспорт и... бележка от лекар. И докато депутатите решат ще има ли такъв закон, Милонов настоява пълно блокиране на порно сайтовете в Русия. \"Тези сайтове са помийна яма, пълна с мерзости и неистини. Това не може да го измисли нормален човек\", заявява Виталий Милонов.", "date": "2017.08.08", "title": "МОРАЛИСТ! Руски депутат иска забрана на порно сайтовете "}
{"url": "http://pik.bg/%D0%B1%D0%B8%D0%B2%D1%88-%D0%B5%D0%BA%D1%81%D0%BF%D0%B5%D1%80%D1%82-%D0%BE%D1%82-%D0%BE%D1%81%D1%81%D0%B5-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B5%D0%B4%D0%B8%D0%B8%D1%82%D0%B5-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%81%D0%B5-%D0%B2%D0%BB%D0%BE%D1%88%D0%B0%D0%B2%D0%B0-%D1%81-%D0%B2%D1%81%D0%B5%D0%BA%D0%B8-%D0%B8%D0%B7%D0%BC%D0%B8%D0%BD%D0%B0%D0%BB-%D0%B4%D0%B5%D0%BD-news681643.html", "text": "Това е ефект от войните и обществата в преход, каза тя. Положението на медиите на Балканите се влошава с всеки изминал ден, е оценката на Дуня Миятович, до неотдавна представител на ОССЕ за свободата на медиите, изразена пред Радио Свободна Европа. Все пак зад това стои неподготвеността на политиците и на онези, които имат силата и влиянието да се откажат от контрола и влиянието над медиите, каза тя. За съжаление твърдят, че са демократи. На практика обаче се държат като в страни, в които няма медиен плурализъм, заяви тя. Миятович добави, че и журналистите имат вина за това, защото не понасят отговорност и им недостига солидарност и професионализъм. Има и проблеми от икономически характер, тоест недостиг на пари. Много малка маркетингова торта, която може да се раздели между голям брой медии. Не достига и образование, е оценката на Дуня Миятович. По думите й ситуацията в медиите е много проблематична в глобален план. Не само фалшивите новини са проблем, а и стремежът медиите да бъдат контролирани много повече, отколкото преди, каза Миятович.", "date": "2017.08.08", "title": "Бивш експерт от ОССЕ: Положението на медиите на Балканите се влошава с всеки изминал ден"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D0%B3%D0%BB%D0%B5%D0%B4%D0%B0-%D1%83%D1%82%D1%80%D0%B5-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-news681613.html", "text": "Седмичното правителствено заседание ще се проведе както обикновено – в сряда, 9 август, от 10 ч. при следния предварителен дневен ред: 1. ПРОЕКТ НА РЕШЕНИЕ ЗА ИЗМЕНЕНИЕ И ДОПЪЛНЕНИЕ НА НАЦИОНАЛНИЯ ПЛАН ЗА ДЕЙСТВИЕ ПО ЗАЕТОСТТА ПРЕЗ 2017 Г., ПРИЕТ С РЕШЕНИЕ №82 НА МИНИСТЕРСКИЯ СЪВЕТ ОТ 2017 Г. Внася: министърът на труда и социалната политика 2. ПРОЕКТ НА РЕШЕНИЕ ЗА ИЗМЕНЕНИЕ НА РЕШЕНИЕ №216 НА МИНИСТЕРСКИЯ СЪВЕТ ОТ 2017 Г. ЗА ОДОБРЯВАНЕ НА НАЦИОНАЛНИ ПРОГРАМИ ЗА РАЗВИТИЕ НА ОБРАЗОВАНИЕТО Внася: министърът на образованието и науката 3. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ПОСТАНОВЛЕНИЕ №64 НА МИНИСТЕРСКИЯ СЪВЕТ ОТ 2016 Г. ЗА УСЛОВИЯТА И РЕДА ЗА УТВЪРЖДАВАНЕ НА БРОЯ НА ПРИЕМАНИТЕ ЗА ОБУЧЕНИЕ СТУДЕНТИ И ДОКТОРАНТИ В ДЪРЖАВНИТЕ ВИСШИ УЧИЛИЩА И ЗА ПРИЕМАНЕ НА СПИСЪК НА ПРИОРИТЕТНИТЕ ПРОФЕСИОНАЛНИ НАПРАВЛЕНИЯ И НА СПИСЪК НА ЗАЩИТЕНИТЕ СПЕЦИАЛНОСТИ Внася: министърът на образованието и науката 4. ПРОЕКТ НА ПОСТАНОВЛЕНИЕ ЗА ИЗМЕНЕНИЕ НА ПОСТАНОВЛЕНИЕ №90 НА МИНИСТЕРСКИЯ СЪВЕТ ОТ 2000 Г. ЗА УСЛОВИЯТА И РЕДА ЗА ПРЕДОСТАВЯНЕ НА СТИПЕНДИИ НА СТУДЕНТИТЕ, ДОКТОРАНТИТЕ И СПЕЦИАЛИЗАНТИТЕ ОТ ДЪРЖАВНИТЕ ВИСШИ УЧИЛИЩА И НАУЧНИ ОРГАНИЗАЦИИ Внася: министърът на образованието и науката 5. ДОКЛАД ЗА ИНФОРМАЦИЯ ЗА КАСОВОТО ИЗПЪЛНЕНИЕ НА ДЪРЖАВНИЯ БЮДЖЕТ И НА ОСНОВНИТЕ ПОКАЗАТЕЛИ НА КОНСОЛИДИРАНАТА ФИСКАЛНА ПРОГРАМА ЗА ПЪРВОТО ПОЛУГОДИЕ НА 2017 Г. Внася: министърът на финансите 6. ПРОЕКТ НА РЕШЕНИЕ ЗА ДОПЪЛНЕНИЕ НА РЕШЕНИЕ №304 НА МИНИСТЕРСКИЯ СЪВЕТ ОТ 2016 Г. ЗА ПРИЕМАНЕ НА СТАНДАРТИ ЗА ДЕЛЕГИРАНИТЕ ОТ ДЪРЖАВАТА ДЕЙНОСТИ С НАТУРАЛНИ И СТОЙНОСТНИ ПОКАЗАТЕЛИ ПРЕЗ 2017 Г. И ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ/ТРАНСФЕРИ ЗА 2017 Г. Внася: министърът на образованието и науката 7. ПРОЕКТ НА РЕШЕНИЕ ЗА ПРИЕМАНЕ НА ИЗМЕНЕНИЕ НА ОБЩИЯ УСТРОЙСТВЕН ПЛАН НА СТОЛИЧНА ОБЩИНА, ЧАСТ «КОМУНИКАЦИОННО-ТРАНСПОРТНА СИСТЕМА – МАСОВ ГРАДСКИ РЕЛСОВ ТРАНСПОРТ» ЗА «ТРЕТИ МЕТРОДИАМЕТЪР» НА СОФИЙСКИЯ МЕТРОПОЛИТЕН Внася: министърът на регионалното развитие и благоустройството 8. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ЗА ПРОДАЖБА НА НЕДВИЖИМ ИМОТ, СОБСТВЕНОСТ НА «БЪЛГАРСКИ ПОЩИ» ЕАД - СОФИЯ Внася: министърът на транспорта, информационните технологии и съобщенията 9. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ЗА ПРОДАЖБА НА НЕДВИЖИМ ИМОТ, СОБСТВЕНОСТ НА «БЪЛГАРСКИ ПОЩИ» ЕАД - СОФИЯ Внася: министърът на транспорта, информационните технологии и съобщенията 10. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ЗА ПРОДАЖБА НА НЕДВИЖИМ ИМОТ, СОБСТВЕНОСТ НА «БЪЛГАРСКИ ПОЩИ» ЕАД - СОФИЯ Внася: министърът на транспорта, информационните технологии и съобщенията 11. ПРОЕКТ НА РЕШЕНИЕ ЗА УТВЪРЖДАВАНЕ НА СПОРАЗУМЕНИЕТО ЗА ПАРТНЬОРСТВО ПО ВЪПРОСИТЕ НА ОТНОШЕНИЯТА И СЪТРУДНИЧЕСТВОТО МЕЖДУ ЕВРОПЕЙСКИЯ СЪЮЗ И НЕГОВИТЕ ДЪРЖАВИ ЧЛЕНКИ, ОТ ЕДНА СТРАНА, И НОВА ЗЕЛАНДИЯ, ОТ ДРУГА СТРАНА Внася: заместник министър-председателят по правосъдната реформа и министър на външните работи 12. ПРОЕКТ НА РЕШЕНИЕ ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА ПРАВИТЕЛСТВЕНАТА ЧАСТ ОТ НАЦИОНАЛНАТА ТРИСТРАННА ДЕЛЕГАЦИЯ НА РЕПУБЛИКА БЪЛГАРИЯ В РАБОТАТА НА 106-АТА РЕДОВНА СЕСИЯ НА МЕЖДУНАРОДНАТА КОНФЕРЕНЦИЯ НА ТРУДА, ПРОВЕДЕНА ОТ 5 ДО 16 ЮНИ 2017 Г. В ЖЕНЕВА Внася: министърът на труда и социалната политика 13. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В ЗАСЕДАНИЕТО НА СЪВЕТА НА МИНИСТРИТЕ НА ЕВРОПЕЙСКИЯ СЪЮЗ, ФОРМАТ „ОКОЛНА СРЕДА”, ПРОВЕДЕНО НА 19 ЮНИ 2017 Г. В ЛЮКСЕМБУРГ Внася: министърът на околната среда и водите 14. ПРОЕКТ НА РЕШЕНИЕ ЗА ОПРЕДЕЛЯНЕ НА СПЕЧЕЛИЛИЯ КОНКУРСА УЧАСТНИК ЗА КОНЦЕСИОНЕР НА МОРСКИ ПЛАЖ «БУРГАС-СЕВЕР», ОБЩИНА БУРГАС, ОБЛАСТ БУРГАС Внася: министърът на туризма 15. ПРОЕКТ НА ПОСТАНОВЛЕНИЕ ЗА ИЗМЕНЕНИЕ НА НОРМАТИВНИ АКТОВЕ Внася: заместник министър-председателят 16. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕХВЪРЛЯНЕ НА ИМОТИ – ЧАСТНА ДЪРЖАВНА СОБСТВЕНОСТ, В СОБСТВЕНОСТ НА ОБЩИНА СОЗОПОЛ, ОБЛАСТ БУРГАС Внася: министърът на регионалното развитие и благоустройството 17. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕХВЪРЛЯНЕ ПРАВОТО НА СОБСТВЕНОСТ ВЪРХУ ИМОТ – ЧАСТНА ДЪРЖАВНА СОБСТВЕНОСТ, НА ОБЩИНА ХАСКОВО, ОБЛАСТ ХАСКОВО Внасят: министърът на регионалното развитие и благоустройството 18. ПРОЕКТ НА РЕШЕНИЕ ЗА ОДОБРЯВАНЕ НА ДОКЛАД С РЕЗУЛТАТИТЕ ОТ УЧАСТИЕТО НА БЪЛГАРСКАТА ДЕЛЕГАЦИЯ В НЕФОРМАЛНОТО ЗАСЕДАНИЕ НА МИНИСТРИТЕ НА ЗАЕТОСТТА И СОЦИАЛНАТА ПОЛИТИКА НА 19 И 20 ЮЛИ 2017 Г. В ГР. ТАЛИН Внася: министърът на труда и социалната политика 19. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА МЕРКИТЕ СРЕЩУ ИЗПИРАНЕТО НА ПАРИ Внася: министър-председателят 20. ПРОЕКТ НА ПОСТАНОВЛЕНИЕ ЗА ПРИЕМАНЕ НА УСТРОЙСТВЕН ПРАВИЛНИК НА МИНИСТЕРСТВОТО НА РЕГИОНАЛНОТО РАЗВИТИЕ И БЛАГОУСТРОЙСТВОТО Внася: министърът на регионалното развитие и благоустройството 21. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ ПО БЮДЖЕТА НА МИНИСТЕРСТВОТО НА ЗЕМЕДЕЛИЕТО, ХРАНИТЕ И ГОРИТЕ ЗА 2017 Г. Внася: заместник министър-председателят", "date": "2017.08.08", "title": "Ето какво ще гледа утре Министерският съвет"}
{"url": "http://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%82%D0%B0%D0%BB%D0%B0%D1%82-%D0%B4%D0%B6%D0%B0%D1%84%D0%B5%D1%80%D0%B8-news681616.html", "text": "„МКД“ . Председателят на македонския парламент Талат Джафери заяви, че е дошъл моментът за отваряне на нова страница в отношенията между България и Македония, предава Македонският политик заяви това на срещата си с председателя на българския парламент Димитър Главчев, който е на кратко работно посещение в Македония. Джафери поздрави отличното сътрудничество между председателите и депутатите на двата парламента, и изрази очакването си, че то ще бъде по-интензивно в бъдеще, особено на светлината на подписания Договор за добросъседство. Председателят на българския парламент Димитър Главчев каза, че с подписването на Договора за добросъседство, започва нова история в българо-македонските отношения. Той изрази уверението, че българското Народно събрание ще ратифицира повторно договора, както и ще подкрепи демократичните процеси в Македония, предава Фокус.", "date": "2017.08.08", "title": "Димитър Главчев се срещна с председателя на македонския парламент Талат Джафери"}
{"url": "http://pik.bg/%D1%83%D0%B4%D0%B0%D1%80%D0%B8-%D0%BD%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%80%D0%B0%D0%BA%D0%BA%D0%B0-%D1%81%D0%B0-%D0%BE%D1%82%D0%BD%D0%B5%D0%BB%D0%B8-29-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D1%86%D0%B8%D0%B2%D0%B8%D0%BB%D0%BD%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B7%D0%B0-24-%D1%87%D0%B0%D1%81%D0%B0-news681682.html", "text": "AFP Удари на коалицията, оглавявана от САЩ, са отнели живота на 29 цивилни граждани за последните 24 часа в района на северна Сирия, предаде , позовавайки се на информация от базираната в Лондон Обсерватория за човешки права. Сред жертвите са 9 жени и 14 деца. Това е станало в резултат от въздушни удари по град Ракка. Жертвите може да се увеличат, тъй като има и критично ранени, допълват от обсерваторията. Подкрепяната от САЩ кюрдско-арабска коалиция, която е обсадила града, вече контролира 45% от неговата площ. Фокус", "date": "2017.08.08", "title": "Удари на Коалицията в Ракка са отнели 29 живота на цивилни граждани за 24 часа"}
{"url": "http://pik.bg/%D0%B5%D1%82%D0%BE-%D0%B2%D1%81%D0%B8%D1%87%D0%BA%D0%B8-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82%D0%BA%D0%B8-%D0%BD%D0%B0-%D0%B8%D0%B2%D0%B5%D1%82-%D0%BD%D0%B0-12-%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D0%BB%D0%BE%D0%BD%D0%B4%D0%BE%D0%BD-news681680.html", "text": "Ивет Лалова-Колио се класира без особени проблеми за полуфиналите на 200 метра на Световното първенство по лека атлетика в Лондон, които ще се проведат на 10 август от 23:05 часа българско време. След провеждането на седемте серии станаха ясни 24-те полуфиналистки, като за тази фаза се класираха първите три от всяка серия, плюс трите най-добри губещи времена. Защитаващата титлата си Дафне Схипърс спечели своята първа серия и даде най-силен резултат от всички с 22.63 секунди, като така направи и сериозна заявка за световната титла. Особено при положение че шампионката на 100 метра Тори Боуи от САЩ не се яви в сериите на по-дългата дисциплина, заради контузия, получена при „гмуркането“ на финалната права за златния медал и последвалото падане. Около 40 минути след края на сериите Американската федерация оповести официално, че Боуи все още има шансове да се включи в щафетата 4 по 100 метра - сериите в тази дисциплина при дамите ще се проведат на 12 август от 13:20 часа българско време, а финалът е от 23:30 същия ден. В първата серия Тиня Гейтър от Бахамите остана втора с 22.98 секунди, а Мария Белимпасаки с 22.16 зае последното сигурно място, даващо право на участие в полуфиналите. Във втората серия най-бърза бе американката Кимбърли Дънкан с 22.74 секунди, следвана от Муджинга Камбунджи от Швейцария с 22.86 и Витория Кристина Роса с 23.26 секунди. Очаквано четвърта серия бе спечелена от състезателката на Бахамите Шона Милър, която регистрира време 22.69 секунди и отвя конкуренцията на Симон Фейси от Ямайка – 22.98 и Едидионг Офониме Одионг от Бахрейн с 23.24 секунди. Въпреки че бе измъчвана от контузии в последно време, Дина Ашър-Смит донесе радост на домашните си фенове на Олимпийския стадион с победа в своята пета серия, и то с лично постижение за сезона от 22.73 при най-добра стартова реакция от 0.142. Кристал Еманюел остана втора с 22.87, а трета се нареди Естел Рафай от Франция с 23.72 секунди. Една от двете изненади в сериите се случи именно в тази компания, като става въпрос за неявяването на представителката на Тринидад и Тобаго Мишел-Лий Ахайе, която бе шеста на финала на 100 метра в Лондон 2017 и също шеста на Олимпийските игри в Рио 2016 в дисциплините 100 и 200 метра. В шеста серия бе ясно, че подчертана фаворитка е сребърната медалистка на 100 метра от Кот д‘Ивоар Мари-Жозе Та Лу, която спечели повече от убедително с 22.70 секунди, а на второ място швейцарката Сара Ачо записа време 23.09, докато Антоник Страхън от Бахамите остана трета с 23.23 секунди. След неявяването на Боуи последната серия спечели без проблеми германката Ребека Хаазе с 22.99 секунди, а на второ и трето място финишираха Росангела Сантос с 23.34 и Симой Хакет с 23.50. 1. Дафне Схипърс (Холандия) – 22.63 секунди 2. Шона Милър (Бахами) – 22.69 3. Мари-Жозе Та Лу (Кот д‘Ивоар) – 22.70 4. Дина Ашър-Смит (Великобритания) – 22.73 5. Кимбърлин Дънкан (САЩ) – 22.74 6. Муджинга Камбунджи (Швейцария) – 22.86 7. Кристал Еманюел (Канада) – 22.87 8. Деаджа Стивънс (САЩ) – 22.90 9. Симон Фейси (Ямайка) – 22.98.973 9. Тиня Гейтър (Бахами) – 22.98.973 11. Ребека Хаазе (Германия) – 22.99 12. Ивет Лалова-Колио (България) – 23.08 13. Сара Ачо (Швейцария) – 23.09 14. Мария Белимпасаки (Гърция) – 23.16 15. Антоник Страхан (Бахами) – 23.23 16. Едидионг Офониме Одионг (Бахрейн) – 23.24 17. Витория Кристина Роса (Бразилия) – 23.26.252 18. Сашейли Форбс (Ямайка) – 23.26.256 19. Бианка Уилямс (Великобритания) – 23.30 (щастливо губещо време) 20. Росангела Сантос (Бразилия) – 23.34 21. Жустин Ралфраман (ЮАР) – 23.35 (щастливо губещо време) 22. Джодиън Уилямс (Ямайка) – 23.38 (щастливо губещо време) 23. Симой Хакет (Тринидад и Тобаго) – 23.50 24. Естел Рафай (Франция) – 23.72", "date": "2017.08.08", "title": "Ето всички конкурентки на Ивет на 1/2-финалите в Лондон"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-6-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%BF%D0%B0%D0%B4%D0%BD%D0%B0-%D0%BE%D1%82-%D0%BF%D1%80%D0%BE%D0%B7%D0%BE%D1%80%D0%B5%D1%86%D0%B0-%D0%BC%D0%B0%D1%85%D0%B0%D0%B9%D0%BA%D0%B8-%D0%BD%D0%B0-%D1%82%D0%B0%D1%82%D0%BA%D0%BE-%D1%81%D0%B8-news681654.html", "text": "6-годишно момиченце бе откарано в болница в тежко състояние, след като падна от втория етаж на блок, намиращ се на ул. \"Таханская\" в Москва. Инцидентът е станал на 7 август. По думите на майката на детето, то паднало, опитвайки се да помаха на прибиращия се от работа татко. По случая е назначена проверка.", "date": "2017.08.08", "title": "ТРАГЕДИЯ! 6-годишно момиченце падна от прозореца, махайки на татко си"}
{"url": "http://pik.bg/%D0%B8%D0%B7%D1%80%D0%BE%D0%B4%D0%B8-%D0%B1%D0%B8%D1%85%D0%B0-%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D0%B2-%D1%82%D1%8A%D1%80%D0%B3%D0%BE%D0%B2%D0%B8%D1%89%D0%BA%D0%BE-news681660.html", "text": "Възрастно семейство беше бито и ограбено дома им. Късно през нощта крадците проникнали в дома на пенсионерите от село в област Търговище. Нанесли им удари и така ги принудили да дадат всичките си спестявания - около 8000 лева, съобщава Нова телевизия. Двамата съпрузи са настанени в болница. Извършителите още не са заловени.", "date": "2017.08.08", "title": "Изроди биха и ограбиха семейство пенсионери в Търговищко"}
{"url": "http://pik.bg/%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D1%82%D1%80%D0%B8%D1%83%D0%BC%D1%84%D0%B8%D1%80%D0%B0-%D1%81%D1%8A%D1%81-%D1%81%D1%83%D0%BF%D0%B5%D1%80%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news681683.html", "text": "Кралят на Шампионската лига Реал Мадрид завоюва Суперкупата на Европа след триумф с 2:1 над Манчестър Юнайтед в сблъсък на колоси, игран в Скопие. Каземиро откри резултата в 24-ата минута по скоро от положение на засада. В 52-ата Иско удвои, а десет минути по-късно Ромелу Лукаку отбеляза за шампиона в Лига Европа. Очаквано Кристиано Роналдо остана резерва, а мястото му зае Иско. Карим Бензема и Гарет Бейл бяха най-близо до гола от състава на “белите”. Жозе Моуриньо възложи нападателни задачи на Ромелу Лукаку и Хенрих Мхитарян. Португалецът беше заложил на схема с четирима бранители. Още в третата минута защитата на английския тим изпусна Бейл, уелсецът протегна крак, но не успя да насочи добре топката и от шест метра я прати над гредата. В осмата Джеси Лингард се устреми фронтално към вратата и падна на дъгата, като реферът прецени, че няма нарушение. В 16-ата отбраната на Юнайтед се пропука, Каземиро беше изпуснат и стреля с глава - в напречната греда. Секунди по-късно “червените дяволи” развиха контрадействие, при което Пол Погба реши да играе сам и беше блокиран. Испанците доминираха отчетливо, като владението на топката беше 65:35 в полза на “лос меренгес”. В 24-ата Даниел Карвахал центрира към наказателното поле, където беше изпуснат Каземиро и бразилецът засече топката с шпагат по диагонала - 1:0. Повторенията оставиха сериозни съмнения за засада, предава Спортал. В 35-ата Андер Ерера успя отнеме топката и тръгна към наказателното поле, но там Лукаку не се ориентира и взе топката пред погледа на испанеца, давайки повод за засада. Опитите на манчестърци за отговор до края на полувремето така и не затрудниха Кейлор Навас. В 43-ата Лука Модрич нахлу в наказателното поле, загуби равновесие и топката, но топката попадна у Бензема, който шутира ниско, а Де Хеа прояви рефлекс и изби. Носителят на Шампионската лига започна силно и втората част. В 47-ата минута Тони Кроос отправи силен шут от 22 метра - Де Хеа се протегна и съумя да избие. При следващата атака Марсело се втурна отляво и за малко да прати топката в мрежата след рикошет. В 52-ата Иско и Бейл направиха двойно подаване, малагийският халф получи на седем метра от голлинията под ъгъл и много фино насочи към далечния ъгъл за 2:0. Почти веднага след изпълнението на център тимът на Моуриньо отговори. Ерера центрира, Погба стреля с глава, а Навас изби, но на крака на Лукаку. Белгийският национал изстреля мощно и неточно топката от чиста позиция от девет метра. Англичаните пропуснаха стопроцентова възможност за връщане на интригата. В 61-ата разтресе напречната греда, след като получи сам в наказателното поле. Секунди по-късно Бензема остана на земята и не можа да стреля от чудесна позиция. В 62-ата Юнайтед успя да вкара, след като Лукаку този път не сгреши при добавката. Неманя Матич шутира силно от дъгата, Навас не изби добре и поднесе топката на тепсия на крака на нападателя, който насочи точно - 2:1. Влизането на Маруан Фелаини увеличи процента спечелени топка в графата на символичните гости. Белгиецът беше постоянна заплаха в наказателното поле и често отнемаше топки пред наказателното поле на мадридчани. В 81-ата настъпателните действия на Юнайтед донесоха великолепен шанс пред Маркъс Рашфорд. Нападателят се озова очи в очи с Навас, изстрелът беше нисък към лявата греда, а костариканецът някак успя да избие с крак. Минута по-късно резервата Марко Асенсио показа чудесен поглед към играта, но Бензема не успя да центрира и провали усилията на своите. В 83-ата, за радост на публиката, в игра се появи и голямата звезда Кристиано Роналдо. В 91-ата Фелаини беше оставен в наказателното поле, но не насочи добре с глава. Минута по-късно Лукас Васкес показа техника отдясно и сервира топка на крака на Асенсо, който стреля в обсега на Де Хеа. Навас; Карвахал, Варан, Рамос, Марсело; Модрич, Каземиро, Кроос; Бейл (74 - Асенсио), Бензема (83 - Кристиано), Иско (74 - Васкес) Де Хеа; Линдельоф, Смолинг, Дармиан; Валенсия, Матич, Ерера (56 - Фелаини), Погба, Лингард (46 - Рашфорд); Мхитарян, Лукаку", "date": "2017.08.08", "title": "Реал (Мадрид) триумфира със Суперкупата на Европа!"}
{"url": "http://pik.bg/%D0%BC%D0%B5%D0%B3%D0%B0%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D0%BE%D0%B3%D0%B0%D1%82%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B0-%D1%81%D1%8A%D0%B2%D0%B5%D1%82%D0%BD%D0%B8%D1%87%D0%BA%D0%B0-%D0%BF%D1%80%D0%B8%D0%B1%D0%B8%D1%80%D0%B0-1200-%D0%BB%D0%B2-%D0%B7%D0%B0%D0%BF%D0%BB%D0%B0%D1%82%D0%B0-%D0%B0-%D0%B6%D0%B8%D0%B2%D0%B5%D0%B5-%D0%B2-%D0%BE%D0%B1%D1%89%D0%B8%D0%BD%D1%81%D0%BA%D0%BE-%D0%B6%D0%B8%D0%BB%D0%B8%D1%89%D0%B5-%D0%B7-news681681.html", "text": "Наше разследване научи, че общинската съветничка Ралица Андреева е настанена със заповед на бившия кмет на Перник Росица Янакиева в общинско жилище, намиращо се на улица Юрий Гагарин, блок 17 в пернишкия квартал Изток. Жилището е с площ от 65кв.м., за което съветничката е определено да плаща наем от 28.80лв, плюс 2лв. такса смет. Общо стават 30.80лв. Скандален е факта, че заповедта за настаняване на общинската съветничка е от 27.08.2010г., но е с продължителност от 2 години. Което прави до лятото на 2012г. Сега сме 2017г, но съветничката продължава да ползва апартамента, въпреки, че не е социално слаба. Така вместо в този апартамент да попаднат наистина нуждаещи се хора, в него живее богат общински съветник. Освен, че наема е срамно нисък, общинската съветничка не го е платила послените месеци, сочи наша справка.", "date": "2017.08.08", "title": "МЕГАСКАНДАЛ! Богата общинска съветничка прибира 1200 лв. заплата, а живее в общинско жилище за бедни с наем от 30 лв. "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%8E%D0%BA%D1%81%D0%B5%D0%BB-%D0%BA%D0%B0%D0%B4%D1%80%D0%B8%D0%B5%D0%B2-%D1%85%D0%B2%D0%B0%D0%BD%D0%B0-%D0%B3%D0%BE%D1%80%D0%B0%D1%82%D0%B0-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B5-%D1%83%D1%81%D0%B0%D0%BC%D0%BE%D1%82%D1%8F%D0%B2%D0%B0-%D0%B8-%D0%B8%D0%B7%D0%BF%D1%83%D1%81%D0%BA%D0%B0-%D0%BF%D0%B0%D1%80%D0%B0%D1%82%D0%B0-%D0%BD%D0%BE%D0%B2%D0%B8%D0%BD-news681602.html", "text": "Звездата на Би Ти Ви предпочитал да разпуска сред природата сам, за да може да търси хармония със себе си. За разходките не известявал даже дъщеря си, камо ли близките си колеги от нюзрума. Планинари разказват, че Кадриев се подвизавал по горските чукари добре дегизиран с шапка с козирка и слънчеви очила. Ходел с бърза крачка, но когато видел красив изглед, дърво или ручей, задължително спирал да ги нащрака с телефона си. Дали заради планинския въздух или заради йогата, по която колежката му Виктория Петрова го увлече, Юксел вече бил неузнаваем. От 120-килограмовото кълбо нерви нямало и помен. Тв водещият ходел на работа бодър и усмихнат, а навикът му да повишава тон за щяло и нещяло изневиделица отшумял. Новинарят се отказал и от аскетизма и вече с удоволствие прекарвал почивките си извън столичното си жилище. Последната дестинация, която посетил, била Копривщица. В живописното подбалканско градче Кадриев се превърнал в същинска сензация, а благодарение на народната любов ял и пил без пари. В архитектурния резерват Юксел се разходил в компанията на руса неизвестна дама, с която не демонстрирал плътска близост, но на лицето му личало, че компанията й му е приятна. По всяка вероятност блондинката на средна възраст е новата житейска спътница на телевизионера, която обаче едва ли Юксел някога ще покаже публично след фиаското с бившата му жена Бонка. Юксел Кадриев вече не отпускал напрежението с тренировки във фитнеса, а с разходки на чист въздух. В зависимост от смените си в телевизията новинарят така планирал дневната си програма, че винаги отделял поне по един час за разходки по пътечките на Витоша.", "date": "2017.08.08", "title": "САМО В ПИК И РЕТРО! Юксел Кадриев хвана гората! Ето къде се усамотява и изпуска парата новинарят "}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BE%D1%81%D1%8A%D1%89%D0%B5%D1%81%D1%82%D0%B2%D0%B8-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%80%D0%B5%D0%BA%D0%BE%D1%80%D0%B4-news681621.html", "text": "Джонатан Кафу вече не е футболист на Лудогорец. Нападателят е продаден на френския Бордо за сумата от 7 милиона евро, съобщи \"Спортал\". Кафу ще пътува до Франция, където ще премине задължителните медицински прегледи, след което се очаква да подпише с новия си клуб. Трансферът е рекорден за българския пазар, като Лудогорец подобри собствения си рекорд за продажбата на Жуниор Кайсара в Шалке. Тогава приетата оферта бе на стойност 6 милиона евро.", "date": "2017.08.08", "title": "Лудогорец осъществи трансферен рекорд"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D1%85%D0%B8%D1%80%D1%83%D1%80%D0%B7%D0%B8-%D0%B8%D0%B7%D0%B2%D0%B0%D0%B4%D0%B8%D1%85%D0%B0-%D0%BD%D0%B5%D0%B2%D0%B7%D1%80%D0%B8%D0%B2%D0%B5%D0%BD%D0%B0-%D0%B3%D1%80%D0%B0%D0%BD%D0%B0%D1%82%D0%B0-%D0%BE%D1%82-%D0%BA%D1%80%D0%B0%D0%BA%D0%B0-%D0%BD%D0%B0-%D0%B1%D0%BE%D0%B5%D1%86-news681628.html", "text": "Съветникът на началника на Генщаба на Въоръжените сили на Украйна (ВСУ) Альона Вербицкая съобщи на страницата си в социалната мрежа за уникална операция, проведена с пострадал военнослужещ от ВСУ. По думите й, в крака на боеца заседнала невзривена граната. По време на операцията са присъствали и сапьори. Инцидентът с младия боец е станал в нощта на 7 август. В момента състоянието на пострадалия се оценява като задоволително, съобщава \"Русская весна\".", "date": "2017.08.08", "title": "НА КОСЪМ! Хирурзи извадиха невзривена граната от крака на боец"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D1%81%D0%B0%D0%BF%D1%8C%D0%BE%D1%80%D0%B8-%D0%BD%D0%B0%D1%85%D0%BB%D1%83%D1%85%D0%B0-%D0%B2-%D0%BC%D0%BE%D0%BB%D0%B5%D0%BD%D0%B1%D0%B5%D0%BA-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D1%8A%D0%B6-%D0%BA%D0%BE%D0%B9%D1%82%D0%BE-%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%B5-%D0%B7%D0%B0%D1%80%D0%B5%D0%B4%D0%B8%D0%BB-%D0%BA%D0%BE%D0%BB%D0%B0-%D1%81-news681668.html", "text": "Reuters Белгийската полиция арестува мъж, който твърди, че е оставил автомобил зареден с експлозиви в Моленбек, предава . Властите изпратиха сапьорски отряд в квартал Моленбек. Заподозреният, който още не е идентифициран, принуди полицията да го преследва с автомобили. Той бе задържан след като полицаите стреляха по гумите на автомобила му. „Когато полицията го арестува, той заяви, че има експлозиви. За да се избегне всякакъв риск, армията бе призована да провери“, заяви говорител на прокуратурата в Брюксел. Журналисти, присъстващи на място заявиха, че са станали свидетели на две контролирани експлозии.", "date": "2017.08.08", "title": "ЕКШЪН В БРЮКСЕЛ! Сапьори нахлуха в Моленбек, арестуваха мъж, който твърди, че е заредил кола с експлозиви "}
{"url": "http://pik.bg/%D0%BA%D1%80%D1%8A%D1%87%D0%BC%D0%B0%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%B5%D0%BA%D1%81%D1%88%D0%B5%D1%84-%D0%BD%D0%B0-%D1%80%D1%83%D0%B4%D0%BD%D0%B8%D0%BA-%E2%80%9E%D0%BE%D1%80%D0%B0%D0%BD%D0%BE%D0%B2%D0%BE%E2%80%9C-%D0%BF%D1%80%D0%B0%D1%82%D0%B8-%D0%B2-%D1%81%D0%BF%D0%B5%D1%88%D0%BD%D0%BE%D1%82%D0%BE-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD-%D0%BD%D0%BE%D1%81-%D0%B8-%D1%80%D0%B0%D0%B7%D0%B1%D0%B8%D1%82%D0%B8-%D0%B7%D1%8A%D0%B1%D0%B8--news681629.html", "text": "В кръчмарски екшън с юмруци, разбити зъби и разбит нос се замеси миналата вечер в заведение в Симитли бившият директор на рудник „Ораново“ и настоящ бизнесмен Валентин Пилевски. Всичко започнало от разменени реплики в приятелска компания, събрала се да чества рожден ден. Празнуващите мъже захванали спор, който бързо ескалирал. Една от репликите сериозно подразнила Пилевски, той не издържал и налетял с юмруци на 47-годишния Венцислав Петров, който според местни жители преди време бил приятел на племенница на бившия минен директор, съобщава \"Струма.бг\". В резултат Петров е с изкъртени зъби, фрактури по лицето и обилно кървене от носа, посред нощ е бил приет за оказване на първа помощ във филиала на Спешен център в Симитли, а впоследствие е транспортиран в благоевградската болница. „Травмите на пациента са сериозни, има счупен нос, засегнат синус и оток на лявото око, остава под активно наблюдение“, каза началникът на УНГ д-р Раиса Гнутова. Пребитият ще се нуждае от специализирано лицево-челюстно лечение, обясниха още от болницата. Служители от Второ РУП – Благоевград работят по случая, снети са обяснения от Валентин Пилевски.", "date": "2017.08.08", "title": "КРЪЧМАРСКО МЕЛЕ! Ексшеф на рудник „Ораново“ прати в Спешното със счупен нос и разбити зъби мъж от Симитли "}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B8%D0%B2%D0%B5%D1%82-%D1%81%D0%B5-%D0%B8%D0%B7%D1%81%D1%82%D1%80%D0%B5%D0%BB%D1%8F-%D0%BA%D1%8A%D0%BC-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-news681675.html", "text": "Най-добрата българска спринтьорка Ивет Лалова очаквано се класира на полуфиналите в по-силната си дисциплина през последните години – 200 метра – на Световното първенство по лека атлетика в Лондон. Чаровната ни сънародничка завърши на втора позиция в своята трета серия с резултат 23.08 секунди при чудесната стартова реакция от 0.152. Тя изостана единствено от американката Деаджа Стивънс, която слезе под 23 секунди с 22.90, а трета остана представителката на Ямайка Сашалий Форбс с 23.26 секунди. Ивет бе в неудобната осма пътека и изоставаше при последния вираж, но успя да навакса и да изпревари конкурентките си, за да финишира силно и да стигне до желаното второ място, което по комфортен начин я класира за следващата фаза, съобщава \"Спортал\". За полуфиналите се класират спринтьорките в топ 3 на всяка от седемте серии, плюс трите най-добри \"губещи\" времена.", "date": "2017.08.08", "title": "Браво! Ивет се изстреля към полуфиналите на Световното"}
{"url": "http://pik.bg/%D1%82%D0%B5%D0%B7%D0%B8-%D1%84%D0%B0%D0%BA%D1%82%D0%B8-%D0%B7%D0%B0-%D0%BA%D0%BE%D1%82%D0%BA%D0%B8%D1%82%D0%B5-%D1%89%D0%B5-%D0%B2%D0%B8-%D0%B8%D0%B7%D1%83%D0%BC%D1%8F%D1%82-news681577.html", "text": "- През 1484 г. папа Инокентий VIII издава була за изгарянето на кладата на всички вещици и техните котки. Сайтът Бъзфийд също предлага любопитки за котките: - Ветеринарите сравняват рязането на котешките нокти с ампутирането на крайник. -  Котките се потят чрез лапите си, които са снабдени и с обонятелни жлези, и използват тъпченето и драскането, за да маркират територията си. - През живота си женска котка може да роди до 100 котенца. По случай днешния Международен ден на котката британският в. \"Дейли експрес\" предлага няколко любопитни факта за любимите на мнозина създания. Тези пухкави сладури си имат и още един ден – Световният ден на котката се чества на 1 март, предава Дарик. - Денят се отбелязва от 2002 г. по инициатива на Международния фонд за защита на животните (IFAW). - Котките са почитани в Древен Египет, като мъртвите животни са мумифицирани, за да бъдат умилостивени боговете. В Древен Египет убийството на котка е смятано за углавно престъпление. Според история, разказана от Херодот, персите са знаели за почитта на египтяните към котките и по време на военен сблъсък помежду им са пуснали няколко животни на бойното поле. Египтяните са предпочели да се предадат, вместо да рискуват живота на някоя от котките. Древните египтяни дълго са оплаквали покойните котки. Един от траурните им ритуали е бил обръсването на веждите. - През 2011 г. в Италия черен котарак на име Томасо наследи 10 милиона евро след кончината на стопанката си - водеща уединен живот 94-годишна вдовица. - В края на миналия месец се спомина котаракът Стъбс, който от 1997 до кончината си беше почетен кмет на Талкитна, Аляска. - Европейската патентна служба е запозната в детайл с над 1200 изобретения, свързани с котешки тоалетни. - Генетичните корени на домашната котка могат да бъдат проследени до Близкия изток. Изследване е установило съществено сходство между тяхната ДНК и тази на диви котки, обитавали Израел, ОАЕ, Бахрейн и Саудитска Арабия. - Котките разчитат на изключителен слух. Това отчасти се дължи на факта, че имат 32 различни мускула в ушите. - Белите котки обаче са предразположени към глухота. Не всички сред тях страдат от загуба на слуха. Според изследване на специалисти от университета \"Корнел\" между 65 и 85 процента от белите котки със сини очи имат увреждане на слуха. - Ако човек живее сам с котка и се спомине, питомката му вероятно няма да се посвени да си устрои пир с тялото му, за разлика от кучето, което ще бди гладно край трупа. - Най-голямата домашна котка в света с дължина близо 123 сантиметра е Стюи от породата Мейн Куун. - Котарак на име Оскар, който живее в дом за възрастни хора в Роуд айлънд, е предсказал смъртта на 25 обитатели, демонстрирайки внимание и загриженост преди кончината им. Според специалистите умиращото тяло излъчва миризма, към която котките са особено чувствителни. - Котките \"проспиват\" около 70 процента от живота си. За сравнение - само 30 процента от човешкия живот преминава в сън. - Когато са будни, котките отделят голямата част от времето на тоалета си. - Крийм Пъф е най-дълго живялата котка в света - 38 години. - През 1837 г. в Белгия 37 котки са наети за пощальони. Едва ли е изненада, че инициативата не сработва. - Президентът Ейбрахам Линкълн до такава степен е обичал котките, че питомците му Таби и Дикси редовно са се хранили на трапезата. - Маслините \"подлудяват\" писаните, тъй като съдържат сходно химично съединение с котешката трева. - Възможно ли е котките умишлено да пренебрегват стопаните си? Според авторите на японско изследване отговорът е \"Да\". Изследователите са установили, че писаните разпознават гласовете на собствениците си и могат да решат нарочно да ги игнорират. - Котките не са в състояние да усетят сладкия вкус, тъй като нямат съответните рецептори. - Десетгодишно проучване на специалисти от университета на Минесота е установило, че за собствениците на котки рискът от инфаркт и инсулт е с 30 процента по-нисък. - Актьорът Никълъс Кейдж разкри навремето пред водещия на ток шоу Дейвид Летърман как с котката му веднъж споделили халюциногенни гъби и с часове лежали и се взирали един в друг. - Котките калико почти винаги са женски. - Рижавите котки обикновено са мъжки. - При повечето женски котки доминираща е дясната лапа, а при мъжките - лявата. - Ермитажът в Санкт Петербург, Русия, разчита на 70 бездомни котки, наети да контролират популацията на мишките и да им пречат да гризат произведенията на изкуството. - В действителност котките могат да бъдат лоялни. Котарак на име Толдо се прочу в Италия и по света със всекидневните посещения в продължение на година на гроба на стопанина си. - Въпреки масово разпространеното схващане, че котките обичат мляко, в действителност те страдат от непоносимост към лактоза. - Котките са изключително добри манипулатори. Когато отчаяно се нуждаят от внимание, те прибягват до мъркане, наподобяващо бебешки плач. Котките не мъркат само когато са щастливи, но и за да сигнализират стрес и страх. Най-интересното е, че мъркането им с честота 27 херца е полезно за здравето на костите им. - Котките понякога страдат от зъбобол, което ги прави сърдити. - Черните котки, които плашат мнозина, са смятани за късметлийски в Англия, Ирландия и части от Азия. - Котките са виновни за погубването на 33 различни вида животни. Пухкавите убийци отнемат живота на 2,4 милиона птици годишно. - Стопаните на котки знаят, че питомците им са склонни постоянно да \"висят\" на слънце. За това им поведение има научно обяснение - слънчевата топлина помага на писаните да пестят енергия за спокоен сън, по време на който базовият им метаболизъм спада. Поради същата причина, плюс че им осигуряват убежище и им напомнят за живота в естествена среда, котките са \"луди\" по кутии.", "date": "2017.08.08", "title": "Тези факти за котките ще ви изумят"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82%D1%86%D0%B5%D0%BF%D0%B8%D1%85%D0%B0-%D0%B1%D1%83%D0%BB%D0%B5%D0%B2%D0%B0%D1%80%D0%B4%D0%B0-%D0%BE%D1%82-%D0%BE%D1%80%D0%BB%D0%BE%D0%B2-%D0%BC%D0%BE%D1%81%D1%82-%D0%B4%D0%BE-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD-%D0%B1%D0%B0%D0%B3%D0%B0-news681670.html", "text": "Бул. \"Цар Освободител\" в столицата е затворен за движение в участъка от пл. \"Орлов мост\" до СУ \"Св. Климент Охридски\" заради изоставен багаж. Това съобщиха за Агенция \"Фокус\" от пресцентъра на Столична община. В момента районът е отцепен и на място се извършва проверка. Автобусите, движещи се по линии 9, 360, 94 и 280 променят маршрута си така: по бул. \"Цариградско шосе\", завиват по бул. \"Евлоги и Христо Георгиеви\", ул. \"Ген. Йосиф Гурко\" и след това по бул. \"Васил Левски\", а автобусите по линии - 8, 4, 184 и тролеите, които се движат в района, въртят по улица \"Ген. Йосиф Гурко\".", "date": "2017.08.08", "title": "ИЗВЪНРЕДНО! Отцепиха булеварда от \"Орлов мост\" до Софийския университет заради изоставен багаж"}
{"url": "http://pik.bg/%D1%88%D0%BE%D0%BA-%D1%81%D0%B0%D0%BC%D0%BE%D1%83%D0%B1%D0%B8-%D1%81%D0%B5-%D0%BC%D0%BB%D0%B0%D0%B4%D0%B0-%D0%B0%D0%BA%D1%82%D1%80%D0%B8%D1%81%D0%B0-%D0%BD%D0%B0%D0%B4%D0%B5%D0%B6%D0%B4%D0%B0-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D1%82%D0%B5%D0%B0%D1%82%D1%8A%D1%80-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-18-news681603.html", "text": "Една от големите надежди на руската сцена, актрисата на театър \"Сатирикон\" Полина Шанина загина, едва 31-годишна. Тялото на младата жена е намерено под прозорците на блока в Москва, където живеела. Според една от версиите Полина сама е сложила край на живота си, съобщава РЕН.тв. Според приятелка на младата актриса, през последната половин година тя е била в депресия и рязко е отслабнала. Причина за това било самоубийството през април на приятеля на Полина, с когото тя се разделила малко преди внезапната му гибел, но продължавала да го обича. \"Скоро си писахме и тя ми каза, че все още е в транс, не може да приеме загубата\", споделя приятелката на Полина. Според \"Московский комсомолец\", когато паднала върху асфалта, актрисата все още била жива - случаен очевидец напипал пулс, но младата жена починала, преди да дойде Бърза помощ.", "date": "2017.08.08", "title": "ШОК! Самоуби се млада актриса, надежда на руския театър (СНИМКИ/ВИДЕО 18+)"}
{"url": "http://pik.bg/%D1%83%D0%B6%D0%B0%D1%81-%D0%BD%D0%B0-%D0%BF%D1%8A%D1%82%D1%8F-17-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%83%D0%B4%D0%B0%D1%80%D0%B5%D0%BD-%D0%BE%D1%82-%D0%B4%D0%B2%D0%B5-%D0%BA%D0%BE%D0%BB%D0%B8-news681637.html", "text": "17-годишен моторист е с опасност за живота, след като се сблъска с не една, а две коли, съобщиха от пресцентъра на МВР. Ужасяващият инцидент е станал към 18 часа вчера в Лом. Непълнолетният Ц.О. от крайдунавския град карал с несъобразена скорост скутера си „Априлия“ по ул. \"Бахчите\" в посока от Видин към Лом. Когато предният \"Форт Ескорт\" набил спирачки, за да направи ляв завой, тийнейджърът се блъснал в задната лява част на колата, но продължи  движението покрай ескорта. Точно тогава насреща върху него връхлетял Фолксваген Пасат със софийска регистрация и последвал свиреп челен сблъсък. Момчето е настанено в ломската болница със счупени крака, ребра, гръбначни прешлени и лицеви кости. Лекарите правят всичко по силите си, за да спасят живота му.", "date": "2017.08.08", "title": "УЖАС НА ПЪТЯ! 17-годишен моторист бере душа, ударен от две коли"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B4%D0%BD%D0%B5%D1%81-%D1%81%D0%B2%D0%B5%D1%82%D1%8A%D1%82-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%82%D1%83%D1%80%D1%86%D0%B8%D1%8F-%D1%82%D1%8F-%D1%81%D0%B5-%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0%D0%BB-%D0%B2-%D0%B8%D0%B4%D0%B5%D0%B0%D0%BB-%D0%B7%D0%B0-%D0%BF%D0%BE%D0%B4%D1%80%D0%B0%D0%B6%D0%B0%D0%BD%D0%B8%D0%B5-%D0%B8%D0%B7-%D1%86%D1%8F%D0%BB%D0%B0%D1%82%D0%B0-%D0%BF%D0%BB%D0%B0-news681638.html", "text": "Anadolu Agency, цитирана от Фокус. Управляващата „Партия на справедливостта и развитието“ („АК“) не господства над турската нация, а й служи, заяви президентът Ердоган, предава На обществено мероприятие в Трабзон, Ердоган заяви, че партията му е помогнала за напредъка на Турция, през 15-годишното си управление. „Ние сме тук, за да бъдем слуги, а не господари на турската нация“, каза президентът на Турция. „Днес светът говори за Турция, тя се е превърнал в идеал за подражание из цялата планета“, каза Ердоган. „Когато взехме властта, брутния продукт на глава от населението в Турция бе 3,400 долара, а оттогава се е повишил. Днес брутния продукт на глава от населението е достигнал 11 хиляди долара“, подчерта турският президент. Президентът на Турция разкритикува лидера на опозицията Кемал Кълъчдароглу, който неотдавна заяви пред германски медии, че страната му не е безопасно място за германски граждани, както и всички други чужденци. Относно отношенията с Берлин, Ердоган каза, че „Германия ще разбере вината си, но ще е твърде късно“.", "date": "2017.08.08", "title": "Ердоган: Днес светът говори за Турция, тя се е превърнал в идеал за подражание из цялата планета"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F%D1%82%D0%B0-%D0%B2-%D0%B4%D0%BE%D0%B1%D1%80%D0%B8%D0%BD%D0%B8%D1%89%D0%B5-%D1%83%D0%B4%D0%B0%D1%80%D0%B8%D0%BB%D0%B0-%D0%B6%D0%B5%D0%BD%D0%B0%D1%82%D0%B0-%D0%B4%D0%BE%D0%BA%D0%B0%D1%82%D0%BE-%D0%B1%D0%B8%D0%BB%D0%B0-%D0%B2-%D0%B3%D1%80%D0%B0%D0%B4%D0%B8%D0%BD%D0%B0%D1%82%D0%B0-news681644.html", "text": "67-годишна жена от Добринище е с леки обгаряния и силна уплаха, след като гръм падна в дома й на улица „П. Славейков“. По време на инцидента тя била в градината. След като била прегледана от медицинско лице, тя се прибрала у дома, съобщава \"Струма.бг\". От мълнията са изпочупени прозорците на къщата, има щети по покрива. Пожарна кола е дошла на място, но не се наложило намесата й, тъй като не е имало пожар.", "date": "2017.08.08", "title": "Мълнията в Добринище ударила жената, докато била в градината"}
{"url": "http://pik.bg/%D1%81%D1%8A%D1%80%D0%B2%D0%B0%D0%B9%D0%B2%D1%8A%D1%80%D1%8A%D1%82-%D0%B0%D1%85%D0%BC%D0%B5%D0%B4-%D0%BE%D1%82-%D1%8F%D0%BA%D0%BE%D1%80%D1%83%D0%B4%D0%B0-%D0%BF%D1%80%D0%B0%D0%B2%D0%B8-%D0%BD%D0%B0%D1%80%D0%B3%D0%B8%D0%BB%D0%B5-%D0%B1%D0%B0%D1%80-news681618.html", "text": "Финалистът от първото издание на „Сървайвър“ Ахмед Шуганов от Якоруда прави в Благоевград наргиле-бар. Симпатичният фитнес инструктор наскоро е наел в центъра на града разработено заведение, в което огромните наргилета, които ще бъдат „черешката на тортата“ в новото заведение, вече са доставени, съобщава \"Струма.бг\". Това не е прощъпалник в бранша за 38-годишния Ахмед, който получи от тв шоуто 25 000 лв. Преди години заедно с асистента по английски език във Филологическия факултет на ЮЗУ Слав Астинов той откри дискотека в Разлог, където има още магазин за енергийни добавки и фитнес оборудване, но навръх Коледа 2015 г. нощният клуб бе опожарен от неизвестен злосторник, хвърлил вътре през счупеното скъкло на един от прозорците бутилка със запалителна течност.", "date": "2017.08.08", "title": "Сървайвърът Ахмед от Якоруда прави наргиле-бар"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D0%B2-%D1%80%D0%BE%D0%B3%D0%BE%D1%88-%D0%BE%D1%89%D0%B5-%D1%82%D1%80%D0%B5%D0%BF%D0%B5%D1%80%D1%8F%D1%82-%D1%81%D0%BB%D0%B5%D0%B4-%D0%B1%D1%83%D1%80%D1%8F%D1%82%D0%B0-%D1%81%D1%8F%D0%BA%D0%B0%D1%88-%D0%BC%D0%B8%D0%BD%D0%B0-%D0%B7%D0%BC%D0%B5%D0%B9---%D0%B3%D1%80%D0%B0%D0%B1%D0%B5%D1%88%D0%B5-%D0%BB%D0%B0%D0%BC%D0%B0%D1%80%D0%B8%D0%BD%D0%B8-%D0%B8-%D0%BA%D0%B5%D1%80%D0%B5%D0%BC%D0%B8%D0%B4%D0%B8-%D0%B8-%D0%B3%D0%B8-news681595.html", "text": "Ураганът в Рогош изкорени дървета и отнесе ламаринени покриви. Беше много страшно. На 69 г. съм, но такова нещо не съм виждала, увери Мария Ангелова, цитирана от Марица. Жената разказа, че всичко започнало около 19 часа. Преминало за час, но бурята дошла с порой. Грабеше ламарини, събаряше огради и запращаше керемиди през няколко къщи, спомня си със страх Ангелова. Домът на жената се наводнил, тъй като силният вятър вкарал всичко вътре. Местните баби още треперят и сравняват стихията със змей. Стихията огъвала дърветата и ги изваждала с плочките на троторара. Подобно бе положението и в Поповица. Бурята отнесе там 40 кв. м покрив на стопанска постройка и го запрати на няколко метра. Собственикът разчистваше днес пораженията. По чудо покривът не е паднал върху преминаващ автомобил или човек, можеше да ги убие, коментира Георги Янев.", "date": "2017.08.08", "title": "СТИХИЯ! В Рогош още треперят след бурята: Сякаш мина змей - грабеше ламарини и керемиди и ги мяташе през няколко къщи"}
{"url": "http://pik.bg/%D1%81%D0%BB%D0%B5%D0%B4-%D0%BF%D0%B0%D0%BD%D0%B8%D0%BA%D0%B0%D1%82%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BE%D1%82-%D0%BE%D1%80%D0%BB%D0%BE%D0%B2-%D0%BC%D0%BE%D1%81%D1%82-%D0%B4%D0%BE-%D0%B1%D1%83%D0%BB-%E2%80%9D%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8%E2%80%9D-news681673.html", "text": "Възстановено е движението по бул. \"Цар Освободител\" в София в участъка от пл. \"Орлов мост\" до бул. ”Васил Левски”. Това съобщиха от пресцентъра на Столичната община. Възобновен е и маршрутът на автобусите, движещи се по линии 9, 360, 94, 280, 8 4, 184, и тролеите, които преминават в района.", "date": "2017.08.08", "title": "СЛЕД ПАНИКАТА: Възстановиха движението от \"Орлов мост\" до бул. ”Васил Левски”"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BC%D0%B5%D1%81%D1%82%D0%B0%D1%82%D0%B0-%D0%BE%D1%82-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8%D0%B7%D0%B2%D1%8A%D0%BD-%D0%BB%D0%BE%D0%BD%D0%B4%D0%BE%D0%BD-%D0%BA%D0%BE%D0%B8%D1%82%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D1%81%D0%B5%D1%82%D0%B8%D1%82%D0%B5-news681383.html", "text": "Когато чуят Великобритания, повечето хора правят асоциация с Лондон. Но тази страна има редица интересни места, далече от столицата, които си заслужава да се видят, пише сайтът Новините от Лондон. Изданието happytowander.com предлага 10 места, които можете да посетите в Обединено кралство: Това е един от най-красивите градове в Англия, който съчетава уникални атракции, като зашеметяващо абатство и исторически римски бани. Бат е град, който заслужава да влезе във вашия списък. Корнуол се намира в западната част на Великобритания. Сините тюркоазени води на този уникален полуостров, белите пясъчни плажове и красиви скали, го правят изключително интересна дестинация. Това е едно от най-живописните места във Великобритания. Уникални скални образувания и кристални води могат да бъдат видяни в тази част на страната. Освен многобройните музеи от световна класа, Ливърпул предлага изненади на всяка крачка. Гардът е изключително приятен за разходка и в него могат да се видят различни архитектурни забележителности. Университетът в Оксфорд превръща града в едно от най-известните места във Великобритания, но освен множеството зашеметяващи сгради, градът предлага много възможности за пазаруване, както и красиви паркове за отдих. 1. Бат (Bath) 2. Корнуол  (Cornwall) 3. Крайбрежието на Джурасик (The Jurassic Coast) 4. Ливърпул (Liverpool) 5. Оксфорд (Oxford)", "date": "2017.08.08", "title": "Топ 5 на местата от Великобритания извън Лондон, които трябва да посетите"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D0%B1%D0%BE%D1%82%D0%B5%D0%B2-%D0%B2%D0%B7%D0%B8%D0%BC%D0%B0-%D1%8E%D0%BD%D0%BE%D1%88%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news681651.html", "text": "Нападателят Стивън Петков със сигурност ще стане част от състава на Ботев Пловдив, признаха от щаба на \"канарчетата\". Юношата на Левски от известно време тренира с отбора на Николай Киров, а специалистът е доволен от видяното по време на заниманията. Киров е дал зелена светлина за привличането на Петков, още повече, че Ботев се нуждае от нови попълнения в атака след трансфера на звездата Омар Косоко. Техничарят премина в Ал Фуджайра от ОАЕ.", "date": "2017.08.08", "title": "РЕШЕНО! Ботев взима юноша на Левски"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D0%B5%D0%B7-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%BD%D0%B0-%D0%BE%D0%BF%D0%B5%D0%BB%D0%BE%D1%82%D0%BE-%D0%BD%D0%B0-%D0%B3%D0%B0%D1%80%D0%B3%D0%BE%D0%B2-%D0%BF%D1%80%D0%B8%D0%BC%D0%B0%D1%82%D0%B0-%D1%81%D0%B8-%D0%B1%D0%B8%D0%B5-%D0%BA%D0%B0%D0%BC%D1%88%D0%B8%D0%BA%D0%B0-%D0%BA%D1%8A%D0%BC-%D0%B2%D0%B0%D1%80%D0%BD%D0%B0-news681611.html", "text": "Лили Иванова няма да се появи на опелото, с което роднини, близки и приятели ще изпратят бившия й мъж и дългогодишен творчески партньор Асен Гаргов. Примата на родната естрада живя 16 години с известния певец и композитор, който си отиде в нощна на 6 срещу 7 август след продължителна битка с рака. Опелото ще се състои в сряда, 9 август, но все още не е потвърдено къде дългогодишния й партньор я е застигнала във Варна във вихъра на подготовката за появата през морската й публика. Снощи до късно през нощта певицата реперира на лунна светлина и дори снима затъмнението, което се видя много ясно в морската столица. Повече от 24 часа след скръбната вест за смъртта на Асен Гаргов, Лили мълчи. В нейния личен таблоид - страницата й във \"Фейсбук\" все още няма съболезнователна публикация. Най-вероятно няма и да има... . От гробищния парк в \"Бояна\" отрекоха Гаргов да бъде погребан в баровския парк. По същото време обаче бившата съпруга на твореца Лили ще бъде на другия край на България. Тази вечер естрадната прима има насрочен кончерт в клуб \"Хоризонт\" в Морската столица, част от лятното й турне и ще бъде във Варна. Вчера тъжната вест за смъртта на", "date": "2017.08.08", "title": "САМО В ПИК! Без Лили Иванова на опелото на Гаргов! Примата си бие камшика към Варна"}
{"url": "http://pik.bg/%D1%81%D1%8A%D0%B4-%D0%B7%D0%B0-%D0%BD%D0%B5%D1%80%D0%B5%D0%B7-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D0%BB-17-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-news681619.html", "text": "Районна прокуратура – Левски внесе в съда обвинителен акт срещу 30-годишен мъж за изнасилване на 17-годишно момиче. Обвинението срещу Тихомир Д. е за това, че на 12.03.2017 г. около 20.30 часа в с. Стежерово, общ. Левски, в двор на къща, се съвкупил с ненавършило 18 години момиче, като я принудил към това със сила и заплашване. Престъпление по чл.152 ал.2, вр. чл.152 ал.1 от НК. Обвиняемият съжителствал с майката на момичето на семейни начала от шест години, като двамата обитавали жилище съседно на къщата в която живеела пострадалата със сестра си и двамата си братя. На 12.03.2017 г.  около 20.30 часа обвиняемият  дошъл в къщата, в която пострадалата  живее - била със сестра си и двамата си братя, които са малолетни. Попитал за майка им, която обаче в този момент била до магазина. Поради тази причина изпратил малката сестра да извика майка си, да се прибере. През това време обвиняемият влязъл в къщата. Пострадалата държала телефон в ръце и опитала да звънне на сестра си, защото се уплашила. Не успяла да набере номера, тъй като обвиняемият грабнал телефона от ръцете й и го захвърлил, хванал я силно през кръста и я занесъл зад къщата. Тя започнала да вика, но никой не я чул. Казала му  да я пусне, на което той отговорил, че иска да прави секс с нея. Момичето му  отговорило, че не иска и го попитала не го ли е срам, тъй като живее с майка й. Въпреки това обвиняемият насила осъществил намеренията си. Разстроена от случилото се пострадалата  му заявила, че ще каже на  майка си, при което той я заплашил с убийство и си тръгнал. Минути след това направила опит за самоубийство, като започнала да си реже вените. Предстои насрочване на делото за разглеждане от съда.", "date": "2017.08.08", "title": "Съд за нерез, изнасилил 17-годишно момиче"}
{"url": "http://pik.bg/%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D1%8F%D1%85%D0%BD%D0%B0-%D1%82%D1%83%D0%B7%D0%B0%D1%80%D1%81%D0%BA%D0%B8-%D0%BC%D0%B0%D0%BA%D0%BB%D0%B0%D1%80%D1%8A%D0%BD-%D1%81%D0%BD%D0%B8%D0%BC%D0%BA%D0%B8-news681605.html", "text": "Единствен по рода си за България спортен автомобил с марката \"Макларън\" в цвят лайм избра Емануела за снимките на своя нов летен хит. Зрителите ще го видят много скоро в ефира на \"Планета\". С \"Без чувства\" певицата ще атакува клубовете през август. Музиката е на Даниел Ганев, а текстът е създаден от Анастасия Мавродиева. За първи път от доста време Емануела се спря на Людмил Иларионов-Люси за режисьор на лентата. Зездата на музикална компания \"Пайнер” издаде, че ще има интригуващи кадри, модерни визии и много настроение. Със сигурност няма да липсват изненади и провокации, защото те са запазена марка за Емануела. В унисон с горещото лято е и визията на певицата, която демонстрира перфектни форми и много сексапил.", "date": "2017.08.08", "title": "Емануела яхна тузарски \"Макларън\" (СНИМКИ)"}
{"url": "http://pik.bg/%D1%88%D0%BE%D1%83-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%BD%D0%B0%D0%BB%D0%BE%D0%B6%D0%B8-%D0%B1%D1%80%D0%B0%D1%87%D0%BD%D0%B0-%D0%BF%D1%80%D0%BE%D0%B1%D0%B0%D1%86%D0%B8%D1%8F-%D0%BD%D0%B0-%D0%BA%D0%B0%D0%BD%D0%B8%D0%B5-%D1%83%D0%B5%D1%81%D1%82-news681634.html", "text": "Риалити сензацията Ким Кардашиан наложи брачна пробация на рапъра Кание Уест. Изпълнителят разполага с времето от 6 месеца, за да докаже на нежната си половинка, че е добър съпруг. \"Те ходят на терапия и полагат големи усилия, за да се сближат отново. Вече си устройват романтични срещи веднъж седмично. Ким спря да го командва и да мрънка и той започна отново да се чувства като мъж във връзката им\", разкри пред \"RadarOnline\" близък до звездната двойка. Останалите попълнения от клана Кардашиан също се притеснявали, че бракът на модела и 40-годишния продуцент не е достатъчно стабилен. Както вече стана ясно двамата очакват още един наследник. Новият член на семейство се износва от сурогатна майка, която е бременна в третия месец. 38-годишната красавица и рапърът вече възпитават две рожби. Дъщеричката им Норт Уест се появи на бял свят през 2013 г., а малкият Сейнт Уест - 2 години по-късно, пише \"Монитор\".", "date": "2017.08.08", "title": "ШОУ! Кардашиян наложи брачна пробация на Кание Уест"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%B4%D1%83%D0%BD%D0%B0%D0%B2-%D0%B8%D0%B3%D1%80%D0%B0%D1%87-%D1%81%D0%BA%D0%BE%D1%87%D0%B8-%D0%BD%D0%B0-%D1%82%D1%80%D0%B5%D0%BD%D1%8C%D0%BE%D1%80%D0%B0-%D0%B2%D0%B5%D1%81%D0%BA%D0%BE-%D0%B2%D0%B5%D0%BB%D0%B8%D0%BA%D0%BE%D0%B2-news681631.html", "text": "Напрежението в Дунав (Русе) се покачи, след като отборът не успя да победи Етър на свой терен във вчерашния мач между двата тима. На тренировка днес се е стигнало до спречкване между треньора Веселин Великов и футболист на тима. \"Имам представа за какво става въпрос. Това са нормални неща, които се случват във всеки отбор. Но след това се изясняват и всичко е ок! Не мога да разбера защо се преувеличава?! Всичко в Дунав е наред по време на тренировъчния процес. Тези интриги нямат край. Това, което правят момчетата ми е подвиг. Явно резултатите, които постигаме са трън в очите на някои хора. Но това ни амбицира и ни прави още по-силни\", каза Великов пред \"Топспорт\".", "date": "2017.08.08", "title": "Напрежение в Дунав! Играч скочи на треньора Веско Великов"}
{"url": "http://pik.bg/%D0%B5%D1%82%D1%8A%D1%80-%D0%B2%D0%B7%D0%B5-%D0%B8%D0%B7%D0%B1%D1%8F%D0%B3%D0%B0%D0%BB-%D0%BE%D1%82-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news681630.html", "text": "Ръководството на Етър осъществи пореден трансфер през това лято. Новаците в Първа лига се подсилиха с крилото Иван Вълчанов. Договорът на 25-годишния футболист с болярите е за два сезона. Вълчанов стартира кампанията в друг от новаците в елита - Септември, като дори изигра два мача за тима на Димитър Васев, но вчера се раздели със столичния тим, който публикува следното съобщение в официалния си сайт: \"Септември София се раздели с Иван Вълчанов, като двете страни разтрогнаха договора на футболиста по взаимно съгласие. Ръководството на септемврийци уважи желанието на играча да опита късмета си в чужбина и му пожелава успех в бъдещите му начинания\". Иван Вълчанов обаче ще играе за Етър, а преди него на стадион \"Ивайло\" акостираха Христо Иванов, Мартин Станкев, Яни Пехливанов, Александър Александров, Веселин Минев, Румен Руменов, Венцислав Василев, Ерик Почански, Георги Сърмов и Алиуне Бадара, съобщава \"Новспорт\".", "date": "2017.08.08", "title": "Етър взе избягал от Септември"}
{"url": "http://pik.bg/%D1%87%D0%B5%D1%80%D0%BD%D0%B0%D1%82%D0%B0-%D1%81%D0%B5%D1%80%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B3%D1%80%D1%8A%D0%BC-%D1%80%D0%B0%D0%B7%D1%80%D1%83%D1%88%D0%B8-%D0%BA%D1%8A%D1%89%D0%B0-%D0%B2-%D0%B4%D0%BE%D0%B1%D1%80%D0%B8%D0%BD%D0%B8%D1%89%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0-%D0%B5-%D0%B6%D0%B5%D0%BD%D0%B0-news681632.html", "text": "Гръм разруши къща в Добринище, пострадала е жена. Това съобщи инж. Георги Пармаков, началник на Регионална дирекция „Пожарна безопасност и защита на населението“ - Благоевград, предава Фокус. Няма данни какво е състоянието на пострадалата. Природното явление е предизвикало пожар, който вече е потушен. Двама души бяха убити от мълнии по време на вчерашната буря. Единият от тях е работник на строеж на бул. \"България\" в София, а другият е пастир от село Маноле. И двамата загинали са на около 40-45 години.", "date": "2017.08.08", "title": "ЧЕРНАТА СЕРИЯ ПРОДЪЛЖАВА! Гръм разруши къща в Добринище, пострадала е жена"}
{"url": "http://pik.bg/%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-%D0%BD%D0%B0-%D0%BF%D0%B0%D1%80%D0%BA%D0%B8%D0%BD%D0%B3-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B8%D0%B7%D0%B4%D0%B8%D1%80%D0%B2%D0%B0-%D1%82%D0%BE%D0%B7%D0%B8-%D1%82%D0%B0%D1%82%D1%83%D0%B8%D1%80%D0%B0%D0%BD-%D0%BC%D1%8A%D0%B6-%D0%B7%D0%B0%D1%89%D0%BE%D1%82%D0%BE-%D1%81%D0%BD%D0%B8%D0%BC%D0%BA%D0%B8-news681600.html", "text": "Татуиран млад мъж с велосипед открадна мобилен телефон от бариерата на паркинг в района на автогарата в Слънчев бряг. За това сигнализираха потърпевшите, които са забелязали младият мъж на записите от охранителните камери и разпространяват снимките с надеждата той по-бързо да бъде открит. \"Телефонът, който открадна, не е скъп, но въпросът е принципен. Не може своеволно да си присвоява чужда собственост. Уведомили сме полицията, но се надяваме, че като разпространим снимките на крадеца, той ще бъде разпознат по-бързо. Той трябва да бъде намерен и наказан\", каза собственикът на обекта господин Костадинов пред репортер на \"Бургас Инфо\". Младежът с велосипеда добре е огледал района, преди да посегне към телефона. Минал е от там 2-3 пъти, за да се увери, че никой не го гледа. Още първия път е посегнал към масата, на която е имало цигари, освен телефонния апарат, но в този момент е излязъл един от служителите. Тогава велосипедистът е имитирал, че залита и ще падне и уж се е подпрял на масата, за да запази равновесие. От там минават много хора и районът е оживен, затова никой от служители не е проявил подозрение в намерениета на велосипедиста.", "date": "2017.08.08", "title": "Собственик на паркинг в Слънчев бряг издирва този татуиран мъж, защото... (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D1%80%D0%B0%D1%81%D1%82%D0%B0%D1%82-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%BC%D1%8A%D0%BB%D0%BD%D0%B8%D0%B8-%D0%BE%D1%89%D0%B5-%D0%B5%D0%B4%D0%B8%D0%BD-%D1%87%D0%BE%D0%B2%D0%B5%D0%BA-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB-%D0%B0-%D0%B4%D1%80%D1%83%D0%B3-%D0%B0-%D1%80%D0%B0%D0%BD%D0%B5%D0%BD-%D0%B4%D0%BE-news681635.html", "text": "МВР Мъж е починал, а друг е ранен от паднала мълния в района на язовир \"Широка поляна\" край Батак, съобщиха от пресцентъра на . Сигнал за трагичния инцидент е получен днес около 14.00 часа в дежурната част на РСПБЗН-Батак. Поради отдалечеността на местността, към мястото на инцидента потеглили два противопожарни автомобила с шестима пожарникари - един екип от службата в Батак и друг от РСПБЗН-Доспат. Пристигайки на мястото огнеборците са установили, че е възникнал пожар в дървена барака, предизвикан от паднала мълния въпрху постройката. В резултат на това е починал 68-годишен мъж от Стамболийски, а негов 49-годишен приятел е с изгаряния по краката и едната ръка. Огнеборците загасили огъня напълно и не му дали възможност да се разрасне и навлезе в гъстата иглолистна гора наблизо. На мястото е извършен оглед от дежурна група при РУ-Пещера. Жена бе ранена днес, след като мълния удари и запали къщата й в Добринище. Двама мъже починаха вчера от гръмотевиците - единият в София, другият в село Маноле.", "date": "2017.08.08", "title": "ИЗВЪНРЕДНО! ШОК И УЖАС! Растат жертвите от мълнии! Още един човек е загинал, а друг а ранен до язовир \"Широка поляна\""}
{"url": "http://pik.bg/%D0%B8%D0%B7%D0%BF%D0%BB%D0%B0%D0%BA%D0%B0-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8%D1%82%D0%B5-63-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D0%B4%D0%B0%D0%BB%D0%B0-10-%D0%B1%D0%BE%D0%BD%D0%B0-%D0%BD%D0%B0-%D0%BC%D0%B5%D0%BD%D1%82%D0%B5-%D0%BF%D0%BE%D0%BB%D0%B8%D1%86%D0%B0%D0%B9-news681574.html", "text": "ОДМВР-Пловдив Близо 10 000 лева дала 63-годишна жена от Пловдив на телефонни измамници. Това съобщиха от пресцентъра на . Според предварителната информация вчера сутринта жената била заблудена по схемата за искане на пари във връзка с полицейско разследване. Изпълнявайки указанията на мним служител на реда, потърпевшата оставила над 9800 лева и 100 евро в градинка на бул. “Цар Борис ІІІ Обединител”. По случая е образувано досъдебно производство.", "date": "2017.08.08", "title": "ИЗПЛАКА ПОРЕДНАТА ЖЕРТВА НА АЛО-ИЗМАМНИЦИТЕ! 63-годишна жена дала 10 бона на менте полицай"}
{"url": "http://pik.bg/%D1%81%D0%B8%D0%BB%D0%B5%D0%BD-%D1%82%D0%BE%D0%BA%D0%BE%D0%B2-%D1%83%D0%B4%D0%B0%D1%80-%D0%B2-%D1%82%D0%B5%D1%86-%D0%B4%D0%B5%D0%B2%D0%BD%D1%8F-%D0%B5-%D0%BE%D0%B1%D0%B3%D0%B0%D0%B7%D0%B5%D0%BD%D0%B0-%D0%BD%D0%BE-%D0%BD%D1%8F%D0%BC%D0%B0%D0%BB%D0%BE-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5-%D0%BD%D0%B0-%D0%B2%D1%8A%D0%B7%D0%B4%D1%83%D1%85%D0%B0-news681606.html", "text": "Токов удар в ТЕЦ \"Девен\", собственост на \"Солвей България\", е довел до обгазяване на град Девня. Няма замърсяване от спряното заради него производство в „Солвей Соди“, уверяват  експерти на РИОСВ – Варна. Силният токов удар е възникнал в 8,20 ч. днес в националната електропреносна мрежа. Вследствие на него са спрели работещите парогенератори в ТЕЦ, както и цялата инсталация за производство на калцинирана сода на \"Солвей Соди\" АД. Към 11:00 ч. няма наличие на данни за замърсяване на атмосферния въздух и водите. По резултатите в реално време от автоматичната измервателна станция „Изворите“ в Девня не е констатирано повишаване концентрациите на контролираните замърсители на атмосферния въздух, като същите са значително под пределно допустимите концентрации. Сформираните екипи са в готовност за извършване на пробовземания за качеството на атмосферния въздух в района с апаратура за експресно определяне на замърсители „GASMET“, както и за водни проби на изход от утаителен басейн „Падина“, непосредствено преди заустване в р. Провадийска. Приложени са процедурите според аварийния план за действие с евакуация на собствения и външен персонал, както и допълнителни превантивни дейности за елиминиране замърсяването на водите на изход от утаителен басейн \"Падина\" - чрез поставяне на пръстени на водоотливната шахта за задържане на течностите в обема на съоръжението. Стартирани са дейности по въвеждане в експлоатация на парогенераторите и последващ пуск на инсталацията за производство на калцинирана сода.", "date": "2017.08.08", "title": "Силен токов удар в ТЕЦ! Девня е обгазена, но нямало замърсяване на въздуха"}
{"url": "http://pik.bg/%D0%BB%D0%BE%D0%B7%D1%8F-%D0%BF%D0%BB%D0%B0%D0%BC%D0%BD%D0%B0%D1%85%D0%B0-%D0%BA%D1%80%D0%B0%D0%B9-%D1%81%D0%B5%D0%BB%D0%BE-%D1%80%D0%B8%D0%BB%D1%86%D0%B8-news681641.html", "text": "Пороен дъжд загаси пожара, пламнал край село Рилци. Огънят тръгнал от сухи треви между главен път Е-79 и селото. Изгорели са лозя и постройка. Поройният дъжд е улеснил работата на огнеборците при гасенето на пламъците, пише БГНЕС. Миналата година на 2 август село Рилци едва не изгоря през нощта, за което година по-късно бе даден курбан.", "date": "2017.08.08", "title": "Лозя пламнаха край село Рилци"}
{"url": "http://pik.bg/%D1%81%D0%BE%D0%BB%D0%B5%D0%BD%D0%BE-%D0%B3%D0%BB%D0%BE%D0%B1%D0%B0-%D0%BE%D1%82-1000-%D0%BB%D0%B5%D0%B2%D0%B0-%D0%B0%D0%BA%D0%BE-%D0%BF%D0%B0%D0%BB%D0%B8%D1%82%D0%B5-%D0%BE%D0%B3%D1%8A%D0%BD-%D0%B2-%D0%B3%D0%BE%D1%80%D0%B0%D1%82%D0%B0-news681596.html", "text": "1000 лева е глобата за палене на огън в гората , напомнят от Министерство на земеделието, храните и горите . От ведомството отново предупреждават за опасността от пожари вследствие високите температури. Ръководството на министерство призовава всички да бъдат внимателни и да пазят горите от пожари. Изключително високите летни температури създават предпоставки за възникване на инциденти в полските и горски територии. Трайно задържалите се екстремално високи температури улесняват неконтролируемото и бързо разгръщане на подобни запалвания на огромни територии, като могат да застрашат живота, здравето и имуществото на много хора и да навлязат в горите и изпепелят целите екосистеми в тях. И през тази година въпреки усилията за превенция на институциите , са регистрирани висок брой пожари, като само за три дни те нараснаха от 251 на 277, а засегнатата площ надмина 17 900 дка, като до петък вечерта беше 14 000 дка. Преките щети възлизат на близо 400 000 лв., изчисляват от Изпълнителната агенция по горите. Всяко невнимателно действие като изхвърляне на угарки на тревата или от прозореца на автомобила, палене на огън на открито, оставяне на празни стъклени опаковки от храна и напитки след излет навън, които действат като лупа, както и прехвърчане на искри от двигателя при навлизане на прибираща реколтата техника или автомобили на излет, може да предизвиква запалване, което да прерасне в пожар. С голям интензитет са пожарите в близост до Благоевград, София, Берковица, Бургас . Само последният голям пожар, който горя до бургаското село Изворище обхвана близо 3000 дка, като на 500 от тях той достигна до върховете на дърветата и ги унищожи напълно. Основна причина за възникване на горските пожари, за съжаление, въпреки всички призиви и препоръки, е човешката небрежност. Налагат се глоби при паленето на огън на открито на разстояние по-малко от 100 м от границите на горските територии, както и за палене на огън в горски територии извън определените зони от държавните горски и ловни стопанства.", "date": "2017.08.08", "title": "СОЛЕНО! Глоба от 1000 лева, ако палите огън в гората "}
{"url": "http://pik.bg/%D0%BE%D1%81%D0%B2%D0%B5%D0%BD-%D1%80%D0%BE%D1%81%D0%B8-%D0%B5%D1%82%D0%BE-%D0%BE%D1%89%D0%B5-%D0%BA%D0%BE%D0%B8-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0%D1%82-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news681655.html", "text": "Ясни са помощниците на Делио Роси в Левски. Треньорът ще разчита на трима специалисти. Наставник на вратарите, кондиционен специалист и асистент - това ще са хората, които ще помагат на Роси на \"Герена\". Помощник треньор ще е Феделе Лимоне, с който Роси е работил в Лече, Фиорентина, Сампдория, Лацио и прочие Матия Винченци ще отговаря за кондиционното състояние на играчите, а Доменико Ботичела ще тренира вратарите.", "date": "2017.08.08", "title": "Освен Роси! Ето още кои специалисти преминават при \"сините\""}
{"url": "http://pik.bg/%D0%BD%D0%BE%D0%B2%D0%B0%D0%BA-%D0%B2-%D1%81%D0%B5%D1%80%D0%B8%D1%8F-%D0%B0-%D1%81%D0%BF%D0%BE%D1%80%D0%B8-%D1%81-%D0%BA%D1%80%D0%BE%D1%82%D0%BE%D0%BD%D0%B5-%D0%B7%D0%B0-%D0%BF%D0%BE%D0%B4%D0%BF%D0%B8%D1%81%D0%B0-%D0%BD%D0%B0-%D1%87%D0%BE%D1%87%D0%B5%D0%B2-news681633.html", "text": "Новакът в италианската Серия А СПАЛ (Ферара) е изпреварил Кротоне в битката за полузащитника на Палермо Ивайло Чочев, а офертата на тимът от Ферара в момента е по-добра, съобщава \"Гадзета дело Спорт\". До момента се смяташе, че калабрийците са основен претендент за Ивайло, но днес изданието твърди за подобрено предложение от страна на новака СПАЛ. Двата отбора, които не са сред лидерите в Калчото, са единствените със сериозен интерес към Чочев. Ако не се стигне до подобна сделка, българският халф ще остане в Палермо, където миналата година направи един доста приличен сезон. Въпреки силните му изяви обаче, сицилианците изпаднаха в Серия Б, напомня \"Новспорт\".", "date": "2017.08.08", "title": "Новак в Серия А спори с Кротоне за подписа на Чочев"}
{"url": "http://pik.bg/%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D0%B6%D0%B5%D0%BD%D1%81%D0%BA%D0%B8%D1%8F%D1%82-%D0%BC%D0%BE%D0%B7%D1%8A%D0%BA-%D0%B5-%D0%BF%D0%BE-%D0%B0%D0%BA%D1%82%D0%B8%D0%B2%D0%BD%D0%B8%D1%8F%D1%82-news681551.html", "text": "Учени анализирали резултатите от 46 034 мозъчни изследвания с еднофотонна емисионна компютърна томография. Методът позволява да се изследва притокът на кръв в мозъка, като се идентифицират зоните, свързани с най-висока мозъчна активност. Събраното огромно количество данни дало възможност на учените да открият междуполови различия в мозъчните структури. \"Количествените разлики, които идентифицирахме между мъжете и жени, са важни за опознаване на базирания върху пола риск от мозъчни увреждания като онези, свързани с болестта на Алцхаймер - заяви експертът по психиатрия Дейниъл Еймън от клиниките Еймън в Калифорния. - Използването на еднофотонна емисионна компютърна томография е от съществено значение за разработване на мозъчни терапии в бъдеще.\" Резултатите показали, че женският мозък е по-активен в префронталния кортекс и лимбичната система. Префронталният кортекс е отговорен за вниманието и запаметяването, а лимбичната система - за мотивацията, поведението и емоциите. Мозъчни зони, свързани със зрението и координацията, са по-активни у мъжете. Учените увериха, че изследваните различия между мъжкия и женския мозък могат да разкрият как мъже и жени са засегнати от различни заболявания. Жените по-често са засегнати от болестта на Алцхаймер и от депресия, а за мъжете има по-голям риск да бъдат засегнати от свързани с поведението проблеми и да се окажат зад решетките. \"Точното определяне на физиологичната и структурна основа на междуполовите различия в мозъчните функции ще хвърли светлина върху болестта на Алцхаймер\", поясни д-р Джордж Пери от Тексаския университет в Сан Антонио. Резултатите от най-широкомащабното извършвано някога изследване върху функционирането на мозъка навеждат на мисълта, че женският мозък е по-активен от мъжкия, предаде ЮПИ.", "date": "2017.08.08", "title": "ДОКАЗАНО! Женският мозък е по-активният"}
{"url": "http://pik.bg/65-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%83%D0%B4%D0%B0%D1%80%D0%B8-%D0%BA%D0%B8%D1%82%D0%B0%D0%B9-news681626.html", "text": "AFP Земетресение с магнитуд 6,5 по скалата на Рихтер удари югозападните части на Китай, предава , позовавайки се на Американското геологическо дружество. Земетресението се е случило в 9:20 местно време, в провинция Съчуан, близо до мястото, където през 2008-ма година друг земен трус с магнитуд 8,0 доведе до смъртта на 87 хиляди души. Епицентърът на земетресението, е на 284 километра на север от провинциалната столица Чънду. Все още няма информация за щетите и жертвите.", "date": "2017.08.08", "title": "6,5 по Рихтер удари Китай"}
{"url": "http://pik.bg/%D0%B1%D0%BB%D0%B8%D0%B7%D0%BE-100-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%81%D0%B8%D0%BB%D0%BD%D0%BE%D1%82%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2-%D1%81%D1%8A%D1%87%D1%83%D0%B0%D0%BD-news681663.html", "text": "AFP Земетресението с магнитуд 6,5 по скалата на Рихтер, което удари китайската провинция Съчуан, е довело до смъртта на около 100 души, предава . Националната комисия за превенция на бедствията на Китай заяви, че до 100 души може да са загинали в югозападната част на страната, след земетресението. Над 130 хиляди домове са повредени, според китайските власти. Броят може да е по-голям, тъй като това е предварителен анализ.", "date": "2017.08.08", "title": "Близо 100 души са загинали при силното земетресение в Съчуан "}
{"url": "http://pik.bg/%D0%BE%D0%B1%D1%80%D0%B0%D1%82-%D1%83%D0%BB%D0%B8%D1%87%D0%B5%D0%BD%D0%B0%D1%82%D0%B0-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D1%81%D1%85%D0%B5%D0%BC%D0%B0-%D0%B3%D0%B5%D1%80%D0%B1%D0%B5%D1%80%D0%BA%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D0%B4%D0%B0%D1%80%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0%D1%82%D0%B0-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%B4%D0%B5%D1%82%D1%81%D0%BA%D0%B0%D1%82%D0%B0-news681648.html", "text": "Отворено писмо до медиите разпрати тази вечер Румяна Гьорева, председател на групата на ГЕРБ в общинския съвет на Перник. Поводът е репортаж от Би Ти Ви, в който се посочва, че в Перник нараства напрежение заради детска градина. Както ПИК съобщи, р ОТВОРЕНО ПИСМО ДО МЕДИИТЕ от Румяна Тодорова Гьорева По повод днешния репортаж в сутрешния блок на БТВ, който касае решение на Общински съвет – Перник, за отдаване на част от сграда на частна детска градина и възникналото обществено напрежение, искам да направя следните пояснения: Смятах, че дългогодишният ми опит като преподавател и експерт в Регионалния инспекторат по образование, ми позволява да поема отговорността и да създам условия и атмосфера за възпитание и занимания на децата на Перник. Затова и участвах в процедурата, която предвиждаше да се реновира от години пустеещата част от сградата на детска градина номер 10 и в тези помещения да се възпитават 24 деца. След възникналото напрежение и след спекулациите, които последваха, бих искала да заявя: Отказвам се от договора с община Перник и дарявам безвъзмездно в полза на общината и детската градина средствата, вложени в ремонта на сградата. Като човек с достойнство, който дълбоко уважава политическата сила, която подкрепя, не бих си позволила с това мое действие да уронвам престижа й. Декларирам, че незабавно започвам действия по искане за прекратяване на договора и оформянето на документите за дарение. С уважение Румяна Гьорева, Общински съветник от ГЕРБ- Перник 8 август 2017 г одители от пернишкия квартал „Могиличе” се готвят за протест, след като единствената детска градина в квартала беше разделена на общинска и частна. Това е станало с решение на Общинския съвет в миньорския град, което е в полза на фирмата на… председателя на групата на ГЕРБ Румяна Гьорева, съобщи Би Ти Ви. Ето и писмото-отговор до медиите на Гьорева:", "date": "2017.08.08", "title": "Обрат! Уличената за скандална схема герберка в Перник дари средствата за ремонт на детската градина в града!"}
{"url": "http://pik.bg/%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%86%D1%81%D0%BA%D0%B0-news681642.html", "text": "С решение от днес Съдът разпореди, че фирмата \"Ред Енимълс\" ЕООД, следва да внесе по обособена сметка близо осем милиона лева в седемдневен срок от влизане в сила на Първата частична сметка за разпределение. Въпросната фирма спечели търга за активите на ПФК ЦСКА АД. Съобщението на Съда гласи: \"УКАЗВА на кредитора \"Ред Енимълс\" ЕООД, че следва да внесе по особената сметка на масата на несъстоятелността на \"ПФК ЦСКА\" АД (н) сумата 7 835 367.50 лева, в седмодневен срок от влизане в сила на Първата частична сметка за разпределение. Определението може да бъде обжалвано пред САС от длъжника или кредитор, подал възражение срещу обявената в търговския регистър на 22.06.2017 г. частична сметка за разпределение, както и от Благовест Бориславов Геков, в едноседмичен срок от обявяването му в търговския регистър\". Така предстои възелът около активите на ПФК ЦСКА да се разплете. Както е известно около проваления търг на \"Армията\" за въпросните активи и второто наддаване - състояло се в Кърджали, се създаде огромна истерия", "date": "2017.08.08", "title": "Изключително важна новина за ЦСКА!"}
{"url": "http://pik.bg/%D0%BD%D0%B5%D0%BB%D0%B5%D0%BF%D0%BE-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%B8%D0%B7%D0%B4%D1%8A%D1%85%D0%BD%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B0-%D0%BF%D0%BE-%D0%B1%D0%BE%D0%B9%D0%BD%D0%B8-%D0%B8%D0%B7%D0%BA%D1%83%D1%81%D1%82%D0%B2%D0%B0-news681620.html", "text": "16-годишно момче почина внезапно по време на тренировка по бойни изкуства в Свердловска област. Инцидентът е станал на 8 август в Асбестовския градски окръг, съобщава РИА Новости. По случая е образувано досъдебно производство. Правоохранителните органи изясняват дали момчето е минало медицински преглед, преди да бъде допуснато до залата. Тялото на момчето е откарано за аутопсия.", "date": "2017.08.08", "title": "НЕЛЕПО! Тийнейджър издъхна по време на тренировка по бойни изкуства "}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BD%D1%8F%D0%BC%D0%B0-%D0%BA%D0%B0%D0%BA-%D0%B4%D0%B0-%D0%B1%D1%8A%D0%B4%D0%B5-%D0%BD%D0%B0%D0%BC%D0%B5%D1%80%D0%B5%D0%BD-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81%D0%B5%D0%BD-%D0%B2%D0%B0%D1%80%D0%B8%D0%B0%D0%BD%D1%82-%D0%BF%D0%BE-%D0%BA%D0%B0%D0%B7%D1%83%D1%81%D0%B0-%E2%80%9E%D0%BA%D0%B0%D0%BB%D0%B8%D0%B0%D0%BA%D1%80%D0%B0%E2%80%9C-%D0%BA%D0%BE%D0%B9%D1%82%D0%BE-%D0%B4%D0%B0-news681652.html", "text": "Няма как да бъде намерен компромисен вариант по казуса „Калиакра“, който да е изгоден за всички страни. Това каза в обзорното предаване „Това е България“ по Радио „Фокус“ вицепремиерът Валери Симеонов. Той допълни, че няма как да бъде разрешен проблемът без да бъде ощетена държавата, но целта е да не бъдат причинени големи вреди. Според вицепремиера единственият изход е обезщетяване на собствениците, а другото алтернативно решение – отказ от изпълнение на решението на съда на Европейския съюз, е невъзможно. „Не знам как ще завърши този казус, но това, което зависи от нас, които сме натоварени с управлението, ще гледаме да завърши с минимални щети. Нашата цел ще бъде казусът да завърши колкото се може по-малко зле“, коментира вицепремиерът. Валери Симеонов прогнозира, че след казуса „Калиакра“ ще последват аналогични проблеми и при други общини, засегнати от „Натура 2000“.", "date": "2017.08.08", "title": "Валери Симеонов: Няма как да бъде намерен компромисен вариант по казуса „Калиакра“, който да е изгоден за всички"}
{"url": "http://pik.bg/%D0%BF%D1%81%D0%B8%D1%85%D0%BE%D1%82%D1%80%D0%B8%D0%BB%D1%8A%D1%80-%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%80%D1%83%D1%81%D0%BD%D0%B0%D0%BA-%D0%BB%D1%83%D0%B4%D0%BD%D0%B0-%D0%BF%D0%BE%D1%82%D1%80%D0%BE%D1%88%D0%B8-%D1%81%D0%B8-%D0%BA%D1%8A%D1%89%D0%B0%D1%82%D0%B0-news681584.html", "text": "31-годишен мъж е бил транспортиран и настанен в специализирано здравно заведение след намеса на полицията по искане на негова близка. Това казаха за драмата, разиграла се на ул. „Бдин“ във Варна от пресцентъра на ОДМВР. От полицията допълниха, че буйстващият мъж е започнал да унищожава собственото си имущество, пише Петел. Драмата се разиграла някъде около 12:30 часа. По думите на очевидци на случая, на улицата се чувало как мъжът троши предмети в къщата, в която живее. Той и майка му, която извикала полицията, са руснаци и живеят постоянно на това място. Според свидетелите очевидно е ставало въпрос за някакъв семеен скандал, но никой не е разбрал точно каква е причината.", "date": "2017.08.08", "title": "Психотрилър и във Варна! Руснак лудна, потроши си къщата"}
{"url": "http://pik.bg/%D0%BF%D0%B0%D1%80%D1%82%D0%B8%D1%8F-%D0%BD%D0%B0-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BF%D1%81%D0%B5%D0%B2%D0%B4%D0%BE%D0%B5%D0%BA%D0%BE%D0%BB%D0%BE%D0%B7%D0%B8%D1%82%D0%B5-%D0%B8-%D1%82%D0%BE%D0%BC%D0%B0-%D0%B1%D0%B5%D0%BB%D0%B5%D0%B2-news681594.html", "text": "Председателят на „Партия на зелените“ скочи срещу псевдоеколозите около Тома Белев. Публикуваме позицията на Валентин Симов, която пусна в своя фейсбук: „Имало едно време един философ, съсипал той парк Витоша, а сега иска да съсипе и северното Черноморие! Искал експерти да присъстват утре на срещата с министър-председателя, аланкоолу къде бяха експертите когато чертаехте границите на Натура 2000, що не ги поканихте тогава? Спомням си как пред три парламентарни комисии кмета на Аксаково обясняваше как при него дошли едни момчета с една карта и му обяснявали, че там има блато и блатни костенурки. Човекът обясни, че там се е родил и никога не е имало блато и блатни костенурки! Машала на тези дето картираха по натура, колко пари са взели вероятно само г-н Цацаров след дълбоко и обстойно проверяване може да каже! Г-н Цацаров самосезирайте се докато не е късно!“", "date": "2017.08.08", "title": "Партия на зелените скочи срещу псевдоеколозите и Тома Белев"}
{"url": "http://pik.bg/%D0%B0%D0%BB-%D0%B1%D0%B0%D0%BD%D0%BE-%D1%81%D0%B8-%D0%B8%D0%B7%D1%82%D1%80%D0%B8-%D0%BF%D1%80%D0%BE%D1%84%D0%B8%D0%BB%D0%B0-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0%D1%80%D0%B0%D0%B4%D0%B8-%D1%80%D0%BE%D0%BC%D0%B8%D0%BD%D0%B0-%D0%BF%D0%B0%D1%83%D1%8A%D1%80-news681553.html", "text": "Легендата на италианската музика Ал Бано, който идва за концерт в София на 5 октомври, изтри профилите си в социалните мрежи. Като причина за решението си, изпълнителят на “Феличита” посочва прекомерните медийни спекулации с близките му. “Интересът на някои жълти издания към живота ми е нездравословен, ето защо прецених, че на този етап ще направя пауза за неопределен срок от време”, призна италианската звезда точно преди да изтрие профила си. Ал Бано Каризи допълна, че не може да приеме лъжите в медиите и иска да предпази семейството си от негативизма. Чашата на търпението му преляла, след като жената до него и майка на двете му по-малки деца – ТВ водещата Лоредана Лечизо, публикувала тяхно общо селфи. Виждайки снимката, жълтите медии разпространили слуха, че тя е колаж, а Ал Бано всъщност се е събрал с бившата си съпруга и дуетна половинка Ромина Пауър. Примера на Ал Бано вече последваха редица знаменитости - британската звезда Ед Шийран, който преди броени дни изтри профила си в Tуитър, рапърът Кание Уест и други популярни личности. Концертът на италианската суперзвезда с виртуозите от Софийска филхармония е на 5 октомври от 20:00 ч. в Арена Армеец. Билетите са на цени от 30 до 70 лв. и могат да бъдат закупени от мрежата, както и online. Продават и ВИП пакети за събитието. Събитието се организира с подкрепата на Италиански културен институт.", "date": "2017.08.08", "title": "Ал Бано си изтри профила във Фейсбук заради Ромина Пауър "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B8%D1%81%D0%BE%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%BB%D0%B5%D0%B2%D1%81%D0%BA%D0%B8-%D0%BF%D0%BB%D0%B0%D0%BD-%D1%85-%D0%B2%D0%BB%D0%B8%D0%B7%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D0%BE%D1%82%D1%81%D0%B5%D1%87%D0%B5-%D0%B2-%D0%B0%D0%B2%D0%B0%D0%BD%D1%81-%D0%BD%D0%B5-news681640.html", "text": "Високо напрежение в Левски - днес \"сините\" представиха новия си треньор Делио Роси. Специалистът, видимо впечатлен от огромното медийно внимание - започна по обстоен начин да се представя. \"Извинявам се, че не мога да говоря на български език, защото преди една седмица не знаех, че ще бъда в България и ще стана треньор на толкова голям клуб. Делио Роси се казвам, на 57 години съм, бивш футболист. Женен съм от 34 години, имам 3 деца, с пълен успех съм завършил спортната академия в Италия. От 1990 година съм треньор по футбол\", каза Роси. След различни вариации - 2017, 2020 и прочие - в Левски по-всичко личи - вече има \"План Х\". \"Не съм тук да давам обещания и няма да го направя\". \"Собственикът ме помоли да изградя нов стил на игра и организация, за да имаме основи да вървим напред\". \"Не съм магьосник, но мисля, че ще успея\". \"Този процес изисква време - не може да искаме да тичаме без да сме се научили да ходим, но ще успея да направя Левски отбор на високо ниво. Има много да се работи\". \"Трябва да се запозная с футболистите, с които разполагам\". Силни цитати от първата медийна изява на Делио Роси начело на \"сините\". Италианецът по всичко личи, се готви за сериозен период, в който да изгражда облик на Левски, печеливш и красив стил на игра. Специалистът е известен с това, че държи много на дисциплината. С Роси начело очакванията към столичани се увеличават, предвид, че в състава блестят и играчи със солидни визитки - Обертан, Гомес. А след смяната на Николай Митов, напрежението в Левски сякаш не спада, напротив...", "date": "2017.08.08", "title": "ЕКСКЛУЗИВНО! Високо напрежение в Левски: \"План Х\" влиза на \"Герена\"! Делио Роси отсече в аванс: Не съм магьосник"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B5%D0%BA%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%BE%D0%BD%D0%B0-%D0%BA%D0%B0%D1%80%D0%B0%D0%B4%D0%B6%D0%BE%D0%B2%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B8-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BF%D1%80%D0%B0%D0%B2%D0%B8%D0%BB%D0%BD%D0%BE%D1%82%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0--news681599.html", "text": "Проблемът, възникнал през 2006-2008 г., намери най-доброто решение от социално-икономическа и екологична гледна точка. Това каза за „Фокус“ Нона Караджова, бивш министър на околната среда в кабинета на Бойко Борисов в периода 2009-2013 г. във връзка с днешната среща по казуса „Калиакра“, на която бе постигнато съгласие заповедта за забрана на строителство в „Калиакра“ да продължи да действа, докато се прецизира нова. „Решението за достойно компенсиране на собствениците е възможно най-доброто“, коментира Караджова. „Предполагам, че има възможности в Програмата за развитие на селските райони, която се управлява от МЗХ да прехвърли средства от мерки, които не са толкова атрактивни и не се усвояват толкова бързо, към мярката, която е за компенсиране на собствениците на земи в „Натура 2000“, коментира Караджова. Тя поясни, че министър Димов е постигнал най-доброто за страната в преговорите с ЕК и е спестил огромни средства от данъкоплатците. Караджова обясни, че тези инвестиции е трябвало да се обезщетят. По думите й при всички положения е щяло да има заведени много дела срещу държавата. „Не е луд, който яде баницата, а който му я дава. 2005-2006 г. са разрешени тези проекти в нарушение на екологичното законодателство и се стигна дотук“, коментира Караджова. Тя обясни, че през 2009 г. е установила, че в нарушение на екологичното законодателство са издадени хиляди разрешителни за ветропаркове и соларни, мини ВЕЦ-ове в зони за „Натура“. Караджова изтъкна, че при Тройната коалиция не са били спазвани пълните процедури за екологична оценка. „Предприехме мигновени действия. Проблемът не беше само екологичен, а и имиджов за страната, току-що станала членка на ЕС“, каза Караджова. Тя поясни, че, ако не са били взети спешни мерки от кабинета „Борисов“ 1 и от нея като министър, са щели да бъдат въведени в експлоатация ВЕИ мощности, с минимум 7-8 хил. мегаватчаса. Караджова обърна внимание, че във върховите моменти през зимните периоди и в най-тежките зими, потреблението на енергия се осигурява от около 7 хил. 500 мегавата. „Към тогавашните разпоредби на Закона за възобновяемите енергийни източници, държавата беше длъжна да изкупува произведената електроенергия от ВЕИ, при това цените бяха изключително високи. В крайна сметка предприехме на мига законодателни промени, както и прилагащи мерки, и щетите се сведоха до минимум“, коментира Караджова. Тя поясни, че от 3000 ветрогенератора в момента те са максимум 300. По думите й при фотосоларните паркове от около 5 мегавата стартирани, в момента са максимум 1000. „Това е възможно най-малката щета. В крайна сметка останаха 10 проекта, които се оказаха в нарушение, но те бяха вече факт към 2009 г.\", посочи още тя. Караджова обясни, че в преговорите с ЕК е нямало как да убедят, че тези проекти нямат нарушения. „Ако не бяха предприети тези действия, сега щяхме да сме в наказателна процедура с 10 пъти повече“, допълни бившият министър. По думите й изключително лошата политика на правителството на Тройната коалиция и на ДПС, което е управлявало тогава МОСВ, е щяла да доведе страната до колапс по отношение на цените на електроенергията. „Независимо от всички предприети мерки, 2013 г. това количество, което беше до края на 2008 г. доведе до повишаване на цените на електроенергията. Спомняте си вълненията и протестите на гражданите и преждевременното прекратяване на дейността на нашето правителство. В крайна сметка правителството на „Борисов“ 2 и „Борисов“ 3 продължават по един добър начин преговорите с ЕК, за да се разминем с минималните щети“, допълни бившият министър на околната среда.", "date": "2017.08.08", "title": "Бившият еко министър Нона Караджова: Премиерът и Нено Димов намериха правилното решение за Калиакра"}
{"url": "http://pik.bg/%D0%B2%D1%82%D0%BE%D1%80%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%B1%D1%83%D1%80%D1%8F%D1%82%D0%B0-45-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D0%B0%D1%81%D1%82%D0%B8%D1%80-%D0%B5-%D1%83%D0%B1%D0%B8%D1%82-%D0%BE%D1%82-%D0%BC%D1%8A%D0%BB%D0%BD%D0%B8%D1%8F-news681589.html", "text": "Трупът на 45-годишен мъж е намерен край село Маноле рано тази сутрин. На тялото му се натъкнали случайни минувачи. Предполага се, че мъжът е убит от мълния. Става дума за пастир, който е прибирал стадото снощи. Мълнията го е застигнала около 20 часа. Вчера в столицата мълния уби 40-годишен работник от строеж на бул. \"България\".", "date": "2017.08.08", "title": "Втора жертва на бурята! 45-годишен пастир е убит от мълния "}
{"url": "http://pik.bg/%D0%BF%D1%8A%D1%80%D0%B2%D0%B0-%D1%81%D0%B0%D0%B3%D0%B1%D0%B0%D0%BB-%E2%80%9E%D1%81%D0%B2%D0%B5%D1%82%D0%B0-%D1%81%D0%BE%D1%84%D0%B8%D1%8F%E2%80%9C-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D1%82%D1%80%D0%B8%D0%B7%D0%BD%D0%B0%D1%86%D0%B8-news681565.html", "text": "В родилното отделение на Първа САГБАЛ „Света София“ проплакаха тризнаци, съобщиха от пресцентъра на здравното заведение. Бебета са заченати инвитро по метода икси, благодарение на добрата работа на д-р Минко Еврев, началник на отделението по асистирана репродукция в здравното заведение, и неговия екип. Той е и специалистът, проследил цялата бременност на майката. Пациентката беше родоразрешена чрез Цезарово сечение от д-р Минко Еврев и д-р Валентина Григорова, заместник-директор по медицинските дейности в Първа САГБАЛ „Света София“. Д-р Еврев завежда единственото общинско отделение по асистирана репродукция в България. Първото бебе е момченце с тегло 2040 грама и ръст 44 см, след него на бял свят се появи момиченце с тегло 2650 грама и ръст 46 см и третото бебе - момченце с тегло 2880 грама и ръст 49 см. Майката е на 36 години с 9 неуспешни инвитро процедури в други клиники, в рамките на 12 години. „Раждането протече без усложнения, а пациентката и бебетата са в много добро състояние“, каза д-р Минко Еврев. Екипът на Първа САГБАЛ „Света София“ отправя своите най-сърдечни пожелания за здраве, щастие и успех към щастливите родители и техните деца.", "date": "2017.08.08", "title": "Първа САГБАЛ „Света София“ се похвали с тризнаци"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8-%D0%BC%D0%B0%D0%B9%D1%82%D0%B0%D0%BF%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D1%86%D0%B8%D1%81%D1%82%D0%BA%D0%B8-%D0%BF%D0%BE%D0%B7%D0%B4%D1%80%D0%B0%D0%B2-%D0%B2-%D0%B1%D0%B5%D1%80%D0%BB%D0%B8%D0%BD-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-news681591.html", "text": "От посолството на Китай в Берлин отправиха официално предупреждение до всички свои сънародници да уважават и спазват законите в Германия. Апелът дойде, след като двама китайски туристи бяха арестувани в Берлин заради това, че са позирали пред сградата на Райхстага с ръка, вдигната във въздуха. Законодателството в Германия забранява използването на публични места на нацистки жестове, униформи и знамена, напомня CNN. Туристите разказали, че жестът бил шега. В крайна сметка те били глобени с 500 евро и вече са напуснали пределите на Германия.", "date": "2017.08.08", "title": "ЗАБРАНЕНИ МАЙТАПИ! Заради нацистки поздрав в Берлин: Арестуваха китайски туристи"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%BB%D1%83%D0%BA%D0%BE%D0%B2%D0%B8%D1%82-%D0%B1%D1%83%D0%BC-%D0%BD%D0%B0-%D1%85%D0%B5%D0%BF%D0%B0%D1%82%D0%B8%D1%82-%D0%B2-%D1%80%D0%BE%D0%BC%D1%81%D0%BA%D0%B0%D1%82%D0%B0-%D0%BC%D0%B0%D1%85%D0%B0%D0%BB%D0%B0-news681564.html", "text": "За взрив на заболели от хепатит А в ромския квартал \"Изток\" в Луковит съобщават от Регионалната здравна инспекция (РЗИ) в Ловеч . От началото на юни само в този квартал случаите са 63 - основно на деца от една до 15 години, каза д-р Сийка Иванова , директор на дирекцията \"Надзор на заразните болести\" в РЗИ. В цялата област заразените са 75. През последната седмица са хоспитализирани в инфекциозното отделение 13 пациенти с хепатит А, от които 11 са от Луковит, а двама от Ловеч. \"Това е контактнобитова инфекция, болест на мръсните ръце , която се предава и продължава от началото на юни. Заболяването е с явна клинична проява, но може да се развие без симптоми. Това е и една от причините за многото заразени\", заяви д-р Иванова. По думите й, предприемат се мерки по отношение на контактните лица чрез общопрактикуващите лекари в града, като е ангажиран и здравният медиатор. Многократно е информирана и община Луковит, дадени са указания и препоръки за приема на децата след ваканцията в детските заведения и училищата в града. Д-р Иванова добави, че са водени разговори родители, които могат да си позволят сумата, да купят ваксина срещу хепатит А и да се постави на контактните лица. От РЗИ са издали предписание до кмета на община Луковит да бъдат обсъдени възможностите и за организиране на т.нар. крайна огнищна дезинфекция в домовете със заболели.", "date": "2017.08.08", "title": "УЖАС В ЛУКОВИТ! Бум на хепатит в ромската махала"}
{"url": "http://pik.bg/%D1%81%D1%8A%D1%80%D1%86%D0%B5%D1%80%D0%B0%D0%B7%D0%B4%D0%B8%D1%80%D0%B0%D1%82%D0%B5%D0%BB%D0%BD%D0%BE-%D0%B2%D0%B8%D0%B4%D0%B5%D0%BE-%D1%88%D0%B8%D0%BD%D0%B8%D1%8A%D0%B4-%D0%BE-%D0%BA%D0%BE%D0%BD%D1%8A%D1%80-%D1%81%D0%B5-%D0%B8%D0%B7%D0%BF%D0%BE%D0%B2%D1%8F%D0%B4%D0%B0-%D0%B7%D0%B0%D1%89%D0%BE-%D0%B5-%D0%BE%D0%B1%D1%81%D0%B5%D0%B1%D0%B5%D0%BD%D0%B0-%D0%BE%D1%82-%D0%BC%D0%B8%D1%81%D0%BB%D0%B8-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2-news681597.html", "text": "Провокативната ирландска певица Шиниъд О'Конър направи шокиращи разкрития за личния си живот. В публикувано във Facebook видео О'Конър признава, че е притисната от мисли за самоубийство и живее в мотел в краен квартал на Ню Джърси. В емоционалното си обръщение певицата споделя, че е останала сама и в живота ѝ няма никого освен личният ѝ психиатър. О'Конър споделя, че прави тази емоционална изповед за живота си, за да запознае хората със състоянието, в което се намира и да предпази други от подобна тежка съдба. Шиниъд О'Конър е известна със своите ексцентрични прояви. Преди повече от десетилетие тя беше диагностицирана с биполярно афективно разстройство и неведнъж публично е говорила за психичните си проблеми. Няколко пъти тя беше обявена за изчезнала и плъзваха слухове, че може да е правила опити за самоубийство. Вижте изповеда на певицата във видеото:", "date": "2017.08.08", "title": "СЪРЦЕРАЗДИРАТЕЛНО ВИДЕО! Шиниъд О' Конър се изповяда защо е обсебена от мисли за самоубийство! "}
{"url": "http://pik.bg/%D0%B5%D0%B2%D0%B4%D0%BE%D0%BA%D0%B8%D1%8F-%D0%BC%D0%B0%D0%BD%D0%B5%D0%B2%D0%B0-%D0%B7%D0%B0-%E2%80%9E%D0%BA%D0%B0%D0%BB%D0%B8%D0%B0%D0%BA%D1%80%D0%B0%E2%80%9C-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B8%D0%BC%D0%BE%D0%B2-%D0%BF%D0%BE%D0%B5%D0%BC%D0%B0-%D1%83%D0%B4%D0%B0%D1%80%D0%B0-%D0%B7%D0%B0-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%B3%D1%80%D0%B5%D1%88%D0%BA%D0%B8-%D0%B2-%D0%BC%D0%B8%D0%BD%D0%B0%D0%BB%D0%BE%D1%82%D0%BE-news681607.html", "text": "Министър Нено Димов поема удара за сериозни грешки, които са направени в миналото, и това е много несправедливо. Това каза за „Фокус“ Евдокия Манева, бивш министър на околната среда и водите в правителството на Иван Костов. “Смятам, че проблемът беше заложен още през 2007 година, когато бяха определени зоните от „Натура 2000“ в България по проект на неправителствените организации. Повече от една трета от българската територия беше поставена под защита, като при определянето не винаги достатъчно компетентно и аргументирано бяха включвани територии. Например бяха включени хвостохранилища (като това в Малко Търново), както и военни полигони. Не бяха отчетени интересите на хората“, коментира Манева. Тя посочи, че това е период, в който една голяма част от земеделските земи е пустеела и вместо като такава, е била отразена като ливади. “Тези грешки допусна тогава Джевдет Чакъров, правейки реверанс към неправителствените организации. Спомням си, че сумата, която неправителствените организации тогава получиха, беше 5 млн. долара. След това Джевдет Чакъров даде още 700 хиляди, за да се верифицират тези територии от БАН, но като че ли още тогава работата не беше свършена като хората. И през всичките тези години, когато възникваха различни казуси и местното население и Зелените се противопоставяха, всъщност никога не се постигна това, което трябваше да бъде налице – спокоен диалог с аргументи. Така че според мен това е изходът – спокойният диалог с намиране на ясни аргументи от двете страни и достигане до компромисно решение. Териториите, които са уникални като тези степни съобщества в района на Калиакра и не са земеделски земи, трябва категорично да се защитят. И населението трябва да бъде убедено, че това е така, защото ако се противопоставят Зелените на населението, резултатът ще бъде плачевен“, каза бившият министър. Манева заяви още, че е твърдо против оставката на министър Нено Димов. „Не само протестиращите, но и Зелените най-нагло излизат с аргументация, че Нено Димов едва ли не е спекулирал с тази тема. Смятам, че той е умен и умерен човек и има много разумна позиция. Който и да дойде на негово място, не може по друг начин освен по пътя на диалога и със сериозни аргументи да намери решение - да се определят ясно териториите, да се види как ще се управляват, какво ще се съдържа в управлението и кои ще са органите, които ще го осъществяват. Такъв цялостен управленски процес трябва да се случи за всеки един проект и да се включи всяка една защитена територия. А познавайки хората, които работят в тази сфера и имат компетенции, аз специално не виждам кой в момента би извадил някакво по-удачно решение. Просто трябва да има добронамереност от всички страни. Нено Димов е комуникативен човек и при това физик и математик, което е един сериозен аргумент – това означава, че има логично мислене. А при логични и добре аргументирани доводи решение винаги може да се намери“, коментира Манева.", "date": "2017.08.08", "title": "Евдокия Манева за „Калиакра“: Министър Димов поема удара за сериозни грешки в миналото"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%BB%D0%B8-%D0%B5-%D0%B0%D0%B7%D0%B8%D1%81-%D0%BA%D1%80%D0%B0%D0%BB%D1%8F-%D0%BD%D0%B0-%D0%BF%D0%BE%D0%BF%D1%84%D0%BE%D0%BB%D0%BA%D0%B0-%D0%BD%D0%B0%D0%B9-%D0%BF%D0%BE%D1%81%D0%BB%D0%B5-%D0%BF%D1%80%D0%B8%D0%B7%D0%BD%D0%B0-%D0%B8%D1%81%D1%82%D0%B8%D0%BD%D0%B0%D1%82%D0%B0-news681593.html", "text": "Милионер ли е Азис след феноменалния успех на последните му две песни - \"Хабиби\" и \"Мотел\", общо със 70 млн. гледания (53 млн. и 17 млн.)?! Този въпрос живо вълнува феновете на Краля на попфолка, чиято популярност по света все повече и повече нараства. \"Не! В никакъв случай не съм милионер. В България това е невъзможно. Тези цифри са за хората, родени далеч от нашите географаски ширини. Като изключим Турция, разбира се. Техните артисти са много добре платени. Аз все още не съм от тях, макар да съм популярен там\", призна Азис в интервю пред \"Лов Стайл\". След \"Хабиби\" Васил навлезе в нов етап от музикалната си кариера, коренно различен от онзи в миналото, от който дори самият изпълнител признава, че често се срамува. \"Тайната на \"Мотел\" се крие в това, че в нея няма нищо повлияно от никой и никъде. Създал съм я аз и не съм си представял никой друг освен себе си на сцената, докато я изпълнявам. Моята музика е музиката, която липсва на българина. \"Мотел\" те докосвна така, както нито една друга песен през последните 15 години. Тя не е просто \"една песничка за лятото\". Това е песен, която ще се пее и след 30 години... Има песни, от които се срамувам, от това как съм ги изпял. Изчервявам се, когато попадна на някое мое старо парче, целият пламвам и не знам как да реагирам. Но да кажем, че съм бил млад и не съм знаел как точно да фразирам думите...\", добавя Азис. Той не вижда конкуренция в лицето на нито един друг изпълнител на родната музикална сцена. \"От години тичам в свой собствен коридор сам. Така и не се  появи никой здрав бегач, с който да ми е интересна да се надбягваме. Идваха и си отиваха всякакви. Накрая пак аз стигнах до финал, а те оставаха някъде назад в прахта изморени и забравени\", допълна поп фолк кралят.", "date": "2017.08.08", "title": "ГОРЕЩА ИНТРИГА! Милионер ли е Азис? Краля на попфолка най-после призна истината"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D1%82%D1%80%D0%B0%D1%81%D1%82%D0%B8-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%B8%D0%B7%D0%B1%D0%B8%D1%80%D0%B0-%D0%BD%D0%B0%D0%B9-%D1%81%D0%B5%D0%BA%D1%81%D0%B8-%D0%B4%D1%83%D0%BF%D0%B5-%D0%B2%D0%B8%D0%B4%D0%B5%D0%BE-18-news681563.html", "text": "Десетки знойни красавици нажежиха до червено страстите в Сао Паоло. Бразилският град за шеста поредна година бе домакин на конкурса \"Мис Бум-бум\" за най-атрактивно и секси дупе. И тази година надпреварата се провежда в няколко кръга преди журито да избере победителката на финала през ноември. На предварителния кръг се явиха 27 момичета – по една представителка от всеки бразилски щат. Те трябваше да докажат на журито, че дупетата им не са претърпели никакви хирургични интервенции, за да бъдат допуснати до финала.", "date": "2017.08.08", "title": "Горещи страсти! Бразилия избира най-секси дупе (ВИДЕО 18+)"}
{"url": "http://pik.bg/%D0%B1%D0%B0%D1%80%D1%81%D0%B0-%D0%BD%D0%B0%D0%BC%D0%B5%D1%80%D0%B8-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BD%D0%B0-%D0%BD%D0%B5%D0%B9%D0%BC%D0%B0%D1%80---90-%D0%BC%D0%B8%D0%BB%D0%B8%D0%BE%D0%BD%D0%B0-%D0%BF%D0%BB%D1%8E%D1%81-%D0%B1%D0%BE%D0%BD%D1%83%D1%81%D0%B8-%D0%BE%D1%82-%D0%BA%D0%B0%D0%BC%D0%BF-%D0%BD%D0%BE%D1%83-%D0%BA%D1%8A%D0%BC-news681653.html", "text": "Каталунското издание \"Спорт\" твърди, че Барселона ще привлече звездата на Ливърпул Коутиньо. Според информацията офертата на Барса е на стойност 90 милиона евро като са заложени и бонуси. \"Спорт\" визира, че ръководството на Пуул вече е одобрило сделката. Ако трансферът се осъществи, мениджърът на мърсисайдци Юрген Клоп едва ли ще бъде доволен. 25-годишният Коутиньо е сред най-ключовите футболисти в състава на \"червените\". Каталунците пък търсят подсилване на нападението си, след като Неймар реши да премине в ПСЖ.", "date": "2017.08.08", "title": "Барса намери заместник на Неймар - 90 милиона плюс бонуси от \"Камп Ноу\" към..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B7%D1%80%D0%B8%D0%B2-%D0%BE%D1%82-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D1%80%D0%B0%D0%BD%D0%B8-%D1%82%D0%B5%D0%B6%D0%BA%D0%BE-%D0%B6%D0%B5%D0%BD%D0%B0-news681615.html", "text": "след взрив на газова бутилка. Жената е направила опит да смени празна газова бутилка с пълна. Инцидентът е станал около 12 часа днес. Недобре поставения винтил е изпуснал газ, а при подаване на искра бутилката се е възпламенила. Избити са и прозорците на къщата. На място са били изпратени екипи на пожарната, които са гасили огън в съседната постройка. Пожарът е загасен. 60-годишна жена от Съединение е с опасност за живота", "date": "2017.08.08", "title": "ИЗВЪНРЕДНО! Взрив от газова бутилка рани тежко жена! "}
{"url": "http://pik.bg/28-%D0%B1%D0%BE%D0%BD%D0%B0-%D0%BF%D0%BE%D0%BB%D0%B5%D1%82%D1%8F%D1%85%D0%B0-%D0%BA%D1%8A%D0%BC-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80-%D0%B8%D0%B2%D0%B0%D0%BD%D0%BE%D0%B2-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news681561.html", "text": "Две жени от Монтана хвърлиха 28 000 лева на телефонни измамници. Вчера в Районното управление в Монтана 81-годишна жителка на града е съобщила, че на 3 август около 15 часа, е хвърлила от терасата на дома си 3000 лева в найлонов плик. Жената е заявила, че сумата е поискана от мъж, представил се като инспектор Иванов от полицията, който поискал от нея да съдейства за залавянето на телефонни измамници. По случая е образувано досъдебно производство срещу неизвестен извършител. Същият ден в РПУ Монтана 67-годишна жена от областния град заявила, че същия ден около 12:00 ч. след предварителна уговорка по телефона е оставила до контейнери за битови отпадъци в района на Руския пазар в Монтана сумата от 25 000 лв, поставени в полиетиленов плик. Сумата отново била поискана от мъж, представил се като инспектор Иванов от полицията, който поискал съдействие за залавянето на телефонни измамници. Образувано е досъдебно производство срещу неизвестен извършител.", "date": "2017.08.08", "title": "28 бона \"полетяха\" към инспектор Иванов в Монтана"}
{"url": "http://pik.bg/%D0%B3%D1%8A%D1%80%D0%B1%D0%B0%D1%82-%D0%BA%D0%B8%D1%82-%D1%83%D0%B4%D0%B0%D1%80%D0%B8-%D0%BA%D0%BE%D1%80%D0%B0%D0%B1-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%B2%D0%B8%D0%B4%D0%B5%D0%BE-news681530.html", "text": "Няколко души са ранени, след като кит се е блъснал в кораб за спортен риболов в морето, близо до австралийския бряг. Плавателният съд, дълъг 9 метра, се връщал с 8 пътници на борда си в пристанище на островите Уитсъндейс, когато гърбат кит го блъснал отдолу и го повдигнал във въздуха, предаде Франс прес. \"За частица от секундата всички паднахме на палубата, корабът се повдигна нагоре и вече никой не се държеше на краката си. Никой не разбра какво се случва\", разказа капитанът Оливър Галия. 71-годишен южноафриканец загубил съзнание и получил лекарска помощ от екипажа. Други четирима души били отведени в болница - капитанът получил нараняване в главата и трябвало да му направят 8 шева, докато трима туристи се отървали с фрактури на носа, лицето и ребрата. \"Виждаме непрестанно китове, но не бяхме чували за подобен инцидент\", отбеляза капитанът. Всяка година гърбати китове мигрират от северната част на Антарктика към отличаващото се с по-топъл климат австралийско крайбрежие, за да се съвокупляват и да родят малки. Гърбатите китове достигат 16 метра дължина.", "date": "2017.08.08", "title": "Гърбат кит удари кораб, има ранени (ВИДЕО)"}
{"url": "http://pik.bg/%D0%BA%D0%BC%D0%B5%D1%82-%D1%81%D1%82%D0%B0%D0%BD%D0%B0-%D0%BA%D0%BB%D0%BE%D1%88%D0%B0%D1%80-%D0%B7%D0%B0-%D0%B4%D0%B2%D0%B0-%D0%B4%D0%BD%D0%B8-news681532.html", "text": "В течение на четири месеца американският политик Бен Макадамс пазел от всички своята тайна за необикновените си преживявания. Той го споделил на най-близките си хора, но на журналистите не казал и дума, за да не изглежда всичко, че е рекламна акция. Още през март, няколко дни преди да внесе решение относно мястото за строителство на нов център за бездомни, което най-вероятно щяло да доведе до ярост потенциалните му избиратели, Бен Макадамс, член на Демократическата партия от щата Юта, отишъл в най-криминалния район на окръг Солт Лейк без пари и документи. Облечен само в джинси и суичър, кметът изкарал два дни и три нощи сред бездомниците и наркоманите в района Рио Гранде. Според думите му, този опит бил \"шокиращ\" поради много причини. На Макадамс му се удало да разбере лично кои са проблемите, изискващи незабавно решение: безкрайната употреба на наркотици, насилието и мелетата в приютите, като цяло това била една доста небезопасна среда. Той разбрал защо много от бездомниците предпочитат да остават на улицата на минусови температури, отколкото да влязат да пренощуват в приют. Кметът пазил в тайна преживяването си в течение на четири месеца, но все пак някои издания успели да го разсекретят и Макадамс дал интервю за Desert News. Той признал, че жителите на Солт-Лейк са много гневни от това, че до тях ще бъде построен център за хора без дом. Макадамс чувствал, че на срещите си с жителите е изпуснал някаква важна информация и решил от първо лице да се запознае с проблемите. След експеримента, той стигнал до извода, че новият център трябва кардинално да се отличава от приютите, които са строени преди това. Това, според него, трябва да е място, лишено от насилие и наркотици, където бездомниците ще бъдат в благоприятна среда и ще се чувстват в безопасност. Особено той бил шокиран от това, че в такова обкръжение растат деца - Макадамс даже видял млада жена с дете-аутист. Той се заклел да направи по-добър животът на тези деца.", "date": "2017.08.08", "title": "Кмет стана клошар за два дни"}
{"url": "http://pik.bg/%D0%BB%D1%8E%D0%B1%D0%BE%D0%B2-%D0%BB%D0%B8%D0%BA%D1%8A%D1%82-%D0%BD%D0%B0-%D0%BF%D1%83%D1%82%D0%B8%D0%BD-%D1%80%D0%B0%D0%B7%D1%86%D1%8A%D1%84%D1%82%D1%8F-%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D1%81%D0%BD%D0%B8%D0%BC%D0%BA%D0%B8-news681567.html", "text": "Образ на руския президент Владимир Путин, усмихващ се на фона на националния трикольор, бе прожектиран в понеделник върху фасадата на хотел \"Тръмп СоХо\" в нюйоркския квартал Манхатън, съобщи сайтът businessinsider.com. Путин е изобразен, вдигнал палец в знак на одобрение. Върху руското знаме се четеше надпис на английски: \"Радвам се да помогна, брато\". Не е ясно кой е организирал тази акция. Според сайта по време на проявата пред 46-етажния небостъргач били забелязани група хора с военни униформи и червени бейзболни шапки на главите. Единият е държал руско знаме. Американски медии и част от политическия елит неведнъж обвиниха Русия, че се е намесила в президентските избори в САЩ през 2016 г., спечелени от Доналд Тръмп. Москва отрича обвиненията.", "date": "2017.08.08", "title": "ЛЮБОВ! Ликът на Путин разцъфтя на сграда на Тръмп (СНИМКИ)"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B6%D0%B5%D1%81%D1%82%D0%BE%D0%BA-%D1%80%D0%B5%D0%B6%D0%B8%D0%BC-%D0%B2-%D0%BB%D0%B5%D0%B2%D1%81%D0%BA%D0%B8-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D0%B2%D0%B7%D0%B5-%D1%81%D1%82%D1%80%D0%B0%D1%85%D0%B0-%D0%BD%D0%B0-%D0%B8%D0%B3%D1%80%D0%B0%D1%87%D0%B8%D1%82%D0%B5-%D1%81-%D0%B2%D0%B5%D1%87%D0%B5%D1%80%D0%B5%D0%BD-%D1%87%D0%B0%D1%81-news681592.html", "text": "Новият треньор на \"Левски\" Делио Роси ще живее на хотел. Италианският специалист пристигна вчера, за да поеме 26-кратните шампиони. Той вече заяви пред собственика на клуба Спас Русев, че няма никакви претенции къде ще спи, тъй като ще прекарва по 20 часа на стадиона. Именно това е едно от нещата, които впечатлиха \"синия\" бос и той предпочете Роси пред другия кандидат за поста Аврам Грант. \"Делио Роси е много интересен характер. Той прекарва повече време на тренировъчното игрище, интересуваше се от най-малките детайли. Когато дойде време да обсъждаме къде ще живее, той каза: \"Това не ме интересува, аз по 20 часа от денонощието съм на стадиона\". Аз ще му дам цялата си подкрепа, за да се чувства комфортно\", разкри преди дни собственикът на \"сините\" Спас Русев. Специалистът, роден в град Римини, за начало ще получи апартамент в хотел \"Радисън\" срещу парламента, пише столичен всекидневник. Известно е, че сградата е собственост на Спас Русев. Именно там бяха водени преговорите между него и началниците на \"Левски\". В по-дългосрочен план на Роси ще бъде търсена къща под наем в полите на Витоша. За момента се оказва, че италианецът ще бъде комшия със звездите на отбора, който поема. Бившият футболист на \"Манчестър Юнайтед\" Габриел Обертан и юношата на \"Барселона\" Жорди Гомес също спят в този хотел. Делио Роси, който изключително много държи на дисциплината, ще има възможност да следи изкъсо подопечените си. Играчите ще имат вечерен час и в 22,00 най-късно трябва да са по леглата си. Изкушенията на нощна София няма да бъдат оправдание за никой. Италианецът е получил пълен картблаш от ръководството на клуба да глобява и наказва своите футболисти при различни провинения. По негово усмотрение издънил се играч дори може да изхвърчи от отбора. От своя страна Роси е обещал да въведе казармен ред в съблекалнята и да изгради силен колектив, въпреки че този сезон в състава има 11 нови имена. Футболистите отсега имат страх и респект от италианското страшилище. Припомняме, че през пролетта на 2012 година Роси преби от бой своя възпитаник Адем Ляич, с когото се засякоха във \"Фиорентина\". Тогава по време на шампионатен мач с \"Новара\" треньорът замени сръбския футболист още в 32-ата минута. Ляич започна да го аплодира иронично и го напсува на майка. Това отключи гнева у Роси, който започна да налага играча си с юмруци. Малко след инцидента ръководството на \"виолетовите\" уволни дисциплинарно и двамата. Тази седмица Делио Роси официално ще бъде представен пред феновете като треньор на \"Левски\". За първи път той ще води тима в домакинството срещу \"Дунав\" от петия кръг на Първа професионална лига. Двубоят е идната неделя от 21,00 часа на стадион \"Георги Аспарухов\". Специалистът ще настоява за привличането на класен централен защитник. Той ще има и последната дума за 20-годишния бразилец от \"Сао Пауло\" Жеан Патрик. Крилото дойде на проби в отбора и вече води тренировки.", "date": "2017.08.08", "title": "ФУТБОЛНА БОМБА! Жесток режим в Левски! Делио Роси взе страха на играчите с вечерен час"}
{"url": "http://pik.bg/%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8%D1%82%D0%B5-%D0%B8%D0%B7%D0%BC%D0%B0%D0%BC%D0%B8-%D1%83%D0%B4%D1%80%D1%8F%D1%82-%D1%80%D0%B5%D0%BA%D0%BE%D1%80%D0%B4%D0%B8-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%B7%D0%B0-%D0%B4%D0%BD%D0%B5%D1%81-%D0%BC%D0%BD%D0%B8%D0%BC%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%BD%D0%B0%D1%82%D0%B8%D1%81%D0%BD%D0%B0%D1%85%D0%B0-%D0%B6%D0%B5%D0%BD%D0%B0-%D0%B4%D0%B0-%D0%BF%D1%80%D0%B0%D1%82%D0%B8-1-news681587.html", "text": "Телефонни измамници накарали жена от Шабла да изпрати чрез фирма парични преводи от 190 евро в чужбина, съобщиха от пресцентъра на областната дирекция на МВР. Потърпевшата (55 г.) била заблудена по обичайната схема с обаждане от непознат, който се представил за служител на МВР. Мнимият полицай поискал съдействие за залавянето на извършители на телефонна измама и жената превела парите в Сърбия за купуването на ваучер на мобилен оператор за предплатени телефонни услуги. Образувано е досъдебно производство за измамата.", "date": "2017.08.08", "title": "ТЕЛЕФОННИТЕ ИЗМАМИ УДРЯТ РЕКОРДИ! Поредната за днес: Мними полицаи натиснаха жена да прати 190 евро в чужбина"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BB%D0%B5%D0%B2%D1%81%D0%BA%D0%B8-%D1%81-%D0%BD%D0%BE%D0%B2-%D1%81%D1%82%D0%B0%D1%80%D1%88%D0%B8-%D1%82%D1%80%D0%B5%D0%BD%D1%8C%D0%BE%D1%80-news681555.html", "text": "Днес от 17:30 часа в залата за пресконференции на ДЮШ на \"Герена\" ще бъде представен официално новият старши-треньор на ПФК Левски Делио Роси, съобщиха от сайта на \"сините\". Така сагата около поста на наставник в клуба приключва и столичани вече имат нов специалист начело на клуба.  Треньорска кариера на Делио Роси:  1990-1991 Торемаджоре  1991-1993 Фоджа (Примавера)  1993-1995 Салернитана  1995-1996 Фоджа  1996-1997 Пескара  1997-1999 Салернитана  1999-2000 Дженоа  2000 - Пескара  2001 - Пескара  2002-2004 Лече  2004-2005 Аталанта  2005-2009 Лацио  2009-2011 Палермо  2011-Палермо  2011-2012 Фиорентина  2012-2013 Сампдория  2015-Болоня  2017-ПФК Левски", "date": "2017.08.08", "title": "ОФИЦИАЛНО! Левски с нов старши-треньор"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%81-%D0%BE%D1%81%D1%82%D1%80%D0%B0-%D0%B4%D0%B8%D1%81%D0%B5%D0%BA%D1%86%D0%B8%D1%8F-%D0%B7%D0%B0-100-%D1%82%D0%B5-%D0%B4%D0%BD%D0%B8-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news681560.html", "text": "БСП отново скочиха с остри дума за ГЕРБ. Според тях Суджук гейт и скандалите около НДК са пример за управлението. Жельо Бойчев припомни и скандалите според тях с назначенията и оставките на зам.-министри с нацистки поздрави. \"Последните 100 дни са едно пропиляно време за България, не бе поставен нито един важен проблем за страната ни. Те доказаха, че предпочитат силата пред демокрацията, суджука пред хляба\", заяви Бойчев и допълни, че БСП са алтернатива на всичко това и дори призоваха всеки един, който не иска да напусне страната си да се обърне към социалистите. \"Направих си труда да прочета всяка програма на ГЕРБ от 2009 година насам, единствената разлика е, че в последаната има цветни картинки. Няма никакви конкретни цифри, липсва и тунела под Шипка. Всичко това ми прилича на сватбар, който си стреля във въздуха и е писана от чиновници в отделните ведомства\", заяви още по-остро Кирил Добрев. \"Не сме съгласни с популизма и хаоса. За първи път чувам че въвеждането на европейски директиви и проблем за партия ГЕРБ и не може Тройната коалация да е виновна.\" Това заяви депутатът от БСП Атанас Костадинов по повод казусът с \"Калиакра\", като допълни, че всичко е правено в рамките не закона. \"Не е работа на министър-председателя да се разпорежда и спира заповед, която е междинен вариант, за да се тръгне от някъде, да се изчисти един въпрос. Не е работа на Нено Димов без да преговори сериозно с всички да се договаря с ЕК и след това да се чувства излъган\", допълни социалистът, като не знае какво всъщност се случва с тази заповед.", "date": "2017.08.08", "title": "ИЗВЪНРЕДНО В ПИК TV! БСП с остра дисекция за 100-те дни на правителството (ОБНОВЕНА)"}
{"url": "http://pik.bg/%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%B4%D0%B5%D1%81%D0%B8-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F%D1%82%D0%B0-%D1%81%D0%B8-%D0%B2%D0%B8%D1%80%D0%BD%D0%B0-%D1%81%D0%B0%D0%BC%D0%BE%D1%87%D1%83%D0%B2%D1%81%D1%82%D0%B2%D0%B8%D0%B5%D1%82%D0%BE---%D0%B2%D0%B4%D0%B8%D0%B3%D0%B0-%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D0%B1%D0%B0%D1%80%D0%BC%D0%B0%D0%BD-%D0%B7%D0%B0%D1%80%D0%B0%D0%B4%D0%B8-news681557.html", "text": "Плеймейтката Деси Димитрова се е надула като балон. Силиконката си е вирнала самочувствието до небесата и си позволява поведение като на примадона. Димитрова, прочула се с прозвището Деси Фотосесията, вдигнала луд скандал на барман, разочарована от поднесенoто й питие на басейн. Надувалката изляла целия си гняв върху момчето зад бара, което видимо се притеснило, разказват свидетели на сценката. Брюнетката заявила, че почивният й ден е развален безвъзвратно. Ето защо с крясъците си развалила почивката и на околните плажуващи, пише ежедневник.", "date": "2017.08.08", "title": "Плеймейтката Деси Фотосесията си вирна самочувствието - вдига скандал на барман заради..."}
{"url": "http://pik.bg/%D0%BA%D1%80%D0%B0%D1%81%D0%BE%D1%82%D0%B0-%D1%81%D0%BE%D1%84%D0%B8%D1%8F-%D0%B2%D0%B5%D1%80%D0%B3%D0%B0%D1%80%D0%B0-%D1%85%D0%B2%D1%8A%D1%80%D0%BB%D0%B8-%D0%B4%D1%80%D0%B5%D1%85%D0%B8%D1%82%D0%B5-%D0%B3%D0%BE%D1%80%D0%B5%D1%89%D0%B8-%D1%81%D0%BD%D0%B8%D0%BC%D0%BA%D0%B8-18-news681522.html", "text": "Тя е една от най-сексапилните жени, появявали се на екран и сега се съблече чисто гола за корица на списание. 45-годишната София Вергара показа забележителни форми женско списание, оставяйки всички дрехи настрана и прикривайки се само с ръце. Красавицата споделя, че не е фен на тренировките и казва, че известните ѝ извивки са я „предпазили“ от ходения във фитнеса. \"Родила съм се с гигантски гърди, затова ми е трудно да тренирам\", казва тя и определя тренирането като истинско мъчение. София Вергара говори пред списанието на умението да приема тялото си такова, каквото е и да обича всички промени, които идват с годните. \"Аз съм на 45 години. Дори и да искаш, на този етап от живота, не можеш да бъдеш перфектен. Не е нещо, което мразиш или което те разстройва, просто е реалността\", казва актрисата.", "date": "2017.08.08", "title": "Красота! София Вергара хвърли дрехите (ГОРЕЩИ СНИМКИ 18+)"}
{"url": "http://pik.bg/%D1%88%D0%BE%D1%84%D1%8C%D0%BE%D1%80%D0%B8-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BF%D0%BE%D0%B6%D0%B0%D1%80-%D0%BE%D0%BA%D0%B0%D0%B4%D0%B8-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%81%D1%82%D1%80%D1%83%D0%BC%D0%B0-%D1%81%D0%BB%D0%B5%D0%B4-%D0%BF%D1%8A%D1%82%D0%B5%D0%BD-%D0%B2%D1%8A%D0%B7%D0%B5%D0%BB-%D0%B1%D0%BE%D0%B1%D0%BE%D1%88%D0%B5%D0%B2%D0%BE-news681612.html", "text": "Агенция \"Пътна инфраструктура\" Шофьорите трябва да се движат с повишено внимание по автомагистрала \"Струма\", след пътен възел \"Бобошево\" в посока Благоевград, поради задимяване от пожар в близост до магистралата. Това съобщиха от пресцентъра на (АПИ). Трафикът се регулира от служители на \"Пътна полиция\".", "date": "2017.08.08", "title": "ШОФЬОРИ, ВНИМАВАЙТЕ! Пожар окади магистрала \"Струма\" след пътен възел Бобошево"}
{"url": "http://pik.bg/%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B8%D0%B7%D1%8F%D1%81%D0%BD%D0%B5%D0%BD%D0%B0-%D0%BC%D0%B0%D0%B9%D0%BA%D1%8A%D0%BB%D0%B0-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%B1%D0%BE%D1%80%D0%B8%D0%BC%D0%B8%D1%80%D0%BE%D0%B2-news681566.html", "text": "Георги Илиев - Майкъла няма никакви проблеми с Даниел Боримиров. Вчера се появи мнение на Майкъла, което подразни директора на \"сините\". Цитиран от \"Топспорт\" Илиев изяснява ситуацията. \"Грешно са ме разбрали. Неправилно тълкуват думите ми. Казах, че във всеки клуб е нормално именно спортният директор да говори за новия треньор. А в Левски говори само собственикът Спас Русев. Съжалявам, ако Боримиров ми е обиден, но наистина не съм искал да го нападам - точно обратното. Защитих го! Не може да го прескачат!\". Майкъла допълва, че е приятел с Боримиров. А също така, че предпочита да говори за ЦСКА, а не да коментира положението в Левски.", "date": "2017.08.08", "title": "Ситуацията изяснена! Майкъла със силни думи за Боримиров"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%BF%D0%BE-%D0%B1%D0%BE%D1%80%D0%B1%D0%B0%D1%82%D0%B0-news681521.html", "text": "Иво Ангелов и Тарек Абдеслам няма да участват на световното първенство по борба в Париж. Шампионатът на планетата ще се проведе от 21 до 26 август във френската столица. За съжаление обаче България ще трябва да понесе сериозен удар по амбициите си за медал и титла в класическия стил. Причината за това е, че двамата ни най-добри състезатели се оплакват от травми и на 99% няма да бъдат на разположение на Армен Назарян и неговия щаб. Натурализираният египтянин Абдеслам, който дебютира за националния ни тим с европейска титла при 75-килограмовите в Нови Сад в началото на май, има сериозна контузия в кръста. Той се е оплакал от болки още по време на лагера в Белмекен и така и не пътува за заключителния етап от подготовката в Унгария. Надеждите на Назарян и компания са, че в последния момент Тарек все пак ще успее да стисне зъби и да участва на инжекции, но това е много малко вероятно. Капитанът Иво Ангелов пък е получил травма в рамото в Унгария. Европейският вицешампион при 59-килограмовите и Спортист №1 на България за 2013 година няма да успее да се възстанови навреме и също ще пропусне първенството на планетата. Така двама от тримата ни медалисти при класиците от Нови Сад (Николай Байряков спечели бронз, но е на линия за световното) няма да се борят на тепихите в Париж. Съставите на трите ни стила вече са ясни, като се очаква да бъдат обявени от ръководството на федерацията. Преборванията при свободняците бяха направени в Тетевен, докато тези при жените - в Самоков. Извън отпадането на Иво Ангелов и Тарек Абдеслам не се очаква да има други големи изненади, пише \"Тема Спорт\".", "date": "2017.08.08", "title": "Тежък удар по борбата!"}
{"url": "http://pik.bg/%D0%BF%D1%8A%D1%82%D0%B5%D1%88%D0%B5%D1%81%D1%82%D0%B2%D0%B5%D0%BD%D0%B8%D0%BA-%D0%B2%D0%BB%D0%B0%D0%B4%D0%BE-%D0%BF%D0%B5%D0%BD%D0%B5%D0%B2-%D0%B2%D0%BB%D0%B5%D0%B7%D0%B5-%D0%B2-%D0%B7%D0%B0%D0%BC%D1%8A%D0%BA%D0%B0-%D0%BD%D0%B0-%D1%85%D0%B0%D0%BC%D0%BB%D0%B5%D1%82-%D1%81%D0%BD%D0%B8%D0%BC%D0%BA%D0%B8-news681525.html", "text": "Владо Пенев предприе поредното си задгранично пътешествие. За разлика от преди три години, когато замина за далечна Камбоджа, този път бившият министър на културата се насочи към дестинация в Европа. От няколко дни любимият на Марта Вачкова е в столицата на Дания - Копенхаген, снимки от която публикува в своя \"Фейсбук\".  От тях стана ясно, че една от забележителностите, които Пенев е посетил, е замъка на Хамлет - \"За още по-голям разкош - в момента има Шекспиров фестивал и \"Хамлет\" се играе на естествен декор\", уведоми актьорът своите фенове в социалната мрежа. Естествено, Владо Пенев не пропусна да се отбие и през друга емблематична забележителност на града - увеселителен парк \"Тиволи\". Като доказал се чревоугодник в Копенхаген той се е отдал на декустация на различни местни специалитети като агнешко рагу с картофки. Кронборг.", "date": "2017.08.08", "title": "ПЪТЕШЕСТВЕНИК! Владо Пенев влезе в замъка на Хамлет (СНИМКИ)"}
{"url": "http://pik.bg/%D0%BF%D1%80%D0%B5%D1%81%D1%8A%D1%85%D0%BD%D0%B0%D1%85%D0%B0-%D1%87%D0%B5%D1%88%D0%BC%D0%B8%D1%82%D0%B5-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D1%85%D0%BE%D1%80%D0%B0%D1%82%D0%B0-%D0%BD%D0%B0-%D0%B1%D1%83%D0%BD%D1%82-news681515.html", "text": ", съобщава Нова тв. Хората имат вода само за час на ден. Кризата с липса на питейна вода изкарва на протест жителите на три асеновградски села - Горнослав, Червен и Долнослав. Хората се оплакват, че местното ВиК дружество не им доставя вода, но пък наскоро е вдигнало цените. , след като те започнали да имат вода само по един час на ден. Припомняме, преди десетина дни количеството питейна вода достигна критичната граница в Кюстендил, съобщават от \"Кюстендилска вода\". Причина за ниския дебит на вода е продължителното засушаване. Необходимата дажба е 240 литра в секунда. Режим на вода в горещите дни получават 2000 души в Асеновградско Търпението на жителите на трите села се изчерпва", "date": "2017.08.08", "title": "Пресъхнаха чешмите в Асеновград, хората на бунт"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%89%D0%B5-%D1%81%D0%B5-%D1%81%D1%82%D0%B8%D0%B3%D0%BD%D0%B5-%D0%BB%D0%B8-%D0%B4%D0%BE-%D0%B2%D0%BE%D0%B9%D0%BD%D0%B0-%D0%B7%D0%B0-%D0%BF%D0%BE%D0%BB%D0%B5%D0%B7%D0%BD%D0%B8%D1%82%D0%B5-%D0%B8%D0%B7%D0%BA%D0%BE%D0%BF%D0%B0%D0%B5%D0%BC%D0%B8-%D0%B2-%D0%BA%D0%BE%D1%81%D0%BC%D0%BE%D1%81%D0%B0-news681510.html", "text": "Частните компании получиха възможност да се включат в усвояването на ресурсите на космоса, когато преди близо седмица, на 1 август, в Люксембург влезе в сила закон за промишлено усвояване на астероиди, информира руското издание на \"Форбс\". Миниатюрната държава застана в първите редици на зараждащия се добив на полезни изкопаеми в космоса. Законът, който бе приет в страната, е вторият от този тип в света след закона за космическата конкурентоспособност на САЩ от 2015 година и първият в Европа. Промените, които се наблюдават в момента в космическия отрасъл обаче, могат да се отразят върху отношенията между държавите и частните структури, както и върху бъдещето на космическото право. Проблемът е, че все още е в сила Договорът за космоса, с официално име \"Договор за принципите на дейността на държавите по изследване и използване на космическото пространство, включително Луната и други небесни тела\", подписан през 1967 г. от над сто държави. В документа е регламентирано мирното изследване и използване на космоса, но не се предвижда съществуването на бизнес интереси. Точно обратното - посочва се, че права на собственост в космоса може да има само върху обекти, произведени от човека. Основите на договора са положени в годините на Студената война, когато не икономическото съперничество, а търсенето на престиж, \"меката сила\" и най-вече съображенията за национална сигурност на САЩ и СССР са основните движещи сили в развитието на космическия сектор. Може ли обаче да се твърди, че текстът, написан преди 50 години, все още е актуален предвид развитието на технологиите и успехите на нетрадиционни играчи като компаниите SpaceX, BlueOrigin и други частни структури, които иззеха инициативата от държавите? Бизнес елитите са обезпокоени, че в договора с половинвековна давност липсва понятие за частна космическа компания и следователно за законността на някои проекти, което може да попречи на развитието на бизнеса отвъд пределите на Земята. Потенциално най-големият бизнес в космическото пространство е промишленото усвояване на небесни тела. Астероидите, освен силно разпространените на Земята желязо и никел, могат да съдържат платина, злато, сребро и редкоземни метали. Например ядрото на астероида UW158, който преди две години прелетя в непосредствена близост до планетата ни, съдържаше над 90 тона платина, като стойността на съдържанието на недрата му според някои оценки достига 5,4 трлн. долара. В началния етап, както е характерно за повечето глобални проекти на частни компании, интересите на бизнеса се сблъскват с политиката и възниква въпросът за законността и ограниченията, наложени от Договора за космоса, който забранява присвояване на каквито и да било космически обекти. Правото на собственост върху ресурсите, добити при дейност на такива обекти, остава неясно. Въпреки неопределения международен статут на космическите тела националните правителства започват да подкрепят новата индустрия - примери за това са законите на САЩ и Люксембург. Интересът към бизнес в космоса е обвързан с космическата политика. Например компанията на Илон Мъкс SpaceX не само планира да достигне Марс, но и има договор с Пентагона за извеждане в орбита на военни спътници. По този начин укрепват контактите между частни компании и държавата, която след това подкрепя бизнесмените на международната арена. Има опасност държавите, заинтересовани от развитието на космическия отрасъл и закрепили със закони правото на компаниите си да добиват природни ресурси, да бъдат въвлечени в бъдещи конфликти, които при най-лошия сценарий биха могли да доведат до война на Земята. В момента например богатите на въглеводороди територии на Южнокитайско море са причина за остри спорове между Китай и съседите му, съобщава още БТА. Отлична аналогия за добива на ресурси в космоса дават и претенциите спрямо Антарктика на Австралия, Аржентина и Чили. По същият начин добивът на полезни изкопаеми на метеорити може да предизвика протести от нови играчи в космическата политика като Бразилия, Иран или в по-малка степен Китай.", "date": "2017.08.08", "title": "ГОРЕЩА ТЕМА: Ще се стигне ли до война за полезните изкопаеми в космоса?"}
{"url": "http://pik.bg/%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B7%D0%B0%D0%BA%D0%BE%D0%BF%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%B7%D0%B0-%D0%BA%D1%82%D0%B1-news681559.html", "text": "Ако казусът с КТБ се разрови от Съединените щати, а дори и от други държави, това би било само в наш интерес. Няма как да приема за жертва бивш шеф на банка, през чието управление са източени милиарди. За пореден път българският народ беше обран пред очите на целия свят и всички, участвали в \"кражбата на века\", трябва да понесат своите последици. Това заяви държавният глава Росен Плевнелиев. \"Притесненията, че онези, които откраднаха парите могат да се окажат крайно печеливши, остават на дневен ред. В случай, че осъдят държавата, ще спечелят двойно. Банкова криза с подобни мащаби трябваше да бъде разрешена, за да не се стигне до много по-голяма драма в банковия сектор на България. Още в самото начало, когато започнахме да разглеждаме случая обаче, бяхме възпрепятствани, защото не получавахме адекватна информация от българските регулатори, в това число и БНБ\", посочи Плевнелиев. По повод настояването на над 20 екоорганизации президентът Румен Радев да наложи вето на промените в Закона за опазването на околната среда, Плевнелиев каза, че наследникът му на поста е крайно пасивен с действията си, тъй като нито позицията му се чува, нито се организират различни срещи с представители на обществените групи, за да може президентската институция да отвори вратите си за мненията на всички. С гласуваните промени отпада касационният контрол върху решенията за приемане на оценка за въздействие върху околната среда за обекти от национално значение, обявени с решение на МС. А във връзка с подписания на 1 август Договор за добросъседство с Македония Росен Плевнелиев бе категоричен, че това е само един къс хартия, който трябва да бъде преобразен в резултат. \"Важно е България да бъде активната страна, да водим ден по ден приоритетите си и да помогнем за реализацията на югозападната ни съседка. Трябва да гледаме прагматично напред и двата народа да работят заедно\", коментира той пред България он ер.", "date": "2017.08.08", "title": "Плевнелиев \"закопа\" Цветан Василев за КТБ"}
{"url": "http://pik.bg/%D0%BA%D0%B0%D0%BD%D0%B0%D1%80%D0%B8%D1%82%D0%B5-%D1%81-%D0%BC%D0%BE%D1%89%D0%BD%D0%B0-%D0%BE%D1%84%D0%B0%D0%BD%D0%B7%D0%B8%D0%B2%D0%B0-%D0%BF%D0%BE%D0%B4%D1%81%D0%B8%D0%BB%D0%B2%D0%B0%D0%BD%D0%B5-%D0%B2-%D0%B1%D0%BE%D1%82%D0%B5%D0%B2-news681527.html", "text": "Ботев (Пловдив) е на финалната права от споразумение с нови две качествени попълнения, пише \"Меридиан мач\". Спортно-техническото ръководство на тима се е спряло на двама бразилски състезатели - крило и халф. Очаква се те да финализират преговорите си с клуба до края на деня, тъй като по всяка вероятност за тях няма да бъдат плащани трансферни суми. Футболистите, които ще се появят в Пловдив още днес, са със статут на свободни агенти. До момента, през настоящия трансферен прозорец, Ботев си осигури услугите на Тони Тасев, Йордан Минев, Даниел Кайзер и Алваро Юлиано.", "date": "2017.08.08", "title": "\"Канарите\" с мощна офанзива! Подсилване в Ботев!"}
{"url": "http://pik.bg/%D0%BA%D0%BE%D0%B1%D1%80%D0%B0%D1%82%D0%B0-%D0%BF%D1%80%D0%B8%D0%B1%D0%B8%D1%80%D0%B0-%D1%84%D0%B0%D0%BD%D1%82%D0%B0%D1%81%D1%82%D0%B8%D1%87%D0%B5%D0%BD-%D1%87%D0%B5%D0%BA-news681524.html", "text": "Все още няма дата и място за боя между Антъни Джошуа и Кубрат Пулев, но от свои източници, близки до \"Зауерланд\", \"Меридиан Мач\" твърди, че наградният фонд на мача ще бъде в размер на 10 млн. евро. Очаква се до края на годината (вероятните дати са 28 октомври в Кардиф или 11 ноември в Лас Вегас) Джошуа да се изправи срещу Кобрата, който е задължителен претендент за пояса на Международната боксова федерация. Според изданието Пулев ще вземе чек на стойност 3 милиона евро. След отказването на Владимир Кличко и провалът на реванш между Влад и Джошуа, Кобрата получава шанс още тази година да стане световен шампион. За целта обаче, ще се наложи да победи Джошуа. 27-годишният британец няма поражение на ринга при професионалистите досега. Всичките му 19 победи са с нокаут и е сочен за абсолютен фаворит в бой с 36-годишния Пулев. Дали е възможна изненада? Естестгвено сериозният чек, който ще прибере Кобрата за бой с Антъни, може да придобие и далеч по-фантастични измерения, ако Кубрат детронира Ей Джей и се стигне до мач-реванш.", "date": "2017.08.08", "title": "Кобрата прибира фантастичен чек!?"}
{"url": "http://pik.bg/%D0%BC%D0%B5%D0%B3%D0%B0-%D0%BE%D1%84%D0%B5%D1%80%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B4%D0%B0%D0%B2%D0%B0-%D1%82%D1%80%D0%B8-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%B7%D0%B0-%D0%B0%D0%BF%D0%B5%D1%82%D0%B8%D1%82%D0%BD%D0%BE-%D0%BC%D1%8F%D1%81%D1%82%D0%BE-%D0%B2-%D0%B3%D1%8A%D1%80%D1%86%D0%B8%D1%8F-news681132.html", "text": "В ръцете на българската строителна фирма \"Ултрастрой\" ЕООД преминаха четири парцела в района Парадисо в Нео Мармара, които дружеството придоби в контекста на електронни търгове чрез интернет платформа и така завърши процеса по прехвърляне на четири парцели с площ от 11,250 квадратни метра в близост до брега, съобщава \"Български новини\". Компанията е предложила най-високата цена за в размер на 3.1007 милиона евро, които надхвърлят с 49,79% от оценката на недвижимите имоти и началната цена на конкурса, която бе в 2,07 милиона евро. Фирмата „Ултрастрой“ е печелила обществени поръчки за реконструкция на музейни сгради в България. През 2010 година завършва реконструкцията на Музея на съвременното изкуство в София. Фирмата е работила и по публична покана за ремонт и обзавеждане на кабинети на Върховния административен съд през 2005 г. Работила е и по сградата на районен съд Своге.", "date": "2017.08.08", "title": "МЕГА ОФЕРТА! Българска компания дава три милиона евро за апетитно място в Гърция"}
{"url": "http://pik.bg/%D0%BD%D0%B0%D0%B9-%D1%84%D0%B5%D0%BD%D0%BE%D0%BC%D0%B5%D0%BD%D0%B0%D0%BB%D0%BD%D0%B8%D1%82%D0%B5-%D0%B7%D0%BB%D0%BE%D0%B4%D0%B5%D0%B8-%D0%BD%D0%B0-%D1%81%D0%B2%D0%B5%D1%82%D0%B0-%D1%81%D1%8A%D0%B1%D1%80%D0%B0%D0%BD%D0%B8-%D0%B2-%D0%B5%D0%B4%D0%BD%D0%B0-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B0-%D0%B5%D0%BD%D1%86%D0%B8%D0%BA%D0%BB%D0%BE%D0%BF%D0%B5%D0%B4%D0%B8%D1%8F-news681573.html", "text": "Джак Изкормвача, Зодиак, Бръснаря демон, Суини Тод, Канибала Чикатило, Убийцата на бебета, Железопътния убиец, Палача на гейове са само част от лицата на злото, чиито документални портрети могат да смразят кръвта и на най-хладнокръвния читател. Всяка от историите на 26-те престъпници в книгата „Енциклопедия на серийните убийци“ е разкрита увлекателно като криминален процес. Документалният том, тиражиран от издателство \"Милениум\", разглежда личността на хищниците в човешка кожа, описва действията им в детайли, изследва тяхната психология и мотиви и дава ясна представа за потресаващия феномен. Ще се убедите, че жените са по-жестоки от мъжете. Ще научите, че серийни убийци е имало винаги, макар терминът да се употребява сравнително от скоро в криминалстиката. Ще разберете дали можем да се опазим от тях и как. Всеки сам ли трябва да бди над живота си, или спирането или намаляването на появата на подобни хора е отговорност на родителите и на обществото като цяло? Как биват наказвани заловените убийци? Възможно ли е да излязат на свобода и да продължат да ни заплашват? Уви - да! Заради закони срещу пренаселеността на затворите в някои страни, доказани злодеи, отнели живота не десетки хора, очакват с нетърпение освобождението си. Такава е Джанин Джоунс - медицинската сестра - убийца на бебета и малки деца, на която й се очертава да бъде пусната догодина. Какви са възможностите това да не се случи? Могат ли да се поправят? Изпитват ли вина и разкаяние? Какво се мъти в опасните им умове? Всичко това и много други изключително любопитни факти ще научите от хитовата \"Енциклопедия на серийните убийци\"!", "date": "2017.08.08", "title": "Най-феноменалните злодеи на света, събрани в една потресаваща енциклопедия"}
{"url": "http://pik.bg/%D0%BD%D0%B0%D0%B2%D1%80%D1%8A%D1%85-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D0%BA%D0%B0%D0%BF%D0%B8%D1%82%D0%B0%D0%BD%D1%8A%D1%82-%D0%BD%D0%B0-%D1%86%D1%81%D0%BA%D0%B0-%D1%81-%D0%BF%D0%BB%D0%B0%D0%BC%D0%B5%D0%BD%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-news681570.html", "text": "Капитанът на ЦСКА Божидар Чорбаджийски даде интервю за клубния сайт на \"червените\". Бранителят сподели, че всички в тима имат неистово желание да станат шампиони още този кампания. \"Всички имаме неистовото желание да станем шампиони още този сезон. Опитваме да забравим лошия старт и лека-полека с добрите игри и позитивните резултати и това ще стане. Без да се изхвърлям, мисля, че имаме добри шансове да спечелим титлата. Аз съм най-големият критик на себе си. Изживявам всяка една грешка, всяко едно слабо представяне. Понякога дори прекалявам със самокритиките. Много ми помага Ники Бодуров, който ми дава ценни съвети. Може да звучи смешно, но на 21-22 години за първи път чувам за неща, които са излишни в играта ми. Имам доста пропуски, но гледам да изчиствам грешките\", казва Чорбаджийски, който днес навършва 22 години. \"Вече свиквам с отговорността като капитан на ЦСКА. С помощта на по-опитните в отбора, успявам да се справям. Тук съм от дете и съм напълно наясно с емблемата и червената фланелка. Това ме прави по-амбициран и по-трудолюбив. В ЦСКА трябва да бъдеш за пример, не само на терена, но и извън него\", отсича един от лидерите в състава на \"армейците\"", "date": "2017.08.08", "title": "Навръх рождения си ден! Капитанът на ЦСКА с пламенно признание"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0-%D0%BA%D0%B0%D0%BB%D0%B8%D0%B0%D0%BA%D1%80%D0%B0-%D0%B4%D0%B0%D0%BD%D0%BE-%D1%82%D0%BE%D0%B7%D0%B8-%D0%B5%D0%BA%D0%BE%D0%BB%D0%BE%D0%B3%D0%B8%D1%87%D0%B5%D0%BD-%D0%BF%D1%80%D0%BE%D0%B1%D0%BB%D0%B5%D0%BC-%D0%B4%D0%B0-%D0%BD%D0%B5-%D1%81%D1%82%D0%B0%D0%BD%D0%B5-%D0%BA%D0%B0%D1%82-news681554.html", "text": "\"Дано този екологичен проблем да не стане като във филма на Хичкок, когато птиците изядоха хората. Както стана и във Великобритинаия, когато овцете изядоха хората\", заяви вицепремиерът Валери Симеонв в края на срещата с еколозите, общински и граждански органицазации заради защитената зона \"Калиакра\". Симеонов определи три точки по които правителството трябва да работи след тази среща. Първо да се направи национална карта на имотите и да се види, кои зони попадат под ударите на делата и кои трябва да бъда възмездени. Второ да стане ясно на всички, че в заповедта на министър Нено Димов не става дума за риболова, а възможностите за пралене на дъното трябва да се анализират. Трето проблемите за бъдещите зони, за които има други решения на МС да се обсъдят публично и с хората. Той определи днешната среща като първа по рода си в най-новата история на България, но остро се противопостави на твърдзенията на Тома Белев, както и на това, че 34 процента от България е обявена за Натура, като предния европейски процент са 18. Симеонов подчерта, че това е станало без широко обществено обсъждане и, ако такова е имало едва ли щяло да се стигне до такива размери. \"За съжаление няма процедура, която да прекрати всичко това, може да се обърнете към , който е бил министър тогава и как със Станишев са допуснали тези драконовски решения. Как успоредно с това се строят ветро паркове\", заяви пред камерата на ПИК TV вицепремиерът Валери Симеонов по повод забраната за обработване на земи в Добдуджа. Вицепремиерът заяви, че с външни организации може да се направи преразглеждане на защитените зони у нас, но процедурата ще бъде много скъпа и тромава. Джевдет Чакъров", "date": "2017.08.08", "title": "ЕКСКЛУЗИВНО В ПИК! Валери Симеонов за \"Калиакра\": Дано този екологичен проблем да не стане като във филма на Хичкок, когато птиците изядоха хората (ОБНОВЕНА)"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BD%D0%B8-%D1%80%D0%B5%D0%B7%D0%BD%D0%B0-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B8%D0%BD%D1%82%D0%B5%D0%B3%D1%80%D0%B0%D1%86%D0%B8%D1%8F-%D0%BD%D0%B0-%D1%80%D0%BE%D0%BC%D0%B8%D1%82%D0%B5-news681531.html", "text": "Йоахим Щам, министър на интеграцията в най-голямата германска провинция - Северен Рейн-Вестфалия, разкритикува България и Румъния за неправилно използване на средства от Европейския социален фонд (ЕСФ), отпускани за интегриране на ромските общности в тези страни, пише в. \"Вестдойчен Алгемайнен Цайтунг\". Социалдемократът предлага в бъдеще тези финансови ресурси да бъдат пренасочени за развитието на Рурската област. „Изключително досадно е да осъзнаем, че финансирането от Европейския социален фонд на Румъния и България не е подходящо усвоено. Затова предполагам, че тези средства може да бъдат предоставени на градове като Дортмунд и Дуисбург\", заяви пред изданието германският политик. И двете страни членки на ЕС получават финансиране на стойност милиони евро всяка година, за да помогнат на ромските общности, които са най-голямата малцинствена група в Блока с повече от 10 млн. живеещи на територията на европейските държави.", "date": "2017.08.08", "title": "Германия ни резна парите за интеграция на ромите"}
{"url": "http://pik.bg/%D0%B7%D0%B0%D0%B4%D0%B0%D0%B2%D0%B0-%D0%BB%D0%B8-%D1%81%D0%B5-%D0%BA%D1%80%D0%B0%D1%8F%D1%82-%D0%B8%D0%B7%D0%BB%D0%BE%D0%B2%D0%B8%D1%85%D0%B0-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BD%D0%B0-%D0%B3%D1%80%D0%B8%D1%88%D0%BE-%D1%81-%D1%84%D1%80%D0%B5%D0%BD%D1%81%D0%BA%D0%B8-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D1%81%D0%BD%D0%B8%D0%BC%D0%BA%D0%B8-news681511.html", "text": "Дни след секс ваканцията на Григор Димитров и Никол Шерцингер, популярната певица отново беше хваната в крачка. Папараци изловиха 39-годишната американка да хойка посред нощ с известен в хайлайф средите милионер от Франция, докато наш Гришо се поти на тенис в Щатите. Баровецът се казва Жан-Бернар Фернандес-Висини, собственик на елитни ресторанти на Френската ривиера и в Лондон. Двамата са били в една компания цяла вечер, а според клюките на Острова са си разменяли твърде похотливи погледи. Забежката на Гришовица идва тъкмо когато звездната двойка разтури съмненията, че връзката им се е разпаднала, пише седмичник. Любовта им се носеше на талази из медиите по време на почивката на италианския остров Капри. Десетки кадри запечатаха секс рандевуто на Никол и Гришо, за които от два месеца пълзяха слухове, че повече нямат бъдеще. Но в момента двамата отново са хиляди километри - Димитров играе на турнир в американската столица Вашингтон, а Шерцингер е жури в британския музикален конкурс \"Х Фактор\" в Лондон. Именно след едно от предаванията Гришовица хукнала подир въпросния богаташ Жан-Бернар. Смуглият французин е един от най-успешните управленци в ресторантьорския бизнес. Негово заведение е №1 в Кан и редовно приема куп знаменитости, особено по време на популярния филмов фестивал. Разюзданата Гришовица си навлече доста солени коментари в интернет. И то не толкова заради това, че си прави чики-рики с чужд мъж, докато любимият ѝ се поти на корта. За Жан-Бернар се знае, че е бивш съпруг на друга световно известна певица - Черил Ан от някогашната женска банда \"Girls Aloud\", която не се понася с Николчето. Работата е там, че преди няколко години Шерцингер измести Черил от мястото ѝ в журито на Х-фактор и оттогава между двете певици има люта вражда.", "date": "2017.08.08", "title": "ЗАДАВА ЛИ СЕ КРАЯТ? Изловиха любимата на Гришо с френски милионер (СНИМКИ)"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D1%82%D1%83%D0%B7%D0%B0%D1%80%D1%81%D0%BA%D0%B0-%D0%BA%D0%BE%D0%BB%D0%B0-%D0%B5%D0%B4%D0%B2%D0%B0-%D0%BD%D0%B5-%D0%BF%D1%80%D0%B5%D0%B3%D0%B0%D0%B7%D0%B8-%D0%BF%D1%80%D0%BE%D0%B3%D0%BE%D0%BD%D0%B5%D0%BD%D0%B8%D1%8F-%D0%BE%D1%82-%D1%85%D1%80%D0%B0%D0%BC%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BD%D0%B5%D0%B2%D1%81%D0%BA%D0%B8-%D0%B4%D0%B8%D0%BE%D0%BD%D0%B8%D1%81%D0%B8%D0%B9-news681241.html", "text": "Отстраненият от предстоятелството на катедралата \"Свети Александър Невски\" отец Дионисий за малко не беше сгазен от тузарски автомобил в центъра на София, но по своя вина. Преди няколко дни попът, който не сваля расото дори и в най-големите жеги, решил да се разхлади по вечерно време в сърцето на столицата и тръгнал на дълга разходка. На едно от ключовите кръстовица обаче не забелязал, че пешеходният светофар сочи забранено преминаване, и се юрнал да пресича. Само бързата шофьорска реакция и клаксонът предотвратили удара, разказаха очевидци на случката. Дионисий, чието име като мирянин е Димитър Мишев, редовно може да бъде видян да трамбова софийските улици, като никога не пропуска да се с прилежно оформена брада, намазано с крем лице и обилно парфюмиран със спък аромат от световна марка, пише седмичник.", "date": "2017.08.08", "title": "НА КОСЪМ! Тузарска кола едва не прегази прогонения от храма \"Александър Невски\" Дионисий"}
{"url": "http://pik.bg/%D0%B3%D1%80%D0%B8%D1%88%D0%BE-%D0%B8-%D0%B4%D0%B5%D0%BB-%D0%BF%D0%BE%D1%82%D1%80%D0%BE-%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BE%D1%82-%D1%81%D1%83%D0%BF%D0%B5%D1%80-%D0%BC%D0%B0%D1%87-news681529.html", "text": "Григор Димитров започва участието си на Мастърса в Монреал. Гришо и Хуан Мартин дел Потро се включват в надпреварата на двойки. Първата ни ракета и Кулата от Тандил ще играят с Майкъл Винъс и Райън Харисън на Корт №2. Мачът се очаква в 21:30 часа българско време. При евентуален успех, българо-аржентинският тандем ще се изправи срещу легендарните братя Брайън, които са поставени под №4 в основната схема и започват надпреварата директно от втори кръг.", "date": "2017.08.08", "title": "Гришо и Дел Потро на победа от супер мач"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%B8-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BD%D0%B0-%D0%BF%D1%80%D0%B0%D0%B3%D0%B0-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%B2%D0%BE%D0%B9%D0%BD%D0%B0-news681498.html", "text": "Хърватия и Сърбия са изправени пред търговска война във връзка с данъците върху вноса на плодове и зеленчуци, пише в. \"Дейли Експрес. Спорът между двете държави се разгоря, след като Загреб увеличи с 220% таксите за вноса на плодове и зеленчуци от Сърбия. Хърватските власти обясниха, че причината за решението е необходимостта от подобряване на качеството на вносните стоки и не цели да навреди на икономическите отношения със съседните държави. Освен това страната допълни, че спазването на европейските стандартите на ЕС и защитата на потребителите са сред основните причини за промените. Междувременно министри от Сърбия, Македония и Черна гора, както и от Босна и Херцеговина се срещнаха в Сараево и обсъдиха въпроса. \"Тези мерки са напълно протекционистични в икономически смисъл. В политически аспект те са популистки и не могат да бъдат оправдани, те не са в духа на добрите съседски отношения\", отбеляза сръбският министър на търговията Расим Ляич. Министрите от четирите балкански държави призоваха Загреб да отмени решението си и поискаха Европейската комисия да се намеси, за да разреши въпроса, който според тях нарушава принципите на свободна търговия.", "date": "2017.08.08", "title": "Сърбия и Хърватия на прага на търговска война"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%BD%D0%B8-%D0%BF%D0%BE%D0%BF%D0%B0%D1%80%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5-%D0%BF%D0%BE%D0%BA%D1%80%D0%B8%D0%B2%D0%B0-%D0%B8%D0%B7%D0%B8%D1%81%D0%BA%D0%B2%D0%B0%D0%BD%D0%B8%D1%8F%D1%82%D0%B0-%D0%B7%D0%B0-%D0%BE%D1%82%D0%BF%D0%B0%D0%B4%D0%B0%D0%BD%D0%B5-%D0%BD%D0%B0-%D0%B2%D0%B8%D0%B7%D0%B8%D1%82%D0%B5-news681520.html", "text": "„България не покрива изискванията за отпадане на визите”, заяви пред Нова телевизия посланикът на САЩ в България Ерик Рубин. \"Ако зависеше от мен, визите щяха да отпаднат веднага. Съгласен съм, че това е важното нещо  за българите”, заяви посланик Ерик Рубин. Дипломатът обясни: \"Даваме си сметка, че кандидатстването за визи е скъпо, че отнема време и особено за хората, които не живеят в София, това си е голямо предизвикателство, но си имаме закони, които регламентират кога може да падне визовият режим за определена държава. Не искам да ви залъгвам, че можем да променим тези правила”. \"Честно казано, България не покрива изискванията. Най-важният критерий е хората, на които се отказва виза, да са много малко. Трябва и да се сведат до минимум онези, които остават нелегално в САЩ, след като са взели виза. Не искам да ви подведа с обещание, че визите ще паднат скоро, но аз и хората от посолството полагаме много усилия това да се случи”, подчерта той.", "date": "2017.08.08", "title": "Американският посланик ни попари: България не покрива изискванията за отпадане на визите"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B0%D0%B4-%D0%B2-%D1%81%D0%BE%D1%84%D0%B8%D1%8F---%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D1%82-%D0%B7%D0%B5%D0%BB%D0%B5%D0%BD%D0%B0-%D0%B8-%D1%81%D0%B8%D0%BD%D1%8F-%D0%B7%D0%BE%D0%BD%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%83%D1%81%D1%82%D0%B0%D0%BD%D0%BE%D0%B2%D0%B8-%D0%BC%D0%B5%D0%B4%D0%B8%D1%8F%D1%82%D0%B0-news681508.html", "text": "Според думите на столичния кмет обаче се инвестира в градския транспорт и в това да се облекчи натовареността на тези райони, като целта е да се живее в една по-добра градка среда. Според последното решение на столичния кмет Йорданка Фандъкова, разширяването на зелена и синя зона в София ще облекчи трафика и паркирането в центъра, но няма да има увеличение на мобилните екипи. Екипът на ПИК TV направи проверка за разриширяването на зоните за паркиране, като една от новите улици, която вече е с разчертана маркировка е \"Иван Асен\", която не попада съвсем в идеалния център, но пък само след няколко месеца ще бъде платена за паркиране. Пред камерата на ПИК TV живущите в района заявиха, че това е поредният начин да се взимат пари от хората, без да се прави нещо за подобряване на инфраструктурата. \"Пари може да прибират от паркиране, но улиците на могат да оправят, непрекъснато ремонтираме колите си, тук е като за офроуд\", заяви гневен граджанин.", "date": "2017.08.08", "title": "ЕКСКЛУЗИВНО В ПИК TV! Ад в София - разширяват зелена и синя зона! Ето какво установи медията ни и къде ще плащаме "}
{"url": "http://pik.bg/%D0%BE%D0%B4%D0%BE%D0%B1%D1%80%D0%B5%D0%BD%D0%BE-%D0%BA%D1%83%D0%BF%D1%83%D0%B2%D0%B0%D1%82-%D0%BC%D0%BE%D0%BB-%D1%81%D0%B5%D1%80%D0%B4%D0%B8%D0%BA%D0%B0-%D0%B7%D0%B0-405-%D0%BC%D0%BB%D0%BD-%D0%BB%D0%B5%D0%B2%D0%B0-news681512.html", "text": "Нaй-гoлямaтa имoтнa cдeлкa в Бългapия - тaзи зa пpидoбивaнeтo нa тpeтия пo гoлeминa тъpгoвcки цeнтъp в София - \"Cepдикa Цeнтъp\", беше одобрена от Koмиcиятa зa зaщитa нa кoнкypeнциятa. Kyпyвaч e южноафриканският инвестиционен фoнд New Europe Property Investment (NEPI) чpeз \"HEПИ Пpoджeкт Уaн\" EOOД, кoятo беше cпeциaлнo cъздaдeнa зa цeлтa. Toй щe плaти 207,4 млн. евро, или над 405 млн. лв., зa тъpгoвcкия цeнтъp и зa oфиc чacттa.", "date": "2017.08.08", "title": "Одобрено! Купуват мол \"Сердика\" за 405 млн. лева"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D1%81%D1%85%D0%B5%D0%BC%D0%B0-%D0%BE%D0%B1%D1%89%D0%B8%D0%BD%D0%B0%D1%80-%D0%B2-%D0%BF%D0%B5%D1%80%D0%BD%D0%B8%D0%BA-%D0%BB%D0%B0%D0%BF%D0%BD%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news681513.html", "text": "Родители от пернишкия квартал „Могиличе” се готвят за протест, след като единствената детска градина в квартала беше разделена на общинска и частна. Това е станало с решение на Общинския съвет в миньорския град, което е в полза на фирмата на… председателя на групата на ГЕРБ Румяна Гьорева, съобщава Би Ти Ви. В резултат в момента половината сграда е реновирана, а другата се руши. „Дълги години се опитват да ни затворят детската градина”, посочи Симона, която е един от организаторите на родителския протест. Миналата година били събрани 700 подписа в подкрепа на градината, като от общината заявили, че ще я запазят. На 19 януари т.г. обаче местният парламент решил половината сграда да бъде дадена под наем. Получила я фирмата на Снежана Гьорева, създадена две седмици по-рано. Директорът на общинската детска градина (подчинен на кмета Вяра Церовска, също от ГЕРБ) дала писмено съгласие са съжителството на двете заведения без да се допита до родителите дали ще се създаде напрежение. \"В държавата има правила, има институции, които отговарят за конфликта на интереси”, заяви Евелина Любомирова от дирекция „Образование” в Община Перник. Тя категорично отрече информациите, че частната детска градина е ремонтирана с общински пари и подчерта, че „ще се предприемат мерки и другата част да бъде така добре изглеждаща”. По думите й там и до момента са правени ремонти. Изкарват нашите деца за 3 месеца от детската градина за ремонтни дейности, които не ни касаят”, оплака се Симона и допълни, че обещанията за смяна на дограмата и в общинската част останали неспазени. По същия начин стои и въпросът с останалите ремонти, които трябвало да се финансират с наема.", "date": "2017.08.08", "title": "ЕКСКЛУЗИВНО! Скандална схема! Общинар в Перник лапна половин детска градина "}
{"url": "http://pik.bg/%D1%83%D0%B6%D0%B0%D1%81-%D0%BC%D0%BE%D1%80%D1%81%D0%BA%D0%B8-%D0%B6%D0%B8%D0%B2%D0%BE%D1%82%D0%B8%D0%BD%D0%BA%D0%B8-%D1%80%D0%B0%D0%B7%D0%BA%D1%8A%D1%81%D0%B0%D1%85%D0%B0-%D0%B4%D0%BE-%D0%BA%D1%80%D1%8A%D0%B2-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%B2%D0%B8%D0%B4%D0%B5%D0%BE-18-news681492.html", "text": "16-годишен тийнейджър от Австралия се лекува в болница, след като беше нахапан жестоко от малки морски животни, които ядат жива плът. Младежът бил на един от плажовете в Мелбърн, през една улица от дома му. След изморителен футболен мач той решил да влезе във водата, която да подейства добре на натоварените му крака. След като излязъл обаче, Сам Канизей видял, че краката му кървят, съобщава \"Дейли Мейл\". Бащата на момчето разказва, че синът му е изглеждал като ранен по време на война, а силното кръвотечение не спирало. Наложило се е Сам да бъде откаран в болница. След като от здравното заведение не могли да идентифицират причината за нараняванията, бащата се върнал до плажа и напълнил една кофа с вода с животинките. Оказало се, че те са вид амфиподи, които се хранят с мъртва риба. Те ще бъдат изследвани от учени да разберат защо са започнали да нападат и хора.", "date": "2017.08.08", "title": "Ужас! Морски животинки разкъсаха до кръв тийнейджър (ВИДЕО 18+)"}
{"url": "http://pik.bg/%D0%BF%D1%80%D0%B0%D0%B2%D0%B8%D0%BC-%D0%BE%D0%B1%D1%89%D0%B0-%D0%BB%D0%BE%D1%82%D0%B0%D1%80%D0%B8%D1%8F-%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news681504.html", "text": "Вместо да се караме за царе и войводи, да играем заедно лотария. Това се очертава да бъде следващата стъпка в затоплянето на отношенията ни със Скопие. Идеята за обща лотария беше огласена от шефа на Македонско-българската стопанска камара Зоре Темелковски. Това стана само 6 дни след подписването на договора за добросъседство от премиерите Бойко Борисов и Зоран Заев. \"Сърцевината на идеята е, че малките държави не могат да имат ефикасни национални лотарии. Надявам се, че ще получим подкрепа и от правителството и бизнеса. Досега сме обсъждали идеята на няколко срещи и лично аз смятам, че такава съвместна лотария би носила печалба. А с нея може да се осигурят средства, с които ще се финансират спортът, културата, хуманитарните организации, неправителственият сектор\", обясни Темелковски пред Дойче веле. Смелият ход на двамата премиери според Темелковски открива много нови възможности: \"За бизнеса споразумението означава по-свободно и по-спокойно движение на капитали. Вече очакваме навлизането на сериозен капитал от Република България в Република Македония. Досега този процес беше блокиран както заради това, което се случваше в политически план при нас, така и заради приказките, че капиталът на България е престъпен и трябва да се спира\", коментира Темелковски. Председателят на Македонско-българската стопанска камара вече е получил сериозни сигнали от редица български компании, че възнамеряват да инвестират в Македония. Темелковски засега не желае да посочва конкретни имена, но обяснява, че става дума за фирми от различни браншове: \"Знаете, че нашата Камара доведе тук \"Минстрой\" и така решихме 30-годишния проблем на миньорите в Пробищип и Крива Паланка. Миньорите, които бяха на ръба на бедността, днес вече са доволни, така че можем дори да говорим за нови инвестиции и нови планове. Имаме освен това още пет-шест сериозни инвеститори от България. Става дума преди всичко за компании от минното дело и енергетиката, но и за националната лотария. В този сектор в България вече има сериозни фирми\". Бизнесът с лотарията в момента е особено привлекателен, смята Темелковски. Идеята е да се създаде един вид обща лотария и дори вече се водят конкретни разговори. Договорът за добросъседство отваря перспективи и за македонските компании, които ще получат повече възможности не само за сътрудничество, но и за инвестиции. Вече се обсъждат законодателни промени за митнически и гранични облекчения, за по-бърз и по-лесен транспорт на стоки, но и за движението на хора. А това е много положително, защото за Македония границата с България е врата към ЕС. Перспективи се откриват и за насърчаване на пътната и газовата инфраструктура, което ще доведе до увеличаване на търговския обмен. При подписването на Договора в Скопие бяха парафирани и два меморандума за сътрудничество, които проправят пътя към железопътното свързване между двете страни с Коридор № 8, а и ще позволят Македония да купува газ от Европейския съюз, който България ще транспортира. България е на пето място сред търговските партньори на Република Македония. Търговията се подобрява, но все още е далеч от потенциала на двете страни. На различни форуми през последните години бизнес камарите на двете страни обсъждат стратегии за задълбочаване на сътрудничеството. За Македония е окуражаващ фактът, че се увеличава износът на страната към българския пазар. През първото полугодие на тази година Македония за пръв път няма дефицит в двустранния търговския обмен, който по данни на Държавния статистически институт като общ обем възлиза на около 273 милиона евро. Македонският износ за България е 137 милиона евро - 32% повече в сравнение със същия период на миналата година. Подобряване на търговския обмен, увеличен обем на инвестициите - Договорът за добросъседство, сътрудничество и приятелство между Македония и България даде импулс и на бизнесмените в двете страни. Документът, подписан от двамата премиери Зоран Заев и Бойко Борисов, според предприемачите разкрива положителни перспективи, които дори вече се конкретизират. Председателят на Македонско-българската стопанска камара Зоре Темелковски казва, че все повече български компании, окуражени от историческия документ, взимат решение да инвестират в Република Македония.", "date": "2017.08.08", "title": "Правим обща лотария с Македония"}
{"url": "http://pik.bg/%D1%81%D0%B5%D1%80%D0%B8%D0%BD%D0%B0-%D1%81-%D1%82%D1%80%D0%B5%D0%BD%D0%B8%D1%80%D0%BE%D0%B2%D1%8A%D1%87%D0%B5%D0%BD-%D0%B3%D1%80%D0%B0%D1%84%D0%B8%D0%BA-%D0%B4%D0%BE-%D1%82%D0%B5%D1%80%D0%BC%D0%B8%D0%BD%D0%B0-news681518.html", "text": "35-годишната тенисистка Серина Уилямс наскоро публикува на страницата си в \"Инстаграм\" видео с тренировки, с което потресе последователите си в интернет. Уилямс показа само няколко упражнения от спортната зала, но това на секундата разбуни публиката, която я засипа с коментари, че явно е решила да тренира до самото раждане и веднага след събитието да се върне в големия тенис. Вече стана известно, че Серина и любимият ѝ Алексис Оханян очакват момиче. По-точно, че се надяват бебето да е от женски пол, но дали надеждите им ще се изпълнят, ще разберат, когато рожбата им се появи на бял свят, пише \" \"Готвим се за изненадата. Досещаме се, че е момиче. Серина, бременна спечели Откритото първенство на Австралия, затова ѝ се струва, че ще имаме момиче, защото само жена може да бъде толкова силна, за да премине през това, през което премина тя\", разказва Алексис. Освен, че не спира с тренировките, Серена не е престанала и да протестира срещу дискриминацията. Малко по-рано тя поздрави всички тъмнокожи жени с Деня на равноправното заплащане на труда, пишейки дълго есе, в което изрази недоволството си от дискриминацията към чернокожите представителки на нежния пол. Хонорарът на тъмнокожите жени е с 37% по-малък от заплатата на мъжа, което означава, че на всеки долар, който получава той, жената изкарва едва 63 цента. \"Да се справи човек с дискриминацията и сексизма е много по-сложно, отколкото да подобри рекорд в турнирите на Големия шлем\", написа Серена. Cosmopolitan\".", "date": "2017.08.08", "title": "Серина с тренировъчен график до термина"}
{"url": "http://pik.bg/%D0%BF%D0%BE%D0%B4%D0%BF%D0%BB%D0%B0%D1%88%D0%B5%D0%BD-%D0%BA%D0%BE%D0%BD-%D1%81%D1%82%D1%8A%D0%BF%D0%BA%D0%B0-8-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-news681502.html", "text": "Кон прегази 8-годишно момче от Дупница, копитото остави огромна рана на гърба на детето. 8-г. А.Н. се опитал да погали животното, което кротко пасяло до къщата му в Дупница, но изведнъж конят се подплашил и на момента препуснал да бяга, като стъпкал детето. Родителите били забранили на момчето да доближава коня, тъй като бил плашлив, но малчуганът не се сдържал и се опитал да го погали. Момченцето скрило от родителите си за инцидента и през целия ден търпяло адски болки, съобщава СтрумаБГ. Вечерта майката забелязала, че тениската на гърба му е окървавена. Като разбрала какво се е случило, веднага завела детето в Спешен център в Дупница. След преглед А.Н. е изпратен при хирург, който зашил зейналата рана с няколко конеца и пуснал малкия пациент да си ходи.", "date": "2017.08.08", "title": "Подплашен кон стъпка 8-годишно момче"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%BD%D0%B0%D0%B7%D0%BD%D0%B0%D1%87%D0%B0%D0%B2%D0%B0-%D0%BF%D1%80%D0%B5%D0%B2%D0%BE%D0%B4%D0%B0%D1%87-%D0%BD%D0%B0-%D1%80%D0%BE%D1%81%D0%B8-news681534.html", "text": "Ръководството на Левски ще назначи преводач на Делио Роси, който да му помага с комуникацията с футболистите. Причината е, че 57-годишният специалист, който е роден в Римини, не говори английски, пише \"Тема Спорт\". На \"Герена\" се надяват в първите дни на съотборниците си да помага и Антонио Вутов, който да предава изискванията на Роси. Офанзивният халф бе продаден от \"сините\" в началото на 2014 година на Удинезе. След това на Апенините той игра и за Козенца и Лече. В тима италиански знаят още Серджиу Буш - румънецът носи 6 месеца екипа на Салернитана, както и Габриел Обертан. Днес Роси трябва да направи първа тренировка начело на \"сините\".", "date": "2017.08.08", "title": "Левски назначава преводач на Роси..."}
{"url": "http://pik.bg/%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D0%BF%D1%80%D0%BE%D0%B1%D0%BB%D0%B5%D0%BC%D1%8A%D1%82-%D1%81-%D0%BA%D0%B0%D0%BB%D0%B8%D0%B0%D0%BA%D1%80%D0%B0-%D0%BD%D0%B5-%D0%B5-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B0-%D0%B2-%D0%BD%D0%B0%D1%87%D0%B8%D0%BD%D0%B0-%D0%BF%D0%BE-%D0%BA%D0%BE%D0%B9%D1%82%D0%BE-%D1%81%D0%B0-%D0%BE%D0%BF%D1%80%D0%B5%D0%B4%D0%B5%D0%BB%D1%8F%D0%BD%D0%B8-%D0%B7%D0%B5%D0%BC%D0%B8%D1%82%D0%B5-news681533.html", "text": "Проблемът на Калиакра не е в Брюксел, не и в Натура, а в начина, по който са определяни границите на земите. Това каза министърът на околната среда и водите Нено Димов на среща с всички заинтересовани страни от проекта за интегрирания план на защитените зони в района на Калиакра . „Трябва да е ясно, че всички страни в този разговор защитават легитимни обществени интереси. Тяхното мнение е важно, за да намерим устойчиво решение. Благодаря на всички, които дойдоха днес. Давам си сметка, че ще има работещо решение, когато се съхранява природата по европейски и български начин. Проблемът на Калиакра не е в Брюксел, не и в Натура, а в начина, по който са определяни границите на земите и в липсата на работещи механизми през годините“, заяви Димов. По думите му трябва да е ясно, че планът за управление не е нещо, което измисля министър. „То е резултат от сериозни усилия, които трябва да бъдат общи. Искам да направим нещо трайно и работещо, а не нещо, за което хората ще спорят с години. Отмяната на тази заповед носи след себе си риск“, подчерта той.", "date": "2017.08.08", "title": "Нено Димов: Проблемът с \"Калиакра\" не е в Брюксел, а в начина, по който са определяни земите "}
{"url": "http://pik.bg/%D1%80%D0%B0%D1%87%D0%BA%D0%BE%D0%B2-%D0%BF%D0%BE%D1%82%D1%8A%D0%BD%D0%B0-%D0%B2%D0%B4%D1%8A%D0%BD-%D0%B7%D0%B5%D0%BC%D1%8F-%D0%BC%D0%B0%D1%80%D0%B8%D1%8F---%D0%BD%D0%B0-%D0%BC%D0%BE%D1%80%D0%B5-%D1%81-%D0%B0%D0%BB%D0%B5%D0%BA%D1%81-%D1%80%D0%B0%D0%B5%D0%B2%D0%B0-news681505.html", "text": "След раздялата си с Димитър Рачков – Мария Игнатова предпочете утеха в женска компания. Блондинката теши мъката по безвъзвратно изгубената любов с колежката си Алекс Раева. Двете са буквално неразделни и навсякъде са заедно. Малко преди комикът официално да заяви за раздялата си с Мария, Раева също призна, че на дългогодишната й връзка с диджея Дончо е сложен край. Алекс и Дончо бяха заедно няколко години и когато се очакваше да станат законно семейство, всичко между тях приключи. Сега две от най-желаните родни дами се радват на свободата си заедно. Алекс и Мария работят по предстоящия нов сезон на музикалния формат \"Х фактор\". Красавиците обиколиха заедно родното Черноморие. По всичко личи, че мъжко внимание не им е нужно, пише всекидневник. След осемгодишна бурна връзка Рачков призна, че с Мария са разделени. Само преди дни актьорът хвърли бомба с официалното си изявление до медиите. Според слуховете блондинката и любимецът на хиляди българи са сложили края преди много време, но са го пазили в дълбока тайна.", "date": "2017.08.08", "title": "Рачков потъна вдън земя, Мария - на море с Алекс Раева"}
{"url": "http://pik.bg/%D1%83%D0%B6%D0%B0%D1%81%D1%8A%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-53-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%83%D0%B4%D0%B0%D1%80%D0%B8-%D0%B1%D0%BE%D0%B4%D1%80%D1%83%D0%BC-news681541.html", "text": "Земетресение 5,3 по Рихтер е регистрирано на 14 километра югоизточно от Бодрум в Турция, съобщиха от Геоложкия център на САЩ. Според службата земетресението е на 10 километра дълбочина. То е регистрирано в 10,42 часа българско време.", "date": "2017.08.08", "title": "Ужасът продължава! 5,3 по Рихтер удари Бодрум "}
{"url": "http://pik.bg/%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82-%D0%BE%D0%B1%D0%B2%D0%B8%D0%BD%D0%B8-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BE%D1%80%D1%85%D0%B0%D0%BD-%D0%BC%D1%83%D1%80%D0%B0%D0%B4-%D0%B2-%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2%D0%BE-news681506.html", "text": "Музикалният продуцент Том Прайс заяви категорично пред Би Ти Ви, че изгряващата певица Сузанита е откраднала музиката за песента си \"Lucifer & Buddha\". Продуцентът обяви, че той държи правата на музиката и обвини в плагиатство дъщерята на Орхан Мурад. \"Никой не ме търсил. Останах учуден, че текста към тази хубава музика е толкова вулгарен. Ще предриемем всички мерки срещу Сузанита. Първо ще я помоля да спре и свали песента, както и да дари на някоя благотворителна фондация всички пари, които е спечелила. Ако тя и баща й откажат, ще се видим в съда\", закани се Прайс. Орхан Мурад и Сузанита също коментираха темата. \"За пореден път занимаваме обществеността с ненужни неща, но това прави Сузанита по-популярна\", каза Мурад. \"Взети са два такта от един диджей Бис. В музиката два такта се водят за взаимстване, а не за плагиатство. Това са два такта. Един семпл. Ще дарим пари, ако въобще спечелим нещо от тази песен. Искам всички да знаят, че досега за сузи всичко беше купон, но сега нещата стават сериозни и аз ги поемам в мои ръце\", разкри той. \"Авторът на моята песен е Бис, но не мога да ви кажа кой е той. Имаме доказателство и документ. Аз всеки слушам музика и експериментирам. Няма да спираме песента и продължаваме само напред. Очаквайте новата ми песен с Андреа, която е авторска\", похвали се Сузанита.", "date": "2017.08.08", "title": "Продуцент обвини дъщерята на Орхан Мурад в плагиатство"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B1%D0%BB%D0%BE%D0%BA%D0%B0%D0%B4%D0%B0-%D0%B2-%D1%81%D0%BE%D1%84%D0%B8%D1%8F-%D0%BE%D0%B1%D0%B5%D0%B7%D0%B2%D1%80%D0%B5%D0%B6%D0%B4%D0%B0%D1%82-%D0%BE%D0%BF%D0%B0%D1%81%D0%B5%D0%BD-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news681523.html", "text": "пресцентъра на Столична община По последна информация е намерена граната в тревата пред магазин в \"Младост\" 2. Екипите са на място и работят. На бул. „Александър Малинов” близо да супермаркет движението се извършва временно по старото трасе. Това съобщиха от . Причината е отстраняване на опасен боеприпас.", "date": "2017.08.08", "title": "ОТ ПОСЛЕДНИТЕ МИНУТИ! Блокада в София, обезвреждат опасен боеприпас (ОБНОВЕНА)"}
{"url": "http://pik.bg/%D1%87%D1%83%D0%B4%D0%BE-%D0%BD%D0%B0%D1%82%D0%B0%D1%88%D0%B0-%D0%B2%D1%8F%D1%80%D0%B2%D0%B0-%D1%87%D0%B5-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%BE%D1%82-%D0%B8%D1%81%D1%83%D1%81-%D1%85%D1%80%D0%B8%D1%81%D1%82%D0%BE%D1%81-news681503.html", "text": "Наташа Смит, която поддържа редовни връзка от разстояние с гаджето си Джерард заяви, че е бременна и че той не е баща на бебето. Това е самият Исус Христос, твърди тя. Жената казва, че докато е била в нощен клуб да се забавлява, ангел дошъл до нея и с докосване я \"оплодил\", като казал, че тя е избрана да роди дете от Исус Христос. \"Каза ми, че има съобщение за мен\", споделя Наташа. Нейното гадже не вярва в историята й. Той се опитал да разследва, това какво точно се е случило онази нощ и открило, че бащата на детето е наистина Исус ама не Исус Христос, а момче на име Хесус (на испански Исус) Лопес.", "date": "2017.08.08", "title": "ЧУДО! Наташа вярва, че е бременна от Исус Христос"}
{"url": "http://pik.bg/%D0%BA%D1%80%D0%B5%D1%81%D0%BD%D0%B0-%D0%B2%D1%8A%D1%81%D1%82%D0%B0%D0%BD%D0%B0-%D1%81%D1%80%D0%B5%D1%89%D1%83-%D0%B7%D0%B0%D1%82%D0%B2%D0%B0%D1%80%D1%8F%D0%BD%D0%B5%D1%82%D0%BE-%D0%BD%D0%B0-%D0%B5-79-%D0%B2-%D0%B4%D0%B5%D1%84%D0%B8%D0%BB%D0%B5%D1%82%D0%BE-news681507.html", "text": "Местни хора и ресторантьори въстанаха срещу затварянето на Е-79 в района на Кресненското дефиле и превръщането му в еднопосочен път. Нямаме против магистрала „Струма”, не искаме международният път да се затваря, защото това ще възпрепятства връзката с десетките села в района, това заявиха преди минути пред камерата на Нова телевизия хора от Кресна, събрали се в знак на протест на Е-79. Това не е единствената причина те да скочат срещу решението, те се притесняват, че това ще засегне бизнеса им, пише Струма. Според представителите на АПИ в 20-километровата отсечка са предвидени 6 връзки до селата в близост. Хората не познават проектите, предвижда се рехабилитиране на всички третокласни пътища в района, това заяви инж. Колева от АПИ.", "date": "2017.08.08", "title": "Кресна въстана срещу затварянето на Е-79 в дефилето"}
{"url": "http://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%BD%D0%BE-%D1%80%D0%BE%D0%B4%D0%BD%D0%B8-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%B8%D0%B7%D0%B2%D1%8A%D1%80%D1%88%D0%B8%D1%85%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%81-3d-%D0%BF%D1%80%D0%B8%D0%BD%D1%82%D0%B8%D1%80%D0%B0%D0%BD-%D0%B8%D0%BD%D0%B4%D0%B8%D0%B2%D0%B8%D0%B4%D1%83%D0%B0%D0%BB%D0%B5%D0%BD-%D0%B8%D0%BC%D0%BF-news681535.html", "text": "Уникална операция за Югоизточна Европа с 3D принтиран индивидуален имплант спаси 43- годишен мъж с рак на лицето в „Пирогов”. Родно светило в областта на лицево-челюстната хирургия се завърна от Англия, за да извърши автотрансплантацията. Оперира в Неврохирургията на Университетската Многопрофилна Болница за Активно Лечение и Спешна Медицина „Пирогов”, заради възможностите на клиниката, които позволяват интрердисциплинарен подход и реализиране на големи, тежки операции и лечение. Екипът на доц. д-р Николай Янев трансплатира 3D принтиран титаниев имплант, изработен в Германия по индивидуална мярка на пациента върху лицето на 43-годишен мъж от гр . София, който има злокачествено образувание. Туморът и разсейките са засегнали сериозна част от лицето на пациента. След продължителни консултации и прегледи от специалисти от различни болници, мъжът има късмета да се свърже с доц. Николай Янев. Лицево-челюстният хирург е доказан специалист, както у нас, така и в Европа. Активната му работа в Англия го е усъвършенствала в областта на лицево-челюстната и онко хирургията. Там доц. Янев се занимава активно именно със спасяването на пациети, които имат рак на лицето, използвайки най-съвременната технология на 3D принтирането, създадена от немския консорциум „KLS Martin Group”. Интервенцията, граничеща с фантастика, доц. Янев предпочете да извърши именно в Неврохирургията на „Пирогов”, заради изключителните възможности на операционния блок и неврореанимацията, с които разполага звеното на проф. Николай Габровски. Ревюлюционната за Югоизточна Европа интервенция продължи над 12 часа. По време на нея в операционната на Неврохирургията на „Пирогов” доц. Николай Янев, д-р Светослав Славков и екипът отстраниха костта и меките тъкани, засегнати от тумора. На тяхно място реплантираха с микроскопска техника част от фибулата или т. нар. „малък пищял” (дългата тръбеста кост в задната долна част на крака) и я фиксираха към индивидаулно изработения чрез 3D технологията титаниев имплант. Всичко това се случва благодарение на високотехнологичния процес, при който лекарите задават на софтуера параметрите на работа до най-малкия детайл, както и непрекъсното развиващите се професионални умения и колаборация между медицината и инжинерните науки. Предоперативните етапи, през които премина пациентът са сериозни и полагат основите на добрия резултат. Най-напред доц. Янев прави високоспециализирани изследвания, които не просто доказват заболяването, но и са отправна точка в създаването на индивидуалната изработка на импланта, заместващ „изядената” от тумора част на лицето. След това доц. Янев качва резултатите от скенера в специалната платформа на „KLS Martin Group” и техните партньори за Балкансия полуостров, фирма „BIOPRINT”. Попаднали там, те се обработват от специален софтуер, който създава индивидуалния и строго специфичен имплант. През цялото време на този високотехнологичен процес, хирургичният екип в София провежда конферентна връзка с екипа на технологичния гигант в Тутлинген, Германия. Там, в реално време се осъществява виртуална операция с премахване на засегнатите от тумора тъкани и трансфер на тъкани от отдалечени части на тялото, за да се постигне оптимално най-добро възстановяване на лицевите дефекти. Доцентът наблюдава как компютъра най-напред създава модел на лицето, в който фигурират дори най-малките детайли от засегнатата от онкологичното заболяване част на челюстта. След това софтуерът „отстранява” тази зона и започва прецизно да съзада виртуален имплант, който ще бъде поставен по-късно при операцията. Абсолютно през цялото време софтуерът и немските инжинери искат потвърждение за точността на детайлите от доц. Николай Янев. Специалистът има последната дума за одобрение преди 3D принтерът да извае индивидуалната мярка „водачи”, модели и титаниев имплант. След като лицево-челюстния хирург е напълно удовлетворен от най-подходящото предложение, той отговаря на софтуера положително и процесът на принтиране стартира. След завършване на процеса на планиране и многократно потвърждаване на отделните стъпки в самия план, KLS Martin Group произвежда реален модел на лицето и оперативната зона, водачи за костните срязвания, както в областта на лицето, така и на отдалечените костни тъкани, които ще се използват за възстановяването на лицевите дефекти. Готовият 3D имплант пристигна в България в началото на август. Пациентът вече беше подготвен, за да може екипът на доц. Николай Янев да отстрани тежкото лицево заболяване и да извърши автотрансплантацията на тъкани от отдалечени части на тялото. След получаването му в България, екипът осъществи сложната многочасова операция, за отстраняване на тежкото лицево заболяване и трансплантира тъкани от отдалечени части на тялото, за възстановяване на лицето. Светилото в областта на лицево-челюстната хирургия, избра да извърши тежката по обем операция, именно в наскоро ремонтираната и оборудвана с най-съвременна техника, неврохирургична операционна. В момента пациентът получава адекватни грижи по световен протокол в неврореанимацията на университетската спешна болница „Пирогов”. Доц. Николай Янев предпочете да извърши уникалната трансплантация именно тук, в „Пирогов”, тъй като е запознат с възможностите на клиниката на националния консултант по неврохирургия проф. Николай Габровски. Доц. Янев сподели, че е приятно впечатлен, че в България вече има подобни клиники, отговарящи на последните, съвременни тенденции в здравеопазването. Проф. Николай Габровски подчерта, че пироговската клиника по неврохирургия не просто е създала условия за оперативно, реанимационно и постоперативно лечение, а и кадри, които могат да използват капацитета й. Според проф. Габровски тази съвместна трансплантация, в която участва интердисциплинарен екип от различни специалисти, е типичен пример как съместните усилия могат да обединяват конкурентните медицински структури в името на най-доброто за пациентите.", "date": "2017.08.08", "title": "РЕВОЛЮЦИОННО! Родни специалисти извършиха уникална операция с 3D принтиран индивидуален имплант! Спасиха мъж с рак на лицето"}
{"url": "http://pik.bg/%D1%88%D0%BE%D0%BA-%D1%81%D0%BB%D0%B5%D0%B4-%D1%82%D1%80%D1%83%D1%81%D0%B0-%D0%B2-%D1%82%D1%83%D1%80%D1%86%D0%B8%D1%8F-43-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%83%D0%B4%D0%B0%D1%80%D0%B8-%D0%B8-%D1%80%D1%83%D0%BC%D1%8A%D0%BD%D0%B8%D1%8F-news681545.html", "text": "4,3 по Рихтер удари Румъния, съобщават от Европейски сеизмологичен център. Трусът е бил с дълбочина 136 км, на 140 км от Будапеща, към 11,43 местно време. По рано днес пък в Турция бяха усетени две големи земетресения, като последното най-силно в Бодрум с магнитут 5,3 по Рихтер.", "date": "2017.08.08", "title": "ШОК! След труса в Турция 4,3 по Рихтер удари и Румъния"}
{"url": "http://pik.bg/%D0%BC%D0%B5%D0%B3%D0%B0-%D0%BC%D0%B0%D1%87-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-%D1%80%D0%B5%D0%B0%D0%BB-%D0%B3%D0%BE%D0%BD%D0%B8-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%BC%D0%B8%D0%BB%D0%B0%D0%BD-%D0%B0-%D0%BC%D0%BE%D1%83%D1%80%D0%B8%D0%BD%D1%8C%D0%BE-%D0%B8%D1%81%D0%BA%D0%B0-%D0%B4%D0%B0-%D1%81%D0%BF%D1%80%D0%B5-%D0%B1%D0%B5%D0%BB%D0%B8%D1%82%D0%B5-news681517.html", "text": "Днешната програма за футболните мачове по телевизията, с роден коментар, предлага само една среща. Но каква! Реал Мадрид и Манчестър Юнайтед излизат в двубой за Суперкупата на Европа. Сблъсъкът е с начален час 21:45 и ще бъде излъчен по бТВ Екшън. Стадион \"Филип II\" в Скопие приема грандиозното събитие. В контрола между звездите тимове, играна по-рано през лятото, \"червените дяволи\" се наложиха след изпълнения на дузпи, като в редовното време срещата завърши при резултат 1:1. Единствено Милан е печелил в два поредни случая Суперкупата на Европа, като днес мадридчани имат възможност да повторят това постижение. Реал завоюва 2 поредни титли в Шампионска лига, за първи път откакто най-престижният европейски клубен турнир се провежда при сегашния формат на надпреварата. Жозе Моуриньо изведе Ман Юнайтед до трофея в Лига Европа и ще търси нова европейска купа срещу бившия си отбор Реал Мадрид. Звездата на \"белия балет\" Роналдо е в Скопие с тима, въпреки, че се появиха информации, че няма да вземе участие в срещата. Интересно е дали голмайсторът ще излезе срещу бившия си клуб. Очаква се за старта на мача треньорът Зинедин Зидан да избере схема с Бензема като централен нападател и наситена халфова линия  - Каземиро, Модрич, Кроос, Асенсио, Иско. 21:45 ч. Реал Мадрид - Манчестър Юнайтед бТВ Екшън.", "date": "2017.08.08", "title": "Мега мач по телевизията днес! Реал гони рекорд на Милан, а Моуриньо иска да спре \"белите\""}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%B4%D0%B5%D1%80%D0%BC%D0%B5%D0%BD%D0%B4%D0%B6%D0%B8%D0%B5%D0%B2-%D1%81%D1%8A%D1%81-%D1%81%D0%BC%D0%B5%D0%BB-%D1%85%D0%BE%D0%B4-news681538.html", "text": "Наставникът на Лудогорец - Георги Дерменджиев ще предприеме рисков ход в двубоя за Суперкупата на България срещу Ботев (Пловдив) утре. Треньорът на \"орлите\" ще заложи на голяма част от резервните си футболисти, с оглед важните срещи за тима в шампионата и Европа, пише \"Тема Спорт\". В игра по всяка вероятност ще се появи Сисиньо, Мисиджан също ще получи възможност за изява, а Джонатан Кафу ще седне на пейката. На терена, за първи път с фланелката на \"зелените\" на гърба си, може да излезе новото попълнение Яцек Горалски. Полският полузащитник остави добри впечатления у спортно-техническото ръководство на тима и ще бъде изпитан в сериозна битка.", "date": "2017.08.08", "title": "Георги Дерменджиев със смел ход"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B6%D0%B5%D0%B3%D0%B0-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-%D0%BF%D1%80%D0%BE%D1%84-%D0%B0%D1%81%D0%B5%D0%BD-%D0%B1%D0%B0%D0%BB%D1%82%D0%BE%D0%B2-%D0%B8-%D0%B2%D0%BE%D0%B4%D0%B5%D1%89%D0%B8-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%B2-%D1%81%D0%BF%D0%B5%D1%88%D0%BD%D0%B0%D1%82%D0%B0-%D0%BF%D0%BE%D0%BC%D0%BE%D1%89--news681479.html", "text": "Шефът на И-нститута за спешна помощ \"Пирогов\" проф. Асен Балтов и водещи специалисти от болницата разкриха пред камерата на ПИК TV какви пациенти се тълпят по коридорите на клиниката в неистовата жега, както и кой и какви правила трябва да спазва, за да не пострада от палещото слънце и адските температури. Пред медията ни той проговори и за нападенията над лекарите и как в \"Пирогов\" се справят с агресията. \"В \"Пирогов\" това е ежедневие. Обикновено тук има много чакащи, а спешните състояния никой не може да ги контролира\", заяви пред камерата на ПИК TV директорът на най-голямата болница проф. Балтов. Той обясни, че високите температури са увеличили спешните случаи. На въпрос дали има летални изходи в последните дни от зачестилите катастрофи, професорът заяви, че случаите не са повече от други години. За това, че възрастните хора често не се съобразяват с препоръките на лекарите да не излизат, той заяви, че това е много опасно и всеки трябва да се вслушва в препоръките на медиците. За \"реформата Москов\" проф. Балтов заяви, че за \"Пирогов\" е било много трудно, тъй като е отнемало изключително много време. \"При нас на ден идват повече от 200 души, трудно беше, но имаше и положителен ефект, защото това са истински хора, които си оставят пръстовия отпечатък и е трудно може да се направи манипулация. Имаше и своите положителни ефекти, но и своите недостатъци. Възрастните хора, например, с течение на годините им се изтрива пръстовият отпечатък, което затруднява работата\", допълни професорът. Шефът на \"Пирогов\" допълни, че за финансови загуби все още не може да се говори, но са били минимални за болницата, а уредите са прибрани в случай, че се наложи да се ползват отново. За нападенията над лекари, професорът заяви, че физическите са намалели в \"Пирогов\" тъй като охраната се е засилила, а скоро предстои да се направи и пълно видео наблюдение. \"Скоро в приемната беше заловен един човек, който се опитваше да открадне телефона на пациент. Хората се смеят, че се превръщаме в \"Биг Брадър\", но когато знаят, че ги снимат ще внимават. Паник бутони имаме във всички отделения, но трябва да направим и видеонаблюдението\", заяви директорът на болницата, който изведе на първо място сигурността на лекарите. По отношение на здравната карта, професорът заяви, че това е бъдещето, което ще бъде нашето електронно здравно досие чрез което ще имаме възможност да проследяваме цялата си здравна история. \"Дори и неосигурените имат лични карти, щом имат такива ще имат и здравни електронни карти\", заяви Балтов. За здравно неосигурените пациенти той коментира, че никога не се връщат пациенти и то несамо заради клетвата, а защото \"Пирогов\" е последна инстанция, на която всеки един разчита. За разходите, които трябва да се покриват, Балтов заяви, че има различни фондове, но другото остава за болницата. \"Надявам се до края на годината да се случи нещо по въпроса с дълговете, взимаме мерки каквото се иска от нас да направим реформа, като оптимизация на клиниките, на персонала, защото не може да има структури останали от преди 30 години. Знаете, че много неща се промениха през последните години\", заяви Балтов и допълни, че с идването на частните болници те са длъжни да станат конкуретнто способни и да направят така, че да нямат повече разходи отколкото приходи.", "date": "2017.08.08", "title": "ИЗВЪНРЕДНО В ПИК TV! Жега в \"Пирогов\"! Проф. Асен Балтов и водещи специалисти в спешната помощ разкриват кой и защо задръства клиниката в горещините (ОБНОВЕНА)"}
{"url": "http://pik.bg/%D0%B3%D1%80%D0%B8%D1%88%D0%BE-%D1%81-%D0%B3%D0%BE%D1%80%D0%B5%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-news681548.html", "text": "\"Пристигнах вчера в Монреал и първата ми работа беше да започна да се разхождам, за да намеря интересните места в града. Харесват ми интересните улици, харесват ми някои писти, когато съм на тях, детето в мен се събужда. Миналата година в Торонто всичко се промени за мен и започнах да вървя нагоре. Помня, че всичко се промени още в първия двубой, когато трябваше да спасявам мач-бол и просто нищо не ми се получаваше. Борех се със себе си, честно казано - трудно ми беше да намеря правилния начин да играя тенис. Но оттам стигнах четвъртфиналите и започнах да намирам правилния подход не само към двубоите, но и към тренировките, към престоите във фитнес залата. Мисля, че прибавянето на Дани Валверду към екипа ми ме изкачи на следващото ниво. От самото начало Дани имаше ясен план как да се подготвям, колко да тренираме и какво точно да правим в заниманията, а в същото време разпределяше задачите ми така, че да ми остане и място за самия мен. Това ми е много важно. Първите шест месеца от годината бяха тежки, но същевременно и много приятни, свикнах да се боря на корта във всекя среща, за всяка точка. И така сме тук сега. Станах по-егоистичен като човек, което ми беше трудно в началото, но това ми помага и мисля, че е нужно, за да стигнеш там, където желаеш. Направих промени в ежедневието си - тренировки, семейство, спонсори… не беше голяма промяна, но малките неща правят голяма разлика. За един спортист не е негативно да е егоист, така мисля. Затова се концентрирам само върху тениса, все едно отивам на работа и трябва да се абстрахирам от другите неща. А в днешно време има стотици странични фактори, дори феновете може да са разсейващи, макар че не е такъв случаят при мен. Но си казвам, че сега тренирам и който иска да стигне до мен, трябва да почака. Дани Валверду ми помага и в това, защото който иска нещо от мен, отива първо при него. Миша Зверев е много коварен съперник, вече играх с него веднъж тази година, но беше в зала, така че сега ще е напълно различна обстановката. Трябва да внимавам много, той има много добър сервис, играе атакуващо и често излиза на мрежата. Но пък аз обичам минаващите удари, определено ще е труден мач. Все пак обаче аз съм тук, за да се състезавам. Съперникът играе много добър тенис и елиминира Анди Мъри на Откритото първенство на Автралия, така че има увереност в себе си\", заяви Григор Димитров пред \"Спортснет\" преди участието на Гришо на Мастърса в Монреал.", "date": "2017.08.08", "title": "Гришо с гореща изповед"}
{"url": "http://pik.bg/%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BB%D0%B8%D1%87%D0%BD%D0%B8%D1%82%D0%B5-%D0%BA%D0%B0%D1%80%D1%82%D0%B8-%D0%B8-%D0%BF%D0%B0%D1%81%D0%BF%D0%BE%D1%80%D1%82%D0%B8%D1%82%D0%B5-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BE%D0%B1%D1%8F%D1%81%D0%BD%D0%B8-%D0%BA%D0%B0%D0%BA-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B1%D0%BE%D1%80%D0%B8-%D0%B1%D1%8E%D1%80%D0%BE%D0%BA%D1%80-news681501.html", "text": "Един от основните приоритети на нашето правителство е да намалим бюрокрацията и сме твърдо решени това да се случи. Това каза в сутрешния блок на БНТ министърът на външните работи Екатерина Захариева. \"Вече започна общественото обсъждане за намаляването на някои такси. Днес започва общественото обсъждане за издаването на лични документи. Има идея за увеличаване на срока на валидност на задграничните паспорти на 10 години, както и на личните карти. Заявленията за издаване на паспорти ще могат да се подават по електронен път. Това ще е полезно изключително много за нашите сънародници, които живеят в чужбина. Целта е да се съкратят ходенията в консулските служби и то да бъде само едно - при получаване на паспорта. Ще се съкратят и сроковете за издаване на документите за самоличност. Мисля, че българите живеещи зад граница ще усетят сериозно облекчение. Досега всички такси в консулствата се плащаха кеш. Вече започнахме поставянето на пос терминали, защото е много по-лесно да се плати с карта. Тук нещата се случват по-бавно, но със сигурност това също ще спомогне и облекчи нашите съграждани зад граница\", категорична беше Захариева. \"При обиколката ми в Западните Балкани видях силното желание на държавите да се присъединят към ЕС и НАТО. Моят апел към тях беше - помогнете си, за да ви помогнем. Няма как България да направи реформите в тези държави. Ние категорично обявихме, че могат да разчитат на нас. Всичко зависи от тях. Трябва да спрем да се разделяме на Балканите и да започнем да се обединяваме. Трябва да гледаме напред и да бъдем свързани\", призова министърът.", "date": "2017.08.08", "title": "Важна новина за личните карти и паспортите! Захариева обясни как правителството бори бюрокрацията"}
{"url": "http://pik.bg/%D0%B1%D1%83%D0%BC-%D0%BD%D0%B0-%D0%BD%D0%B0%D1%81%D0%B5%D0%BA%D0%BE%D0%BC%D0%B8%D1%82%D0%B5-%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%BE%D0%B1%D0%BB%D0%B5%D0%BA%D1%87%D0%B8%D0%BC-%D0%BA%D0%BE%D0%B6%D0%B0%D1%82%D0%B0-%D0%BF%D1%80%D0%B8-%D1%83%D1%85%D0%B0%D0%BF%D0%B2%D0%B0%D0%BD%D0%B5-news681519.html", "text": "На фона на това ухапванията от комари изглеждат съвсем безобидни, но не и за малките деца, които обикновено са най-силно засегнатите. Ако ухапването е в богато кръвоснабдената област на лицето, често се наблюдават силни локални реакции с поява на големи отоци, особено около устните и клепачите на очите. Освен че изглеждат много драматично, пострадалите деца изпитват силен дискомфорт, не могат да се контролират и разчесват ухапаното място, което може да задълбочи проблема още повече с инфектиране на раната. Превенция и помощ с природни средства На ухапаното място може да се сложи студен компрес с малко лед, което действа като локално обезболяващо, облекчава сърбежа и намалява отока. Масло от чаено дърво – то е природна алтернатива на репелентите и противовъзпалителните гелове с химически съставки. С него може да се направи разтвор, който да се използва за предпазване от досадните насекоми, или с малък тампон да се намаже от маслото на ухапаното от комари място. В народната медицина е добре познат и доказано ефективен компресът със сода бикарбонат - към 1 чаена лъжичка сода се добавя малко вода и с получената гъста каша се намазва засегнатото място. В разгара на лятото неотлъчно край нас са и комарите, както и всички други хапещи и жилещи насекоми. Съществува богат набор от репеленти за предпазване и препарати за облекчаване на сърбежа при ухапване, но те невинаги са подходящи за малките деца заради някои химически вещества, които съдържат. Как да помогнем на детето, без да му навредим? Най-важното правило при атака от насекоми: ако ужилването е от оса или пчела в областта на устната кухина, трябва незабавно да се потърси медицинска помощ! Спешна помощ е нужна и в случай, че в резултат на инцидента се появи оток на лицето, затруднено дишане, рязко падане на кръвното налягане. Алергичните реакции при ужилване могат да са с различна тежест на изявата: от поява на обриви или отоци до тежък астматичен пристъп или дори шок.", "date": "2017.08.08", "title": "Бум на насекомите! Ето как да облекчим кожата при ухапване"}
{"url": "http://pik.bg/%D1%80%D0%B8%D0%B0%D0%BD%D0%B0-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%BA%D1%8A%D0%BB%D0%BA%D0%B8-%D0%B2-%D0%B1%D0%B0%D1%80%D0%B1%D0%B0%D0%B4%D0%BE%D1%81-%D1%81%D1%83%D0%BF%D0%B5%D1%80-%D1%81%D0%BD%D0%B8%D0%BC%D0%BA%D0%B8-news681550.html", "text": "Риана разтресе кълки в родината си Барбадос, буквално! Поп звездата по традиция взе участие в ежегодния летен фестивал \"Crop Over\", който се провежда от 1780 г. ай-големият производител на захар. Звездата е атракция на всеки фестивал, с който в Барбадос отбелязват края на захарния сезон. Тържеството се организира, за да бъде по-добра реколтата следващата година. Родината на Риана е н Барбадоската красавица обра овациите в костюма си - целия в разноцветни пера, накити, камъни и диаманти, но взискателните й фенове й направиха забележка, че е поналяла тлъстинки около ханша и бедрата. За танците по улиците обаче трябват удобни обувки! Риана пренебрегна всякакви модни закони и на пищния карнавален костюм обу чифт бели маратонки \"Пума\". Певицата е рекламно лице на спортния гигант.", "date": "2017.08.08", "title": "Риана разтресе кълки в Барбадос (СУПЕР СНИМКИ)"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%81%D1%82%D0%B8%D0%B3%D0%BD%D0%B0-%D1%81%D1%80%D0%B5%D0%B4%D0%BD%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news681516.html", "text": "Средната нетна заплата в Румъния е нараснала през юни до 2380 леи (1020 лева), с 14,5% повече спрямо същия месец на предходната година. Това съобщи агенция Медиафакс, като се позова на данни на Националния институт по статистика. Средната брутна заплата през юни е била в размер на 3313 леи (1420 лв.). Най-високи заплати получават работещите в сферата на информационните технологии - средно по 5853 леи (2500 лв.) на месец. Най-ниски са заплатите в ресторантьорството и хотелиерството - 1400 леи (600 лв.). Доходите на персонала в здравеопазването за същия период пък се повишили с 36%, похвали се в Туитър здравният министър Флориан Бодог.", "date": "2017.08.08", "title": "Ето колко стигна средната заплата в Румъния"}
{"url": "http://pik.bg/%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5%D0%BA%D1%81%D0%BF%D0%B5%D1%80%D1%82-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%BC%D1%8A%D0%BB%D0%BD%D0%B8%D1%8F%D1%82%D0%B0-%D0%B5-%D1%81%D1%8A%D1%81-%D1%81%D0%B8%D0%BB%D0%B0%D1%82%D0%B0-%D0%BD%D0%B0-%D1%82%D0%BE%D0%B2%D0%B0%D1%80%D0%B5%D0%BD-%D0%B2%D0%BB%D0%B0%D0%BA-%D1%83%D0%B4%D0%B0%D1%80%D0%B5%D0%BD%D0%B8%D1%8F%D1%82-%D0%BD%D1%8F%D0%BC%D0%B0-%D1%88%D0%B0%D0%BD%D1%81-news681496.html", "text": "40-годишният работник, който загина, след като беше ударен от мълния на столичния булевард \"България\", е нямало как да оцелее. Това каза пред камерата на Би Ти Ви  експертът по мълниезащита Радослав Калчев. Инцидентът е станал, докато мъжът е бил на плочата на строеж. По думите на очевидци, тътенът е бил много силен и разтресъл всички сгради наоколо. Лекар от намиращата се на метри болница „Света София” два часа е реанимирал пострадалия на мястото на трагедията, но безуспешно. „Най-малко 100 000 волта са минали през тялото на работника. Температурата на мълнията е около 30 000 градуса. Силата на удара е сравнима с тази на влакова композиция с 15 вагона, пълни със стока“, обясни Калчев. „Токът е много голям и човешкият организъм не може да устои на това чудо. Шансовете да оцелее някой след такъв удар са нулеви“, добавя той. „Площадката е покрита с арматура. Металът привлича мълнията. По време на бурята не е трябвало на покрива да има работници. На обекта има защита от мълния. Би трябвало да прихване мълнията и да не се стигне до този инцидент“, заяви експертът. „При буря се прибирайте на закрито, защото няма начин да избегнете удара от мълнията. В никакъв случай не заставайте под дърво, в близост до метални стълбове или други съоръжения, които биха привлекли тока на мълнията“, каза още Радослав Калчев.", "date": "2017.08.08", "title": "След трагедията! Експерт алармира: Мълнията е със силата на товарен влак, удареният няма шанс"}
{"url": "http://pik.bg/%D0%B8%D0%B7%D0%B3%D0%BE%D1%80%D1%8F-%D0%BA%D0%BE%D0%BD%D0%BF%D0%B8-%D0%BF%D1%80%D0%B8%D0%B1%D0%B8%D1%80%D0%B0-%D0%B8%D0%BC%D1%83%D1%89%D0%B5%D1%81%D1%82%D0%B2%D0%BE-%D0%B7%D0%B0-17-%D0%BC%D0%BB%D0%BD-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-news681571.html", "text": "Комисията за отнемане на незаконно придобито имущество ще вземе в полза на държавата собственост за 1,7 млн. лева от американския гражданин Лий Джеси Куинто. Това решение на Софийския апелативен съд е потвърдено от Върховният касационен съд, съобщиха от комисията. На Куинито ще бъдат отнети 5 жилищни имота в центъра на София, автомобил и суми, преминали по банкови сметки. Процедурата срещу американския гражданин е по реда на отменения Закон за отнемане в полза на държавата на имущество, придобито от престъпна дейност. Тя е стартирана след чуждестранна присъда, която има съответствие по българския Наказателен кодекс. Лий Джеси Куинто е осъден на 240 месеца затвор от Областния съд в Маями, Флорида, за разпространение на кокаин, като присъдата му е потвърдена от Апелативния съд на САЩ", "date": "2017.08.08", "title": "Изгоря! КОНПИ прибира имущество за 1,7 млн. от американец"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D0%B2%D0%B8%D1%80%D1%83%D1%81-%D0%BC%D0%BE%D1%80%D0%B8-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%BF%D0%BE-100-%D0%BD%D0%B0-%D0%B4%D0%B5%D0%BD-%D1%81%D0%B5-%D1%82%D1%80%D1%8A%D1%88%D0%BA%D0%B0%D1%82-%D1%81-%D0%BF%D0%BE%D0%B2%D1%80%D1%8A%D1%89%D0%B0%D0%BD%D0%B5-%D0%B8-%D0%B3%D0%BB%D0%B0%D0%B2%D0%BE%D0%B1%D0%BE%D0%BB%D0%B8%D0%B5-news681514.html", "text": "Десетки санданчани са със силни болки в гърлото, гадене, повръщане и главоболие. Причината според медиците са горещините през последните три-четири дни. Вчера през кабинетите на личните лекари са преминали над 100 пациенти със същите оплаквания. Някои от тях са се лекували в домашни условия с билки. Джипито д-р Пенка Стоянова поясни, че при билколечение продължителността е от 5 до 8 дни, докато при лечение с медикаменти – два-три дни. Д-р Стоянова е категорична, че на малките деца задължително трябва да се дава преварена или минерална вода, съобщаав СтрумаБГ. Жегите повлияват и чревните разстройства, но главната причина според лекарите е неспазване на лична хигиена при консумиране на плодове и зеленчуци.", "date": "2017.08.08", "title": "Жесток вирус мори Сандански! По 100 на ден се тръшкат с повръщане и главоболие"}
{"url": "http://pik.bg/%D0%B2%D0%B8%D0%B4%D0%B8%D0%BD%D1%81%D0%BA%D0%B8%D1%82%D0%B5-%D0%BF%D0%BE%D0%BB%D0%B8%D1%86%D0%B0%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news681482.html", "text": "Полицаи излизат на протест днес и във Видин. Това е поредният израз на недоволство на униформените. Освен за повече пари те настояват и за промени в Закона за МВР и по-конкретно - на текстовете, свързани с употребата на физическа сила и помощни средства. Униформените предупреждават, че ако исканията им не бъдат чути, през есента отново ще се съберат на жълтите павета в София, за да изразят недоволството си.", "date": "2017.08.08", "title": "Видинските полицаи излизат на протест "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%BA%D0%B0%D0%BB%D0%B8%D0%B0%D0%BA%D1%80%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0%D1%85%D0%BE%D0%BA%D0%B0-%D1%82%D1%80%D0%B8%D0%BC%D0%B0-%D0%BA%D0%BC%D0%B5%D1%82%D0%BE-news681549.html", "text": "За мен не е безразлично, когато трима кметове се правят, че проблемът с Калиакра го няма. Това каза министър-председателят Бойко Борисов на среща с всички заинтересовани страни от проекта за интегрирания план на защитените зони в района на Калиакра . „Надявам се конструктивно и бързо да намерим решение. В разговора ще моля за краткост във всяко едно изказване, за да може да имаме решение след днешната среща. Предлагам да не се връщаме назад в тази една седмица. Разговарял съм с тримата кметове, общински съвети, представители на различни гилдии. За мен не е безразлично, когато трима кметове, заедно със своите съветници, се направят, че този проблем го няма. Помолих всички страни да се върнем стъпка назад и да проведем днешния разговор. Затова казах, че спираме за един или два дни заповедта, да се съберем и да кажем дали този текст става или не става“, заяви Борисов. Той подчерта, че Брюксел очаква да консултират текстовете по заповедта, така че да мине възможно най-бързо. „Ние сме осъдени и минимумът, който трябва да се приеме са тези осъдителни точки. Къде бъркам? От едната страна има едни интереси, от другата други. Всички тези хора там са със своя бизнес и поминък. Нещата тръгват още от 2001 г. сигурно. Ще загубим много време и няма да стигнем до никъде, ако се връщаме в миналото“, добави премиерът. Той обясни, че трябва да се реши какъв да е текстът на заповедта, в противен случай решението е по 20 000 евро на ден. „Стига с тези обиди. Какво ли не чух. Благодаря ви, че сте тук. Планът е дълъг и може много да се говори и да се мисли. От БАН имат и желанието за този диалог“, каза още Бойко Борисов. <", "date": "2017.08.08", "title": "ИЗВЪНРЕДНО В ПИК TV! Борисов с тежки думи за скандала \"Калиакра\"! Премиерът нахока трима кметове (ОБНОВЕНА)"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D1%82%D0%B0%D0%B9%D1%84%D1%83%D0%BD%D1%8A%D1%82-%E2%80%9E%D0%BD%D0%BE%D1%80%D1%83%E2%80%9C-%D1%81%D0%B5-%D0%BD%D0%B0%D1%81%D0%BE%D1%87%D0%B8-%D0%BD%D0%B0-%D1%81%D0%B5%D0%B2%D0%B5%D1%80%D0%BE%D0%B8%D0%B7%D1%82%D0%BE%D0%BA-%D0%BA%D1%8A%D0%BC-%D1%8F%D0%BF%D0%BE%D0%BD%D1%81%D0%BA%D0%BE-%D0%BC%D0%BE%D1%80%D0%B5-news681469.html", "text": "Тайфунът „Нору“ се придвижи тази сутрин на североизток към бреговете на Японско море, предава агенция Kyodo, цитирана от Фокус. Стихията причини вчера свлачище в префектура Вакаяма. Силните ветрове и проливните дъждове преминаха през регионите Кинки и Хокурику, където хиляди бяха евакуирани. От Метеорологичната агенция на Япония съветват гражданите да бъдат внимателни и бдителни за възможни наводнения, свлачища, силни ветрове и високи вълни.", "date": "2017.08.08", "title": "Стихия! Тайфунът „Нору“ се насочи на североизток към Японско море"}
{"url": "http://pik.bg/%D0%B4%D0%B5%D0%B2%D0%B5%D1%82-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-5-700-%D0%BF%D0%BE%D1%82%D1%8A%D1%80%D1%81%D0%B8%D0%BB%D0%B8-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B0-%D0%BF%D0%BE%D0%BC%D0%BE%D1%89-%D0%B7%D0%B0%D1%80%D0%B0%D0%B4%D0%B8-%D0%B3%D0%BE%D1%80%D0%B5%D1%89%D0%B8%D0%BD%D0%B8%D1%82%D0%B5-%D0%B2-%D1%8F%D0%BF%D0%BE%D0%BD%D0%B8%D1%8F-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-news681471.html", "text": "Девет човека са загинали, а близо 5 700 души са потърсили лекарска помощ в болниците за последната седмица заради горещото време в Япония, съобщават от Управлението по противопожарна охрана на Япония, което е подчинено на службата за спешна помощ. Отбелязва се, че състоянието на около 1 900 души е наложило приемането им в лечебно заведение. Повече от половината пострадали са на възраст над 65 години. През последната седмица в западната част на Япония температурите стигнаха 35 градуса. В същото време в източната част времето бе прохладно (б.р около 30 градуса).", "date": "2017.08.08", "title": "Девет загинали и 5 700 потърсили медицинска помощ заради горещините в Япония за последната седмица"}
{"url": "http://pik.bg/%D0%BD%D0%B0%D0%B4-30-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D1%8F-%D0%BD%D0%B0-%D0%B1%D0%BE%D0%B9%D1%86%D0%B8-%D0%BD%D0%B0-%E2%80%9E%D0%B1%D0%BE%D0%BA%D0%BE-%D1%85%D0%B0%D1%80%D0%B0%D0%BC%E2%80%9C-%D0%B2-%D1%81%D0%B5%D0%B2%D0%B5%D1%80%D0%BE%D0%B8%D0%B7%D1%82%D0%BE%D1%87%D0%BD%D0%B0-%D0%BD%D0%B8%D0%B3%D0%B5%D1%80%D0%B8%D1%8F-news681472.html", "text": "Най-малко 30 души, предимно рибари, са били убити в Североизточна Нигерия след нападения на бойци от групировката „Боко Харам“, съобщава AFP, цитирана от РИА Новости. По думите на очевидци атаките са били извършени в събота на островите Дугури и Дабар Ванзам, разположени край езерото Чад.", "date": "2017.08.08", "title": "Над 30 загинали след нападения на бойци на „Боко Харам“ в Североизточна Нигерия"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD%D0%B0-%D0%B6%D0%B5%D0%B3%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%BD%D0%B0%D0%B6%D0%B5%D0%B6%D0%B0%D0%B2%D0%B0-%D0%B4%D0%BE-%D0%BE%D1%80%D0%B0%D0%BD%D0%B6%D0%B5%D0%B2%D0%BE-%D0%BA%D0%B0%D1%80%D1%82%D0%B0-news681387.html", "text": "При оранжевия код синоптиците съветват хората да бъдат подготвени, тъй като високите температури могат да доведат до здравословни проблеми за чувствителни и болни хора, възрастни и деца. Препоръчва се да се следят прогнозите. Тази нощ облачността ще е разкъсана , на много места намаляваща до ясно време . Утре отново ще е слънчево и горещо . Оранжев код за високи температури и жега е обявен в цялата страна за вторник, 8 август, сочи справка на сайта на Националния институт по метеорология и хидрология (НИМХ) при БАН. След обяд ще се развива купесто - дъждовна облачност и на отделни места, главно в западната половина от страната, ще има краткотрайни валежи придружени с гръмотевици. Има условия за градушки. Ще духа слаб до умерен вятър от север-североизток. Максималните температури ще са между 34° и 39°, за София – около 36°. Атмосферното налягане е близко до средното за месец август и слабо ще се повиши. Над планините ще е предимно слънчево. След обяд ще се развива купеста облачност и главно в масивите от Западна България ще превали и прегърми. Ще духа слаб до умерен вятър от северозапад. Максималната температура на височина 1200 метра ще е около 27°, на 2000 метра - около 19°. По Черноморието ще е предимно слънчево. Ще духа умерен вятър от север-североизток. Максималните температури ще са 31-34°. Температурата на морската вода е 26-28°. Вълнението на морето ще е 2-3 бала.", "date": "2017.08.08", "title": "ВНИМАВАЙТЕ! Убийствена жега! България се нажежава до оранжево (КАРТА)"}
{"url": "http://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%B1%D1%83%D1%82%D0%B0%D1%82-%D0%BE%D0%B3%D1%80%D0%BE%D0%BC%D0%BD%D0%B8-%D0%BF%D0%B0%D0%BB%D0%B0%D1%82%D0%B8-%D0%B2-%D1%88%D0%B5%D0%BA%D0%B5%D1%80-%D0%BC%D0%B0%D1%85%D0%B0%D0%BB%D0%B0-%D0%BF%D1%8A%D1%80%D0%B2%D0%B8%D1%8F%D1%82-%D1%89%D0%B5-%D0%B5-%D0%BD%D0%B0-%D0%BC%D0%B5%D1%87%D0%BE-%D0%BB%D0%B8%D1%85%D0%B2%D0%B0%D1%80%D1%8F-news681480.html", "text": "Триетажната къща на Мечо Лихваря на ул. \"Орехово\" в пловдиската Шекер махала ще бъде първата незаконно построена жилищна сграда, която ще падне под багерите. Това ще се случи, след като Върховния административен съд се произнесат по жалбата на собственика на сградата, който не е съгласен със заповедта за събаряне, издадена от кмета на район \"Северен\" Ральо Ралев, съобщава \"Телеграф\". Градоначалникът продължава да бъде безкомпромисен и казва, че милост за незаконно построени къщи, бараки и стопански постройки в неговия район няма да има. Освен триетажната на Мечо Лихваря другите два палата, които предстои да бъдат бутнати са на по два етажа. Именно техните притежатели жалели заповедта за събаряне в съда и след като магистратите се произнесат, местната власт ще пристъпи към спазване на закона. Освен с незаконните постройки в Шекер махала ще се прекрати и с непоносимия шум от маанета. Лично главният секретар на МВР Младен Маринов пое ангажимент за незабавна реакция при вдигане на шум, при запречване на улиците, особено на централните в махалите. \"Своевременно реагиране, така че да се прекрати това самоуправство. Защото става дума за самоуправство на публична държавна собственост\", коментира вицепремиерът Валери Симеонов. Преди дни те лично му се оплакаха от силния нощен шум по време на ромските празненства, които са постоянни. Точно такъв сигнал бил получен вчера вечерта от Арман махала. На място веднага били изпратени полицаи от Трето РПУ, които иззели тонколоните на диджея и редът в квартала бил възстановен. Междувременно Валери Симеонов пое ангажимент да разговаря с кмета на Пловдив Иван Тотев, за да се намерят достатъчно пари за събарянето на незаконните къщи. Ако пък общината няма достатъчно средства, то вицепремиерът гарантира, че ще намери начин да финансира кметството в район \"Северен\", така че заповедите за събаряне да бъдат изпълнени.", "date": "2017.08.08", "title": "НЯМА ПРОШКА! Бутат огромни палати в Шекер махала, първият ще е на Мечо Лихваря"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%B5-%D0%BE%D0%BB%D0%B8%D0%B3%D0%B0%D1%80%D1%81%D0%B8%D1%82%D0%B5-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B0-%D0%BF%D0%B5%D1%80%D0%BA%D0%B8%D1%82%D0%B5-%D0%BD%D0%B0-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%81%D1%8A%D1%81%D0%B8%D0%BF%D0%B0%D1%85%D0%B0-%D0%BA%D0%B0%D0%BB%D0%B8%D0%B0%D0%BA%D1%80%D0%B0-news681547.html", "text": "Бойко Борисов обслужи олигарси, като отмени забраната за спроителство на Калиакра. Това е поредната мантра, пробутвана от грантовите медии на Прокопиев и \"Америка за България\". В потвърждение на тезата се вадят имоти, собственост на прословутия напоследък бивш депутат от ГЕРБ Живко Суджука и други бизнесмени. Именно те имали интерес от окрупняване на туризма в региона и сриване на екологичните норми. Проверка на ПИК сред експерти от областта показа, че това е обикновена контрадезинформация, опит за изместване на проблема, популизъм. Всъщност цялата зона край Калиакра проключи с туристическите си амбиции още с поставянето на ветрогенераторите преди десетина години, коментират пред агенцията ни местни инвеститори. Говорим за безумната цифра от 600 проекта за изграждане на 2900 \"перки\", буквално продупчили всяка педя земя в региона. Виждат се чак от Румъния, това е някаква апокалиптична зона на здрача, поясняват стари морски вълци. Още в зората на еврочленството ни правителството на Сергей Станишев одобрява в нарушение на директивата за защита на птиците вятърните централи на чуждите гиганти \"Ей И Ес Гео Енерджи\", \"Дисиб\", \"Лонгман инвестмънт\". Те са разположени на терени, които е трябвало да бъдат съхранявани, но не са включени в зоната \"Калиакра\". \"Имотите на бизнесмените са се обезценили напълно в момента, в който са били монтирани ветрогенераторите. За никакъв туризъм тук не може да се говорим повече, просто и ясно е\", отсичат експерти пред ПИК. Те смятат, че ако държавата наистина има воля да реши скандалния казус в полза на местните инвеститори и туризма, като в същото време удовлетвори претенциите на екозолите, най-адекватното решение би било да се премахнат ветрогенераторите-язви, съсипали цялото крайбрежие.", "date": "2017.08.08", "title": "САМО В ПИК! Не \"олигарсите на Бойко\", а перките на Станишев съсипаха Калиакра"}
{"url": "http://pik.bg/%D0%B8%D0%B7%D0%BA%D1%8A%D1%81%D0%BE-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%BF%D1%80%D0%B8-%D1%8E%D0%B6%D0%BD%D0%B8%D1%82%D0%B5-%D0%BA%D1%83%D1%80%D0%B8%D0%BB%D1%81%D0%BA%D0%B8-%D0%BE%D1%81%D1%82%D1%80%D0%BE%D0%B2%D0%B8-%D1%89%D0%B5-%D0%B1%D1%8A%D0%B4%D0%B0%D1%82-%D1%81%D0%BB%D0%B5%D0%B4%D0%B5%D0%BD%D0%B8-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD-news681468.html", "text": "Япония ще следи действията на руските военни при южните Курилски острови Япония ще следи действията на руските военни при южните Курилски острови, които Токио смята за своя територия, предава РИА Новости. Това отбелязват японските власти в „Бялата книга“ на Министерството на отбраната за 2017 година. „Трябва да се проследят тенденциите при действията на въоръжените сили на Русия в Далечния Изток, включително при северните територии“, се посочва в „Бялата книга“. „Северни територии“ японците наричат южните Курилски острова: Кунашир, Шикотан, Итуруп и Хабомаи. Фокус", "date": "2017.08.08", "title": "Изкъсо! Действията на руските военни при южните Курилски острови ще бъдат следени внимателно от Япония"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8%D1%82%D0%B5-%D1%83%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%B8%D1%8F-news681477.html", "text": "Луната е още в знак Водолей. Настроението се променя често и рязко. Властва неопределеността, която ни плаши, предупреждава астрологът Ивелина Пенчева. „Подходящо време да се занимаваме с това, което ни увлича, с творческите си пориви, с нови проекти, срещи с приятели, търсене на единомишленици. Подхожда за реализация на всякакви смели идеи. В такива дни ни интересуват повече нашите приятели, отколкото близките и е много приятно да провеждаме времето си с тях и с хора, които ни разбират“, добавя астрологът. „Може да изоставим старите си планове и да се захванем с нови. Не трябва да търсите решение на своите проблеми при висшестоящи длъжностни лица, представители на органите на властта. Уязвими са глезените. Използвайте този период за профилактика на плоскостъпие и варикозно разширение на вените“, съветва Ивелина Пенчева. „16-ят лунен ден (до 20:08 часа) е време за хармония и равновесие между физическите и тънките тела. При всякакви ситуации е необходимо да се съблюдава спокойствие и уравновесеност. Символ на деня е Психея /олицетворение на човешката душа в древна Гърция/. Това е един от “чистите дни”. Да се съблюдава умереност във всичко, да се поддържа вътрешен комфорт. Старайте се да не проявявате недоволство“, съветва астрологът. „Забранени са крещенето, безцеремонността, проявите на злоба и завист. Не бива да осъждаме никого. В любовта следва да се проявява скромност в чувствата. Препоръчва се да се посети църква, да се прочетат Киприяновите молитви за здраве и срещу магии и обсебване, да се отдели внимание на нуждаещите се, на децата също, да се нахранят животни и птици“, добавя Ивелина Пенчева. „Да не се гладува, но и да се преяжда не е добре. Не трябва да се проявява активност, но и със скръстени ръце не бива да се стои. Във всичко е необходимо да се спазва златната среда. Общата задача през днешния ден е да се поддържа справедливост в проявения мир. Добре е за уединение. Лунното денонощие е благоприятно. Усилва се аурата при болшинството от хората, затова духовните и творческите хора могат да проявят своите способности на най-високо равнище“, обяснява астрологът. Тя съветва напълно да се въздържаме днес от полови контакти. „Много нежелателни са случайните интимни връзки и колкото и да ви съблазняват, колкото и да се изкушавате, просто не се поддавайте. Всички подобни срещи завършват с някакви неприятности предимно със здравето. Въобще всякакви интимни авантюри са неприемливи в този период“, добавя Ивелина Пенчева. „Колкото и да се стараете, особени резултати в службата няма да постигнете. Общият енергиен спад обхваща всички страни на човешкия живот. Получава се нещо като „мъртъв период”. Най-доброто, което можете да направите, е да укрепите вече постигнатите позиции. Лошо време е за командировки, преговори, събеседвания. Да се избягва суетнята и шумът“, съветва астрологът. „Откажете се от подстрижка, защото може да се отрази негативно на здравето ви. Така вие защитавате сърдечно-съдовата и ендокринната система. Освен това подстриганите коси в този ден могат да влошат още вашата памет и емоционалното настроение“, предупреждава Ивелина Пенчева.", "date": "2017.08.08", "title": "ЗВЕЗДИТЕ ВЕЩАЯТ! Забравете сексуалните удоволствия"}
{"url": "http://pik.bg/%D1%80%D1%8A%D1%81%D1%82%D1%8A%D1%82-%D0%BD%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%B5-%D0%B7%D0%B0%D0%B1%D0%B0%D0%B2%D0%B8%D0%BB-%D0%B7%D0%BD%D0%B0%D1%87%D0%B8%D1%82%D0%B5%D0%BB%D0%BD%D0%BE-%D1%80%D0%B0%D1%81%D1%82%D0%B5%D0%B6%D0%B0-%D1%81%D0%B8-%D0%BF%D1%80%D0%B5%D0%B7-%D1%8E%D0%BB%D0%B8-news681475.html", "text": "Ръстът на китайската икономика значително се е забавил през юли в сравнение с предходния месец, показват официалните данни, цитирани от AFP. Износът се е увеличил със 7,2%, достигайки 193, 65 млрд. долара, а вносът е нараснал едва с 11% до 146,9 млрд. долара. Според прогнозите на Bloomberg News износът на Китай през юли трябваше да се повиши с 11%, а вносът с 18%.", "date": "2017.08.08", "title": "Ръстът на китайската икономика е забавил значително растежа си през юли"}
{"url": "http://pik.bg/%D1%81%D0%B0%D1%89-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D0%B2%D0%BE%D0%B5%D0%BD%D0%BD%D0%B8%D1%8F-%D1%81%D0%B8-%D0%BA%D0%BE%D0%BD%D1%82%D0%B8%D0%BD%D0%B3%D0%B5%D0%BD%D1%82-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news681470.html", "text": "Съединените щати подготвят изпращането на допълнителен контигент от морски пехотинци в Афганистан, съобщиха трима американски служители от Министерството на отбраната, цитирани от NBC News. Американските военнослужещи в провинция Хелманд, намираща се в югозападната част на Афганистан, са поискали да бъдат изпратени още морски пехотинци, които да помогнат за гарантирането на вътрешната сигурност. Към момента в провинцията има повече от 300 морски пехотинци. Властите уточниха, че разполагането на още военни не е свързано с дългоочакваната стратегия на президента Доналд Тръмп за Южна Азия. Фокус", "date": "2017.08.08", "title": "САЩ увеличават военния си контингент в Афганистан"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-56-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D1%81%D0%B0-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-%D0%BE%D1%82-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news681474.html", "text": "56 процента от американците са недоволни от работата на президента Доналд Тръмп посочва проучване на SSRS, цитирано от ТАСС. По данни на телевизионния канал CNN процентът недоволни е скочил рекордно откакто Тръмп пое поста. През февруари неодобрението бе 53 процента. Каналът отбелязва, че в момента едва 38 процента от американците са доволни от работата на Тръмп. Допитването е било направено по телефона между 3 и 6 август сред 1 018 пълнолетни американци.", "date": "2017.08.08", "title": "Проучване! 56 процента от американците са недоволни от работата на Доналд Тръмп"}
{"url": "http://pik.bg/%D0%B1%D1%83%D0%BC-%D0%BD%D0%B0-%D0%BA%D0%BB%D0%BE%D1%88%D0%B0%D1%80%D0%B8-%D0%B2-%D1%81%D0%BE%D1%84%D0%B8%D1%8F-%D0%BF%D1%80%D0%B8%D0%B1%D0%B8%D1%80%D0%B0%D1%82-%D0%BF%D0%BE-700-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news681478.html", "text": "МВР прибира по около 700 клошари годишно. Една част от тях са заподозрени или разкрити за извършването на различни престъпления. Сред тях има такива, арестувани за убийства, кражби и дори палежи, показва статистиката на МВР, пише в. „Монитор“. Останалата част от тях са сред извършителите на по-леки престъпления, с по-малка степен на обществена опасност. Най-голям дял имат именно кражбите. Там са заловени над 210 души, които нямат дом, работа и образование. Стряскаща е цифрата и на арестуваните за убийства – цели 62-ма души за година. В повечето случаи най-масовото престъпление сред тази прослойка – кражбите, са от мазета или коли. Палежите пък са само два. В тях влиза и клошарят Любомир Данчев, който бе единственият обвиняем по делото за палежа на Тютюневите складове в Пловдив. Той бе осъден на 4 години затвор при първоначален строг режим.", "date": "2017.08.08", "title": "Бум на клошари в София, прибират по 700 на година"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BE%D1%82%D0%BD%D0%BE%D0%B2%D0%BE-%D1%81%D0%B5-%D1%80%D0%B0%D0%B7%D0%BA%D0%BB%D0%B0%D1%82%D0%B8-%D0%BE%D1%82-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-news681486.html", "text": "Земетресение с магнитуд 4,5 по скалата на Рихтер е било регистрирано в западната част на Турция в сряда сутринта, в 4.46 ч. българско време, съобщава Европейският средиземноморски сеизмологичен център. Епицентърът на труса е бил на дълбочина 5 км и на 19 км източно от град Бодрум. Няма информация за жертви и разрушения.", "date": "2017.08.08", "title": "Турция отново се разклати от земетресение"}
{"url": "http://pik.bg/%D1%81%D1%82%D0%BE%D1%82%D0%B8%D1%86%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B3%D0%BB%D0%B5%D0%B4%D0%B0%D1%85%D0%B0-%D1%87%D0%B0%D1%81%D1%82%D0%B8%D1%87%D0%BD%D0%BE%D1%82%D0%BE-%D0%BB%D1%83%D0%BD%D0%BD%D0%BE-%D0%B7%D0%B0%D1%82%D1%8A%D0%BC%D0%BD%D0%B5%D0%BD%D0%B8%D0%B5-%D1%81%D0%BD%D0%B8%D0%BC%D0%BA%D0%B8-news681499.html", "text": "Стотици българи наблюдаваха снощи частичното лунно затъмнение, което се виждаше от територията на България. Максималната фаза на небесното шоу беше в 21:20 ч. Лунното затъмнение е ефект, който се получава, когато Слънцето, Луната и Земята се подредят в почти права линия и Земята закрие със сянката си част от повърхността на своя спътник. В Стара Загора любителите на астрономията се събраха на площада, откъдето можеха да гледат небесното явление през телескопи. Според експертите цветът на Луната във фаза на затъмнение определя състоянието и на земната атмосфера - до каква степен може да има запрашеност в нея, плътността й. По затъмнението на Луната се съди и за състоянието на озоновия слой", "date": "2017.08.08", "title": "Стотици българи гледаха частичното лунно затъмнение (СНИМКИ)"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-38-%D0%B3%D1%80%D0%B0%D0%B4%D1%83%D1%81%D0%B0-%D0%B4%D0%BD%D0%B5%D1%81-%D1%81%D0%BB%D0%B5%D0%B4-%D0%BE%D0%B1%D1%8F%D0%B4-%D0%BA%D1%80%D0%B0%D1%82%D0%BA%D0%BE%D1%82%D1%80%D0%B0%D0%B9%D0%BD%D0%B8-%D0%B2%D0%B0%D0%BB%D0%B5%D0%B6%D0%B8-%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D0%B7-news681464.html", "text": "Слънчево и много горещо време ни очаква и днес. След обяд ще се развива купесто-дъждовна облачност, като на отделни места, главно в западната половина от страната, ще има краткотрайни валежи, придружени с гръмотевици. Има условия и за градушки, съобщават от Националния институт по метеорология и хидрология (НИМХ) към Българската академия на науките (БАН). Ще духа слаб до умерен вятър от север-североизток. Максималните температури ще са между 33 и 38 градуса. За София – 35 градуса. Атмосферното налягане е и ще остане малко по-високо от средното за месец август. По Черноморието ще е предимно слънчево. Ще духа умерен вятър от север-североизток. Максималните температури ще са между 31 и 34 градуса. Температурата на морската вода е 26 - 28 градуса. Вълнението на морето ще е 2-3 бала. Над планините ще е пердимно слънчево. След обяд ще се развива купесто-дъждовна облачност и главно в масивите от Западна България ще превали и прегърми. Ще духа слаб до умерен вятър от северозапад. Максималната температура на височина 1 200 метра ще е около 27 градуса. На 2 000 метра – около 19 градуса.", "date": "2017.08.08", "title": "Горещо! Слънчево и температури до  38 градуса днес. След обяд краткотрайни валежи и условия за градушки"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BA%D0%B0%D0%B4%D1%80%D0%B8-%D0%B7%D0%B0%D0%BF%D0%BE%D1%87%D0%BD%D0%B0-%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5%D1%82%D0%BE-%D0%BD%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%B2%D0%B8%D0%B4%D0%B5%D0%BE-news681476.html", "text": "Шокиращи кадри от нашествие на извънземни се появиха в социалните мрежи, съобщава esoreiter.ru. Уфолози обаче твърдят, че кадрите са фалшиви. Изданието цитира режисьора Нийл Бломкамп, който твърди, че космически кораби на рептили летят към Земята. Те щели да ни атакуват по време на слънчевото затъмнение, кто ще оее на 21 август. Президентът на Американската асоциация на астрономите Клаудия Меган потвърди думите на Бломкамп, съобщавайки, че армия от рептили е навлязла в Слънчевата система.", "date": "2017.08.08", "title": "ШОКИРАЩИ КАДРИ! Започна нашествието на извънземни (ВИДЕО)"}
{"url": "http://pik.bg/%D0%B0%D0%B7%D0%B8%D1%81-%D1%81%D0%BB%D0%BE%D0%B6%D0%B8-%D0%B2-%D0%BC%D0%B0%D0%BB%D0%BA%D0%B8%D1%8F-%D1%81%D0%B8-%D0%B4%D0%B6%D0%BE%D0%B1-%D1%80%D0%B8%D0%B0%D0%BD%D0%B0-%D0%B8-%D0%B1%D0%B8%D0%BE%D0%BD%D1%81%D0%B5-news681489.html", "text": "За звезда от световна величина се има фолкпевецът Азис, пише всекидневник. Изпълнителят се смята за по-известен и по-добър от певици като Риана и Бионсе! Наложилите се световноизвестни звезди са нищо пред наш Азис! Това сам намекна фолкаджията със забавен колаж в социалната мрежа, от който става ясно, че хора на всякакви възрасти си падат най-много по него!", "date": "2017.08.08", "title": "Азис сложи в малкия си джоб Риана и Бионсе"}
{"url": "http://pik.bg/%D1%81%D0%B5%D0%BD%D0%B0%D1%82%D0%BE%D1%80-%D0%B4%D0%B6%D0%BE%D0%BD-%D0%BC%D0%B0%D0%BA%D0%BA%D0%B5%D0%B9%D0%BD-%D1%80%D1%83%D1%81%D0%B8%D1%8F-%D0%B5-%D0%B2%D1%80%D0%B0%D0%B3-%D0%B7%D0%B0-%D1%86%D0%B5%D0%BB%D0%B8%D1%8F-%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D1%81%D0%B2%D1%8F%D1%82-news681473.html", "text": "Сенаторът от Републиканската партия на Съединените щати Джон Маккейн за пореден път се изказа остро срещу Русия, съобщава The Arizona Republic, цитирана от „Интерфакс“. Маккейн обвини Кремъл в безкрайни политически амбиции и желание да управляват света. „Терористични групировки като „Ислямска държава“ представляват постоянна заплаха и ще продължат да организират удари и в бъдеще – заявява Маккейн. – Те обаче нямат военните възможности, технологии и средства за да поддържат желанието си да управляват целия свят, каквито има Русия“.", "date": "2017.08.08", "title": "Сенатор Джон Маккейн: Русия е  враг за целия свободен свят"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BB%D0%B5%D0%BA%D0%BE%D0%BC%D0%BE%D1%82%D0%BE%D1%80%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BF%D0%B0%D1%80%D0%BA%D0%B8%D1%80%D0%B0%D0%BD-%D0%BF%D0%B8%D0%BA%D0%B0%D0%BF-%D0%B2-%D1%87%D0%B5%D1%87%D0%BD%D1%8F-news681446.html", "text": "Лекомоторен самолет Rа 0508A се е забил в паркиран пикап ИЖ-2717-230 при опит за излитане в покрайнините на Червленная в Шелковски район на Чечня, съобщава чеченската държавна телевизионна и радиокомпания „Грозни“, позовавайки се на пресслужбата на Министерството на вътрешните работи на региона. Отбелязва се, че инцидентът е станал на трасето „Ищерская - Кизляр“. В резултат на сблъсъка е пострадал пилотът на самолета, който е настанен в болница. Самолетът и пикапът са получили сериозни технически повреди. Започнало е разследване на обстоятелствата, при които се е стигнало до инцидента.", "date": "2017.08.08", "title": "Инцидент! Лекомоторен самолет се заби в паркиран пикап в Чечня"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-007-%D0%B4%D0%B0%D0%BD%D0%B8%D0%B5%D0%BB-%D0%BA%D1%80%D0%B5%D0%B9%D0%B3-%D0%BF%D1%80%D0%B8%D0%B5-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BE%D1%89%D0%B5-%D0%B4%D0%B2%D0%B0-%D1%84%D0%B8%D0%BB%D0%BC%D0%B0-%D0%B7%D0%B0-%D0%B4%D0%B6%D0%B5%D0%B9%D0%BC%D1%81-%D0%B1%D0%BE%D0%BD%D0%B4-news681455.html", "text": "49-годишният Даниел Крейг все пак ще направи петото и шестото си превъплъщения в ролята на Джеймс Бонд в предстоящите два филма, съобщава БТА. Продуцентът Барбара Броколи успя убеди актьора отново да влезе в образа на Агент 007. \"Той е обичан от публиката по света и предизвика истинско оживление за филмите в бокс-офиса, така че шефовете знаеха, че не могат да го загубят - коментира вътрешен източник от продукцията. - Сценарият за 25-ия филм от поредицата е почти завършен\". Както вече стана ясно датата на премиерата на следващия филм за култовия шпионин е насрочена за ноември 2019 г. Екипът обсъжда възможността да направи римейк на филма от 1969 г. \"В тайна служба на Нейно Величество\", където ролята на Джеймс Бонд изигра актьорът Джордж Лейзънби.", "date": "2017.08.08", "title": "Отново 007! Даниел Крейг прие да участва в още два филма за Джеймс Бонд"}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%D1%80%D1%83%D1%81%D0%BA%D0%B8-%D1%83%D1%87%D0%B5%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B0%D0%B2%D1%82%D0%BE%D1%80%D0%B0-%D0%BD%D0%B0-%D0%BA%D0%B0%D1%80%D1%82%D0%B8%D0%BD%D0%B0%D1%82%D0%B0-%D0%B2%D0%B5%D0%BD%D0%B5%D1%80%D0%B0-%D0%B8-%D0%B0%D0%B4%D0%BE%D0%BD%D0%B8%D1%81-news681484.html", "text": "Главният научен сътрудник на Пушкинския музей в Москва и доктор на изкуствоведските науки Виктория Маркова установи кой е авторът на картината \"Венера и Адонис\" - платното е нарисувано от майстора на четката Тициан, предаде ТАСС. Това оповести директорката на музея Марина Лошак. В Русия картината за пръв път е показана в рамките на изложбата \"Венеция от епохата на Ренесанса. Тициан, Тинторето, Веронезе. От сбирките на Италия и Русия\", която бе открита в Пушкинския музей на 9 юни. Досега се смяташе, че оригиналът \"Венера и Адонис\" се съхранява в музея \"Прадо\" в Мадрид. \"Виктория Маркова не само установи кой е авторът на неизвестната ранна версия на тази картина, но още от началото предполагаше, че въпросното платно е своеобразен оригинал, по който по-късно са създадени копия от Тициан\", поясни Лошак. \"Към мен се обърна колекционер, който купил картината на търг в Сен Жермен ан Ле като творба от неизвестен венециански художник - разказа Маркова. - Когато хвърлих поглед върху картината, веднага разбрах, че става въпрос за творба от Тициан.\" Платното било реставрирано във Венеция и впоследствие видни изкуствоведи подкрепили виждането, че това е творба от Тициан. \"По този начин картината придоби нов живот. Бихме искали тя да стане част от сбирката на музея. Засега можем да обещаем, че след приключването на изложбата ще остане за една година в постоянната експозиция на Пушкинския музей\", каза Лошак.", "date": "2017.08.08", "title": "Откритие! Руски учени разкриха автора на картината \"Венера и Адонис\""}
{"url": "http://pik.bg/%E2%80%9E%D0%BA%D0%BE%D0%BC%D0%BC%D0%B5%D1%80%D1%81%D0%B0%D0%BD%D1%82%E2%80%9C-%D0%B7%D0%B0-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D1%8E%D0%B3%D0%BE%D0%B8%D0%B7%D1%82%D0%BE%D1%87%D0%BD%D0%B0-%D0%B0%D0%B7%D0%B8%D1%8F-%D1%80%D1%83%D1%81%D0%B8%D1%8F-%D0%BE%D1%81%D1%82%D0%B0%D0%B2%D0%B0-%D0%B2-%D1%81%D1%8F%D0%BD%D0%BA%D0%B0%D1%82%D0%B0-%D0%BD%D0%B0-%D0%BA%D0%B8%D1%82%D0%B0%D0%B9-news681447.html", "text": "Министърът на външните работи на Русия Сергей Лавров разговаря със своите колеги в кулоарите на срещата на АСЕАН (Асоциацията на страните от Югоизточна Азия),  пише „Коммерсант“ в редакционен коментар, цитиран от Фокус. Лавров участва във всички възможни форуми: включително на Регионалния форум за сигурност и на Източноазиатската среща на върха. Сред основните обсъждани теми бяха въпросите за сигурността и по-конкретно последствията от политиката на Китай, която повечето от държавите-членки на АСЕАН смятат за експанзионистична. „Държавите от региона все повече възприемат Русия не като независим актьор, а като държава, оставаща в сянката на политиката на Китай. Но на практика това не е съвсем така. Например, Русия продължава да търгува с оръжие с Виетнам, тъй като това отговаря на нейните търговски интереси. Въпреки че това изобщо не се харесва на китайците“, обясни ръководителят на азиатската програма към Московския център Александр Габуев. Сега няма перспективи за сериозни промени в курса, който от Москва очакват страните от Югоизточна Азия, смята експертът. „В Югоизточна Азия нямаме интереси, които биха могли да се сравнят по мащаб с такова партньорство, каквото те имат Китай“, обясни Габуев.", "date": "2017.08.08", "title": "„Коммерсант“: За страните от Югоизточна Азия Русия остава в сянката на Китай"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B1%D0%B0%D0%BD%D0%B5%D0%B2%D0%B0-%D0%BD%D0%B0%D0%B3%D0%BB%D0%B5%D0%B5-%D0%B7%D0%B0-%D0%BF%D0%BE%D0%BB%D0%B8%D0%BC%D0%B5%D1%80%D0%B8-%D0%BE%D1%82-%D1%80%D0%B8%D0%B2%D0%B8%D0%B5%D1%80%D0%B0%D1%82%D0%B0-%D1%80%D0%B5%D0%BF%D1%87%D0%B8-%D1%81%D0%B5-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%B2%D0%BE%D0%B4%D0%B5%D1%89%D0%B8%D1%8F-%D0%B8-%D1%81%D0%B5-%D0%B1-news681494.html", "text": "На фона на скално островче в морето, Евгения Банева получи думата в Нова телевизия. И не я даде до края на изумения водещ Виктор Николаев. Наглостта й стигна своя връх, когато на няколко пъти тя му повиши назидателно тон: \"Вие чувате ли какво ви казвам?\". Ако беше в студиото, а не на българската Ривиера, сигурно щеше да го плесне по челото. Съпругата на олигарха Николай Банев подмина с лекота темата за майбаха му и разрухата в \"Полимери\", където очевидно са отхапани доста държавни пари. И се изрепчи срещу премиера като разду в ефира какви инвеститори са, какви крупни договори са подписвали и какви ли още не приказки от 1001 нощ. А в момента \"Полимери\" е разграден двор след епохалното управление на Баневи. Евгения Банева се удари в гърдите, че са били инвеститор номер 1 със съпруга й - бивш виден комсомолец, след като налели 30 милиона в предприятието. И видите ли, взели им го заради 33 хил. дълг. Премиерът бил заблуден, виновен бил синдикът Иван Балабанов, твърди половинката на Банев. А въпросите на Николаев останаха да висят във въздуха. Както и защо 15 милиона държавни пари ще бъдат потрошени заради безгрижния олигарх.", "date": "2017.08.08", "title": "БОМБА В ЕФИР! Банева наглее за \"Полимери\" от Ривиерата! Репчи се на премиера, на водещия и се бие в гърдите за милиони инвестиции"}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D0%B5%D0%BD-%D0%BC%D0%B5%D0%BD%D0%B8%D0%B4%D0%B6%D1%8A%D1%80%D1%8A%D1%82-%D0%BD%D0%B0-%D1%87%D0%B5%D0%BB%D1%81%D0%B8-%D0%BE%D1%82%D0%BD%D0%BE%D0%B2%D0%BE-%D0%BF%D0%BE%D0%B8%D1%81%D0%BA%D0%B0-%D0%BD%D0%BE%D0%B2%D0%B8-%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D1%8F-news681449.html", "text": "Мениджърът на Челси Антонио Конте за пореден път обяви, че не е доволен от селекцията на клуба това лято, съобщава Спортал. Шампионът на Англия похарчи това лято вече над 150 милиона за трансфери, но реално в клуба дойдоха само 4 нови играчи. Според италианския специалист това не е достатъчно. За това подсказва и загубата от Арсенал за \"Къмюнити Шийлд\". \"Винаги отговарям по един и същи начин на този въпрос – коментира Конте. -  Надявам се вече да не ме питате дали е нужно да подсилваме отбора. Постоянно казвам, че имаме нужда от нови играчи. Ако кажа друго, ще бъде лъжа. Затова винаги казвам едно и също нещо\".", "date": "2017.08.08", "title": "Недоволен! Мениджърът на Челси отново поиска нови попълнения"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B2%D1%8A%D1%80%D0%BD%D0%B0-%D0%BF%D0%BE%D1%87%D1%82%D0%B8-400-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D0%B3%D1%8A%D1%80%D1%86%D0%B8%D1%8F-news681451.html", "text": "За първи път от 2011 година насам Германия върна бежанци в Гърция, съобщава The Times, цитиран от Фокус. Почти 400 души са върнати във връзка с разпоредбите на Дъблинското споразумение, според което молбите за убежище трябва да бъдат подадени в първата държава от Европейския съюз, в която мигрантите са влезли. Проблемът при прилагането на Дъблинската система доведе до прилив на мигранти през 2015 г. и 2016 г., когато повече от един милион бежанци преминаха през Гърция, за да стигнат до Германия. През декември Европейската комисия обяви, че правните и хуманитарните условия в Гърция са се подобрили значително и балканската държава може да се смята за безопасно място за връщане на бежанците.", "date": "2017.08.08", "title": "Германия върна почти 400 мигранти в Гърция"}
{"url": "http://pik.bg/%D0%B3%D0%B0%D1%84-%D0%BD%D0%B5%D0%BC%D1%81%D0%BA%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%BE%D0%BD%D0%B5%D0%BD-%D0%BA%D0%B0%D0%BD%D0%B0%D0%BB-%D0%B8%D0%B7%D0%BB%D1%8A%D1%87%D0%B8-%D0%B5%D0%BF%D0%B8%D0%B7%D0%BE%D0%B4-%D0%BE%D1%82-%D1%81%D0%B5%D1%80%D0%B8%D0%B0%D0%BB%D0%B0-%E2%80%9E%D1%82%D1%83%D0%B8%D0%BD-%D0%BF%D0%B8%D0%B9%D0%BA%D1%81%E2%80%9C-%D1%81%D0%B5%D0%B4%D0%BC%D0%B8%D1%86%D0%B0-%D0%BF%D0%BE-%D1%80%D0%B0%D0%BD%D0%BE-news681450.html", "text": "Сериозен гаф сътвориха от германския телевизионен канал Sky Germany, след като по погрешка излъчиха със седмица по-рано епизод от актуалния сезон на сериала „Туин Пийкс“, пропускайки една серия, съобщава медиите в Германия, цитирани от РИА Новости. Тринадесетият епизод от сезона излезе в Съединените щати в неделя вечер, а ден по-късно епизодът трябваше да бъде излъчен и по телевизонния канал Sky Germany. Вместо това обаче зрителите на канала изгледаха следващата, 14-а серия,  като епизодът е бил обявен, като 13-и. Малко по-късно от телевизионния канал замениха епизода, като поднесоха официалните си извинения за гафа. Въпреки това грешката предизвика вълна от недоволство от страна на феновете на сериала в „Туитър“.", "date": "2017.08.08", "title": "Гаф! Немски телевизонен канал излъчи епизод от сериала „Туин Пийкс“ седмица по-рано"}
{"url": "http://pik.bg/%D1%81%D1%86%D0%B5%D0%BD%D0%B0%D1%80%D0%B8%D1%8F%D1%82-%D0%B7%D0%B0-%D0%BF%D0%B5%D1%82%D0%B8%D1%8F-%D0%B5%D0%BF%D0%B8%D0%B7%D0%BE%D0%B4-%D0%BE%D1%82-%D0%BD%D0%BE%D0%B2%D0%B8%D1%8F-%D1%81%D0%B5%D0%B7%D0%BE%D0%BD-%D0%BD%D0%B0-%E2%80%9E%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5%E2%80%9C-%D1%81%D0%B5-%D0%BF%D0%BE%D1%8F%D0%B2%D0%B8-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-news681448.html", "text": "Неизвестен под името „Мистър Смит“ е публикувал в интернет откраднати файлове от телевизонната компания HBO, сред които и сценария за предстоящия пети епизод от седми сезон на филмовата сага „Игра на тронове“, съобщава Асошиайтед Прес. Според информацията сред материалите, публикувани в интернет е и месечната електронна поща на един от представителите на висшето ръководство на HBO. От компанията вече обявиха, че специалисти, съвместно с полицията и експерти по кибербезопасността разследват изтичането на информацията. Както е известно преди седмица на сайта Reddit се появи за свободно сваляне предварително четвъртата серия от седмия сезон на „Игра на тронове“. Тогава бе отбелязано, че това е „подарък от Пакистан“.", "date": "2017.08.08", "title": "Сценарият за петия епизод от новия сезон на „Игра на тронове“ се появи в интернет"}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%BE%D1%82-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B7%D0%B0-%D1%81%D0%B2%D0%B0%D0%BB%D1%8F%D0%BD%D0%B5-%D0%BD%D0%B0-%D0%B4%D1%80%D0%BE%D0%BD-news681454.html", "text": "От Министерството на отбраната на Съединените щати потвърдиха готовност да бъдат сваляни дронове, които бъдат засечени над военни бази в страната, съобщава ТАСС, като се позовава на източници от Пентагона. „Военното ведомство на Съединените щати е подготвило спешно конкретни, но строго секретни правила, които детайлно разясняват как личният състав може да се справя със заплахи от безпилотни летателни апарати срещу себе си и срещу ключови обекти и средства“, заявява подполковникът от Сухопътните войски на Съединените щати Джейми Дейвис. Той отбеляза, че като заплаха се смята всяко използване на дронове, нарушаващо правилата, установени от Федералното авиационно управление на Съединените щати. „Когато става дума за използването на дронове над военни обекти, новите указания действително позволяват да се прибягва до мерки за пресичането на такива заплахи“, коментира представителят на американското Министерство на отбраната капитанът от Военноморските сили Джеф Дейвис.", "date": "2017.08.08", "title": "Нови правила! От Министерството на отбраната на САЩ потвърдиха готовност за сваляне на дронове, засечени над военни бази"}
{"url": "http://pik.bg/%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D1%80%D0%B0%D0%B7%D0%B3%D0%BB%D0%B5%D0%B6%D0%B4%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D0%BF%D0%BE-%D0%BF%D0%BE%D0%B7%D0%B8%D1%86%D0%B8%D0%B8-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%BD%D0%B0-%D1%84%D0%B8-news681452.html", "text": "Пентагонът разглежда план, който би позволил на американските военни да осъществят въздушни атаки по позиции на „Ислямска държава“, разположени на Филипините, съобщава телевизионният канал NBC News, позовавайки се на два независими източника от отбранителната сфера на Съединените щати. Пълномощията за бомбардировка на позициите на „Ислямска държава“, в качеството на колективна самоотбрана, могат да бъдат предоставени в рамките на официална военна операция, за която може да бъде обявено до часове. Има вероятност ударите да бъдат нанесени с безпилотни апарати. Отбелязва се, че ако Съединените щати получат разрешение за въздушни атаки, това би могло да провокира заплаха за съюзниците, намиращи се в зоната на удара. Става дума за филипински военни, които се сражават срещу бойците на „Ислямска държава“", "date": "2017.08.08", "title": "Пентагонът разглежда възможността за въздушни удари по позиции на „Ислямска държава“ на Филипините"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B7%D0%B0%D0%B3%D1%80%D0%B5%D0%B1-%D0%B8-%D0%B1%D0%B5%D0%BB%D0%B3%D1%80%D0%B0%D0%B4-%D0%BD%D0%B0-%D0%BF%D1%80%D0%B0%D0%B3%D0%B0-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%B2%D0%BE%D0%B9%D0%BD%D0%B0-news681456.html", "text": "Хърватия и Сърбия са изправени пред търговска война във връзка с данъците върху вноса на плодове и зеленчуци, съобщава Daily Express, цитиран от Фокус. Спорът между двете държави се разгоря, след като Загреб увеличи с 220% таксите за вноса на плодове и зеленчуци от Сърбия. Хърватските власти аргументираха решението си с необходимостта от подобряване на качеството на вносните стоки, като уточниха, че не целят да навредят на икономическите отношения със съседните държави. Освен това бе посочено, че спазването на европейските стандартите на Европейския съюз и защитата на потребителите са сред основните причини за промените. Междувременно министри от Сърбия, Македония и Черна гора, както и от Босна и Херцеговина се срещнаха в Сараево и обсъдиха въпроса. „Тези мерки са напълно протекционистки в икономически смисъл. В политически аспект те са популистки и не могат да бъдат оправдани. Те не са в духа на добрите съседски отношения“, отбеляза сръбският министър на търговията Расим Ляич. Министрите от четирите балкански държави призоваха Загреб да отмени решението си и поискаха Европейската комисия да се намеси, за да разреши въпроса, който според тях нарушава принципите на свободна търговия.", "date": "2017.08.08", "title": "Напрежение! Загреб и Белград на прага на търговска война"}
{"url": "http://pik.bg/%D0%B8%D0%B4%D0%BD%D0%B8%D1%82%D0%B5-%D1%81%D0%B5%D0%B4%D0%BC%D0%B8%D1%86%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%B4%D0%B5%D1%82%D0%B0%D0%B9%D0%BB%D0%B8-%D0%BE%D0%BA%D0%BE%D0%BB%D0%BE-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%BD%D0%B0%D1%82%D0%B0-%D1%81%D0%B8-news681453.html", "text": "През следващите седмици премиерът на Великобритания Тереза Мей ще разкрие подробности около стратегията на правителството относно преговорите за Брекзит, съобщава  The Guardian, цитиран от Фокус. От британското правителство потвърдиха вчера, че редица документи ще бъдат публикувани. Така британските власти ще се опитат да оборят критиките за това, че Обединеното кралство не е достатъчно подготвено за разговорите с Брюксел и не успява да представи подобаващо пред Европейския съюз своята позиция. От дълго време бизнесът оказва натиск върху британските власти, настоявайки за повече яснота около предложенията на Лондон за заменянето на митническия съюз, който позволява лесен трансфер на стоки през границите на държавите-членки на блока. До момента Мей единствено уточни, че иска да напусне митническия съюз, за да подпише споразумения за свободна търговия с други държави, за да постигне „безпрепятствена търговия“.", "date": "2017.08.08", "title": "Идните седмици правителството на Великобритания ще представи детайли около преговорната си стратегия за Брекзит"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D1%83%D1%87%D0%B8%D0%BB%D0%B8%D1%89%D0%B0-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D0%B1%D0%BB%D0%B8%D0%B6%D0%B0%D0%B2%D0%B0%D1%89%D0%B0%D1%82%D0%B0-%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B0-%D0%B1%D1%83%D1%80%D1%8F-%E2%80%9E%D1%84%D1%80%D0%B0%D0%BD%D0%BA%D0%BB%D0%B8%D0%BD%E2%80%9C-news681457.html", "text": "От Министерството на образованието на мексиканския щат Кинтана-Роо наредиха прекратяването на занятията в няколко училища в щата във връзка с приближаването на мощната тропическа буря „Франклин“, съобщава сайтът на Министерството, цитиран от електронното издание RT. Отбелязва се, че занятията в училищата са отменени за следващите два дни. Тропическата буря „Франклин“ е на около 250 километра източно от мексиканския град Четумал. Бурята се придвижва с около 21 километра в час, като скоростта на вятъра достига до 97 киолметра в час. Отбелязва се, че бурята може да премине през ключовите места за добив на нефт в района, които се разработват от държавната нефтена компания Pemex. В тази връзка от компанията съобщиха, че много внимателно следят движението на бурята.", "date": "2017.08.08", "title": "Затвориха училища в Мексико заради приближаващата тропическа буря „Франклин“"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D1%82%D1%80%D0%B8-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%B3%D0%BE%D1%80%D1%81%D0%BA%D0%B8%D1%82%D0%B5-%D0%BF%D0%BE%D0%B6%D0%B0%D1%80%D0%B8-%D0%B2-%D0%B8%D1%82%D0%B0%D0%BB%D0%B8%D1%8F-news681444.html", "text": "Трима човека са загинали в резултат на силните горски пожари, които продължават да бушуват в Централна и Южна Италия, съобщава РИА Новости, като е позовава на информация от представители на националната противопожарна служба на страната. Две жени са загинали при голям пожар, който е обхванал голяма територия близо до град Тиволи в Римската провинция. Телата им били извадени от почти напълно изгоряло жилище. Намиращ се близо мъж е бил спасен, като е бил открит от пожарникарите в състояние на силен шок. 84-годишен пенсионер пък почина в болница от изгарянията си, получени при пожар недолеко от град Ачера, област Кампания в Южна Италия. Към момента най-мащабните пожари са в столичната област Лацио, в това число и в предградията на Рим, в Кампания, където огънят е обхванал Националният парк Везувий, и на остров Сицилия.", "date": "2017.08.08", "title": "Стихия! Три жертви на горските пожари в Италия"}
{"url": "http://pik.bg/%D1%83%D1%87%D0%B5%D0%BD%D0%B8-%D0%B4%D0%BE%D0%BA%D0%B0%D0%B7%D0%B0%D1%85%D0%B0-%D0%BF%D0%BE%D0%BB%D0%BE%D0%B6%D0%B8%D1%82%D0%B5%D0%BB%D0%BD%D0%B8%D1%8F%D1%82-%D0%B5%D1%84%D0%B5%D0%BA%D1%82-%D0%BD%D0%B0-%D0%B7%D0%BB%D0%B0%D1%82%D0%BE%D1%82%D0%BE-%D0%BF%D1%80%D0%B8-%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D0%B0%D0%BA-%D0%BD%D0%B0-%D0%B1%D0%B5%D0%BB%D0%B8%D1%8F-%D0%B4%D1%80%D0%BE%D0%B1-news681442.html", "text": "Учени от Единбургския университет в Шотландия съвместно с испанските им колеги от Университета в Сарагоса са доказали, че златото оказва ефективно въздействие върху препарати, които се предписват при лечение на рак на белия дроб, съобщава  Daily Mail. В изследването си със специално устройство учените имплантирали златни микрочастици в живи организми. Положителните резултати били отчетени, след като било извършено имплантиране в мозъка на риба. Въпреки че все още не са правени изпитания върху хора, учените са обнадеждени, че устройството им би помогнало за същественото намаляване на страничните ефекти от химиотерапията, позволявайки на препаратите да се съсредоточават върху пораженията на раковите клетки и да запазват здравата тъкан. Учените са категорични, че са открили досега неизвестни свойства на златото, като резултатите им дават достатъчни основания да твърдят, че наночастици от скъпоценния метал може да се използват за медицински цели. „Предстои ни още много работа преди да можем да използваме подобно лечение върху пациенти. Но това изследване е сериозна крачка напред. Надяваме се, че скоро подобен апарат ще може да бъде имплантиран и на човек по хирургически път“, коментират от научния екип.", "date": "2017.08.08", "title": "Учени доказаха положителният ефект на златото при лечението на рак на белия дроб"}
{"url": "http://pik.bg/%D0%B5%D0%BB%D0%B8%D1%81%D0%B5%D0%B9%D1%81%D0%BA%D0%B8%D1%8F%D1%82-%D0%B4%D0%B2%D0%BE%D1%80%D0%B5%D1%86-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%B5%D0%BD-%D1%81%D1%82%D0%B0%D1%82%D1%83%D1%82-%D0%BD%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%B4%D0%B0%D0%BC%D0%B0-news681433.html", "text": "Елисейският дворец се отказа от намерението си да даде специален статут на президентската съпруга, съобщи Би Ти Ви. Това стана, след като над 200 хиляди души подкрепиха петиция срещу това решение. Проектът на френското президентство предвиждаше първата дама да получи официален статут, офиси и отделен бюджет. Това намерение предизвика толкова бурна реакция, че обявилите се срещу него бързо надхвърлиха необходимите 150 хиляди подписа, за да бъде разгледано. Инициатор на петицията бе интелектуалецът Тиери-Пол Вале. Френското президентство ще преразгледа решението си и в близките дни ще публикува \"документ за прозрачност\", който да регламентира статута, правата и задълженията на Брижит Макрон.", "date": "2017.08.08", "title": "Елисейският дворец се отказа от идеята за специален статут на първата дама"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B2-%D0%BF%D0%BE%D0%B4%D0%BF%D0%BE%D0%BC%D0%B0%D0%B3%D0%B0%D0%BD%D0%B5-%D0%BD%D0%B0-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news681434.html", "text": "Турският президент Реджеп Ердоган обвини Германия в подпомагане на тероризма. Това той направи в реч пред представители на местната власт в провинция Ризе, съобщи телевизия CNN Тurk, цитирана от Нова телевизия. „В Германия живеят три милиона турски граждани. Какво лошо има в това? Германия подкрепя единствено терористите. Аз им изпратих 4 500 лични документи на екстремисти. Нямаше никакъв отговор. Те могат да поискат екстрадиране на терористи от Турция, но няма никого да предадат по наше искане. И вие казвате, че имате съдебна система, а Турция - не“, заяви в речта си Ердоган. Отношенията между Берлин и Анкара се изостриха, след като в Турция бяха задържани шестима правозащитници, сред които се оказа германецът Петер Щойдтнер. Те бяха обвинени в подпомагане на терористични групировки. На 20 юли германският външен министър Зигмар Габриел заяви, че страната му ще преразгледа политиката си към Турция, включително и в икономическата сфера.", "date": "2017.08.08", "title": "Напрежение! Президентът на Турция обвини Германия в подпомагане на тероризма"}
{"url": "http://pik.bg/%D1%83%D0%B6%D0%B0%D1%81-%D0%B1%D1%80%D0%BE%D1%8F%D1%82-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B1%D0%BE%D0%BC%D0%B1%D0%B5%D0%BD%D0%B0%D1%82%D0%B0-%D0%B0%D1%82%D0%B0%D0%BA%D0%B0-%D0%B2-%D0%BB%D0%B0%D1%85%D0%BE%D1%80-%D0%B4%D0%BE%D1%81%D1%82%D0%B8%D0%B3%D0%BD%D0%B0-34-%D0%B4%D1%83%D1%88%D0%B8-news681435.html", "text": "Броят на пострадалите при бомбеното нападения в пакистанския град Лахор, е достигнал 34 души, предава AFP, цитиран от Фокус. „Експлозивен материал е бил поставен в камион, който е бил натоварен с плодове“, съобщиха местните власти. „Поне 34 души са пострадали, повечето от тях са били минувачи“, уточниха властите, допълвайки, че ранените са били приети в две болници. Започнато разследване по случая, за да се установи как и кога камионът е пристигнал в района.", "date": "2017.08.08", "title": "Ужас! Броят на пострадалите при бомбената атака в Лахор достигна 34 души"}
{"url": "http://pik.bg/%D0%B6%D0%B8%D0%B2%D0%B5%D0%BB%D0%B8%D1%82%D0%B5-%D0%B2-%E2%80%9E%D0%B3%D1%80%D0%B5%D0%BD%D1%84%D0%B5%D0%BB-%D1%82%D0%B0%D1%83%D1%8A%D1%80%E2%80%9C-%D0%BA%D0%BE%D0%B8%D1%82%D0%BE-%D0%BF%D0%BE%D0%BB%D1%83%D1%87%D0%B8%D1%85%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%BD%D0%B0-%D0%BC%D0%BE%D1%80%D0%B5-%D0%B1%D1%8F%D1%85%D0%B0-%D0%BF%D0%BE%D0%B4%D0%BB%D0%BE%D0%B6%D0%B5%D0%BD%D0%B8-%D0%BD%D0%B0-%D1%83%D0%B1%D0%B8%D0%B9-news681436.html", "text": "Живелите в изгорялата многоетажна жилищна сграда „Гренфел Тауър“ в Лондон, които получиха като подарък безплатна почивка на море, бяха засипани с убийствени критики и издевателства в социалните мрежи, съобщава ТАСС. За да се помогне по някакъв начин на пострадалите при пожара семейства във „Фейсбук“ бе създадена специална група, в която различни ползватели предлагат безплатни варианти на пострадалите за почивки както на Острова, така и в чужбина, и на морето. Няколко семейства са се възползвали от това. Не всички британци обаче са харесали инициативата, като в различни социални мрежи са започнали открито да изказват недоволството си и да отправят солени забележи по въпроса. В „Туитър“ британец обяви, че е готов да запали дома си, за да получи безплатно ново жилище, почивка на морето и малко пари. Друг пък отбелязва, че когато неговото жилище е изгоряло, той не е получил подобна помощ. Пред Би Би Си много от живелите в „Гренфел Тауър“ признават, че се притесняват открито да споделят, че са имали жилища в тази сграда, тъй като се опасяват от агресия и открита разпра от страна на раздразнени техни сънародници.", "date": "2017.08.08", "title": "Живелите в „Гренфел Тауър“, които получиха безплатна почивка на море, бяха подложени на убийствени критики в социалните мрежи"}
{"url": "http://pik.bg/%D0%B0%D1%80%D0%B5%D1%81%D1%82%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BD%D0%B8%D0%B3%D0%B5%D1%80%D0%B8%D1%8F-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%B4%D1%83%D1%88%D0%B8-%D0%BF%D0%BE-%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D0%B5-%D0%B7%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%B2-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BA-news681437.html", "text": "Полицията в Нигерия е задържала няколко заподозрени за стрелбата в католическия храм в град Осубулу, при която бяха убити 12 души, съобщава местното издание Ynaija, цитирано от РИА Новости. Инцидентът в щата Анамбра стана в ранните неделни часове. По думите на очевидец в църквата нахлулил петима души и открили безразборна стрелба. От полицията обаче обявиха, че нападателят е бил само един. Представителят на полицията в щата Анамбра Нкейрука Нводе е потвърдил за направените арести, но е отказал да уточни броят и самоличността на арестуваните. Той е коментирал, че инцидентът не е свързан с тероризъм. „Става дума за конфликт между конкретни хора“, каза Нводе. Губернаторът на щата Анамбла Вили Обияно каза, че полицията смята, че е задържала „ключови членове“ на групата, която е осъществила атаката.", "date": "2017.08.08", "title": "Арести! Полицията в Нигерия е задържала няколко души по подозрение за участие в стрелба в католически храм"}
{"url": "http://pik.bg/%D0%B8%D1%81%D0%BF%D0%B0%D0%BD%D0%B8%D1%8F-%D0%B8%D1%81%D0%BA%D0%B0-%D0%BE%D0%B1%D1%89-%D0%B1%D1%8E%D0%B4%D0%B6%D0%B5%D1%82-%D0%B7%D0%B0-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news681429.html", "text": "Испания ще подкрепи създаването на общ бюджет и финансов министър на Еврозоната по време на срещата на върха с Франция, Германия и Италия на 28 август, предава AFP, цитирана от Фокус. „Ние ще продължим да работим за задълбочаване на икономическия и монетарния съюз“, отбеляза премиерът на Испания Мариано Рахой след срещата си с крал Фелипе. „Испания подкрепя идеята за европейски финансов министър и европейски бюджет, което постепенно ще уеднакви стандарта на живот и богатството на всички европейски държави“, аргументира се Рахой, който ще присъства на срещата на върха в Париж, организирана от френския президент Еманюел Макрон.", "date": "2017.08.08", "title": "Испания иска общ бюджет за Еврозоната"}
{"url": "http://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%BE%D1%80%D0%B0-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0%D1%85%D0%B0-%D1%87%D0%B0%D1%81%D1%82%D0%B8%D1%87%D0%BD%D0%BE%D1%82%D0%BE-%D0%BB%D1%83%D0%BD%D0%BD%D0%BE-%D0%B7%D0%B0%D1%82%D1%8A%D0%BC%D0%BD%D0%B5%D0%BD%D0%B8%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news681427.html", "text": "Десетки хора наблюдаваха частичното лунно затъмнение от територията на България вчера. Максималната фаза на затъмнението беше в 21:20 часа То се получава, когато Слънцето, Луната и Земята са подредени в почти права линия и нашата планета закрива със сянката си част от повърхността на своя спътник. В Стара Загора любителите на астрономията се събраха на площада, откъдето можеха да гледат небесното явление през телескопи. Снимки: Би Ти Ви", "date": "2017.08.08", "title": "Десетки хора наблюдаваха частичното лунно затъмнение в България (СНИМКИ)"}
{"url": "http://pik.bg/%D0%B6%D0%B0%D0%BB%D0%B1%D0%B0-%D1%83%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D1%87%D0%B8%D0%BA%D0%B0%D0%B3%D0%BE-%D0%BE%D1%81%D0%BF%D0%BE%D1%80%D0%B8-%D0%B2-%D1%81%D1%8A%D0%B4%D0%B0-%D1%83%D0%BA%D0%B0%D0%B7-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news681428.html", "text": "Град Чикаго внесе жалба срещу администрацията на президента Доналд Тръмп, която заплашва да спре финансирането на т. нар. градове-убежища. Това са градове, които отказват да предават своите граждани с нередовни документи на полицията и имиграционните власти, съобщи Нова телевизия. За да ги принуди да спазват имиграционното законодателство, президентът подписа указ, с който се спира финансирането им. „Чикаго е може би първият град, който предприема действия в съда срещу този указ, но съм сигурен, че няма да е последният“, каза кметът-демократ Рам Емануел. Държавната субсидия, която заплашва да бъде спряна, позволи на Чикаго миналата година да купи оборудване за полицията на стойност 2.3 млн. долара. За да продължи да получава тези средства, местните полиции трябва да предоставят своите управления на федералните полицаи за разпити на заподозрени. Чикаго се опитва да отмени тази мярка пред федерален съд. От Министерството на правосъдието обвиниха управата на Чикаго, че се тревожи по-малко за високия брой убийства, които стават в града, отколкото за незаконно пребиваващите чужденци.", "date": "2017.08.08", "title": "Жалба! Управата на Чикаго оспори в съда указ на Доналд Тръмп"}
{"url": "http://pik.bg/%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D1%82%D1%80%D0%BE%D1%84%D0%B5%D1%8F-%E2%80%9E%D0%B6%D0%BE%D0%B0%D0%BD-%D0%B3%D0%B0%D0%BC%D0%BF%D0%B5%D1%80%E2%80%9C-news681430.html", "text": "Отборът на Барселона спечели трофея „Жоан Гампер“. На стадион „Камп Ноу“ в Барселона каталунците победиха с 5:0 бразилският Чапекоензе. Двубоят бе и възпоменателен мач в памет на жертвите от самолетната катастрофа в края на миналата година, при която почти всички играчи от тогавашния тим на Чапекоензе загинаха. Жерар Делофеу в 6-ата минута, Серхио Бускетст в 11-ата, Лионел Меси в 28-ата минута, Луис Суарес в 55-ата минута и Денис Суарес в 74-ата минута вкараха головете за Барселона.", "date": "2017.08.08", "title": "Барселона спечели трофея „Жоан Гампер“"}
{"url": "http://pik.bg/%D0%B2%D0%B8%D1%80%D1%83%D1%81%D0%BD%D0%B0-%D0%B8%D0%BD%D1%84%D0%B5%D0%BA%D1%86%D0%B8%D1%8F-%D0%B2-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B8-%D1%85%D0%BE%D1%82%D0%B5%D0%BB-%D0%BF%D1%80%D0%B0%D1%82%D0%B8-26-%D0%BB%D0%B5%D0%BA%D0%BE%D0%B0%D1%82%D0%BB%D0%B5%D1%82%D0%B8-%D0%B2-%D0%B8%D0%B7%D0%BE%D0%BB%D0%B0%D1%82%D0%BE%D1%80-news681431.html", "text": "В хотела в Лондон, в който са настанени руските атлети, които бяха допуснати до участие на Световното първенство по лека атлетика, е била открита вирусна инфекция, съобщава ТАСС, като се позовава на началника на отдел \"Спортни програми\" към Всерусийската федерация по лека атлетика Елена Орлова. Според информацията от инфекцията са пострадали общо над 25 атлети от Украйна, Германия, Естония и други страни. Към момента 26 човека са в изолатор. Сред тях са германските лекоатлети Роберт Хардинг (диск) и Давид Щал (тласкане на гюле).", "date": "2017.08.08", "title": "Вирусна инфекция в лондонски хотел прати 26 лекоатлети в изолатор"}
{"url": "http://pik.bg/%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D1%81%D0%BA%D0%B5%D0%BF%D1%82%D0%B8%D1%86%D0%B8%D0%B7%D0%BC%D1%8A%D1%82-%D1%81%D1%80%D0%B5%D0%B4-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D0%B7%D0%B0-%D1%83%D1%81%D0%BF%D0%B5%D1%85%D0%B0-%D0%BD%D0%B0-%D0%BF%D0%BE%D0%B4%D1%85%D0%BE%D0%B4%D0%B0-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D1%80%D0%B0%D1%81%D1%82%D0%B5-news681432.html", "text": "Британските граждани губят доверието си във възможностите на министър-председателя Тереза Мей да постигне успешна сделка за Брекзит, показа проучване, пише Politico, цитиран от Фокус. Според изследването 61% от запитаните не одобряват подхода на британското правителство към излизането на Великобритания от блока. В сравнение с предишните месеци броят на недоволните продължава да се увеличава. През юни той беше 46%, а през юли вече 56% от гражданите не подкрепяха правителството. При последната анкета само 35% са отговори, че вярват на обещанието на Мей за „справедлива сделка“ за Великобритания.", "date": "2017.08.08", "title": "Тенденция! Скептицизмът сред британците за успеха на подхода на Тереза Мей за Брекзит расте"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%BC%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B4%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D1%8F%D0%B4%D1%80%D0%B5%D0%BD%D0%BE-%D0%BE%D1%80%D1%8A%D0%B6%D0%B8%D0%B5-%D1%81%D1%80%D0%B5%D1%89%D1%83-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-news681438.html", "text": "По време на конференцията на страните от АСЕАН (Асоциацията на държавите от Югоизточна Азия) Съединените щати и техните съюзници настояваха действията на Северна Корея да бъдат осъдени, пише в редакционен коментар реското издание „Независимая газета“, цитирана от Фокус. Представителите на държавите-членки на Асоциацията предпочетоха да оставят вратата отворена за диалог. На свой ред министърът на външните работи на Северна Корея Ли Йон Хо отбеляза, че Пхенян няма намерение да заплашва друга държава освен Съединените щати, стига тя да не се присъедини към американските военни действия. В тази връзка не може да се очаква скоро да се разреши конфликтът около Северна Корея. Междувременно Съветът за сигурност на ООН прие нови санкции срещу Пхенян. Константин Асмолов, водещ научен сътрудник в Института за Далечния Изток към Руската академия на науките, коментира ситуацията. Той отбеляза, че „резолюцията налага на Северна Корея ограничения. Но трябва да се има предвид, че най-сериозните въпроси, заради които САЩ настояваха за този проект за резолюция, бяха блокирани от Русия и Китай. Не беше одобрена забраната за износ на работна ръка и петролното ембарго“. Що се отнася до забрана за износ от Северна Корея на въглища, желязо и морски продукти, то тук много неща ще зависят от Китай. Пекин контролира 70% от обема на търговията, затова е много вероятно някакво количество севернокорейски морски продукти да бъде обявено на външните пазари под марката Made in China, допълни специалистът.", "date": "2017.08.08", "title": "В Русия: Северна Корея има готовност да използва ядрено оръжие срещу Съединените щати"}
{"url": "http://pik.bg/%D1%82%D1%80%D1%83%D0%B4%D0%B5%D0%BD-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%82%D1%80%D1%8A%D0%B3%D0%B2%D0%B0-%D1%81%D1%80%D0%B5%D1%89%D1%83-%D0%B3%D0%B5%D1%80%D0%BC%D0%B0%D0%BD%D0%B5%D1%86-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%B2-%D0%BC%D0%BE%D0%BD%D1%80%D0%B5%D0%B0%D0%BB-news681443.html", "text": "Григор Димитров ще играе срещу състезаващият се за Германия Миша Зверев във втория кръг на турнира от сериите „Мастърс 1000“ в Монреал, съобщи сайтът на състезанието. Това стана факт, след като 29-годишният Зверев, който в момента е на 26-о място в световната ранглиста, отстрани в първия кръг трудно словашкият квалификант Норберт Гомос с 6:4, 6:7 (7), 6:3. Димитров, който е поставен под №7 в схемата на турнира, стартира участието си направо от втория кръг. Българинът, който в момента е на 11-о място в световната рангтлиста, е играл срещу по-големия от братята Звереви веднъж. На турнира в Ротердам по-рано тази година Димитров победи роденият в Москва Зверев с 6:7(4), 6:2, 6:4.", "date": "2017.08.08", "title": "Труден съперник! Григор Димитров тръгва срещу германец на турнира в Монреал"}
{"url": "http://pik.bg/%D0%BA%D0%B8%D0%B1%D0%B5%D1%80%D0%B0%D1%82%D0%B0%D0%BA%D0%B0-%D1%85%D0%B0%D0%BA%D0%B5%D1%80%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-40-%D1%81%D0%B0%D0%B9%D1%82%D0%B0-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news681439.html", "text": "Хакери са блокирали около 40 сайта на държавни институции във Венецуела, съобщава Ройтерс, цитиран от електронното издание „Лайф“. Според информацията атаките са били в подкрепа на нападателите на военната база Парамкай. От хакерската групировка, която се е нарекла „Бинарни стражи“ обявиха, че да бъдат хакнати толкова голямо количество сайтове се е оказало удивително лека задача за тях. Представител на групировката заяви, че те напълно подкрепят атаката на военната база Парамкай.", "date": "2017.08.08", "title": "Кибератака! Хакери блокираха 40 сайта на държавни институции във Венецуела"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%87%D0%B0%D1%81%D1%82%D0%B8-%D1%81%D0%B0-%D0%BD%D0%B0%D0%BD%D0%B5%D1%81%D0%BB%D0%B8-%D0%BC%D0%B0%D1%81%D0%B8%D1%80%D0%B0%D0%BD%D0%B8-%D0%B0%D1%80%D1%82%D0%B8%D0%BB%D0%B5%D1%80%D0%B8%D0%B9%D1%81%D0%BA%D0%B8-%D1%83%D0%B4%D0%B0%D1%80%D0%B8-%D0%BF%D0%BE-%D1%88%D0%B8%D0%B8%D1%82%D1%81%D0%BA%D0%BE%D1%82%D0%BE-%D0%BE%D0%BF%D1%8A%D0%BB%D1%87%D0%B5%D0%BD%D0%B8%D0%B5-%D0%B2-%D0%B8%D1%80%D0%B0%D0%BA-news681440.html", "text": "Части на американската армия са подложили на артилерийски обстрел иракски подразделения „Катаиб Саид аш-Шухада“, влизащи в състава на проправителствените военизирани отряди на шиидското опълчение „Ал-Хашид аш-Шааби“, съобщава РИА Новости, като се позовава на телевизионния канал „Ал Сумария“. Според информацията атаката е станала на територията на Ирак край границата със Сирия. Американските сили са нанесли масирани алтилерийски удари по части на иракското опълчение. Отбелязва се, че в резултат на ударите опълчението е понесло сериозни загуби в жива сила. Ръковидителите на шиитските части вече призоваха властите в Ирак за разследване на инцидента.", "date": "2017.08.08", "title": "Американски части са нанесли масирани артилерийски удари по шиитското опълчение в Ирак"}
{"url": "http://pik.bg/%D0%BC%D0%B0%D1%89%D0%B0%D0%B1%D0%BD%D0%B0-%D0%B0%D0%BA%D1%86%D0%B8%D1%8F-%D0%BF%D1%80%D0%B8-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D0%B2-%D0%BC%D0%B0%D0%BB%D0%B0%D0%B9%D0%B7%D0%B8%D1%8F-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-400-%D0%B4%D1%83%D1%88%D0%B8-news681441.html", "text": "Най-малко 400 души са били задържани при антитерористични операции в Малайзия, съобщиха властитев страната, цитирани от BBC. По-голямата част от арестуваните в столицата Куала Лумпур са граждани на Бангладеш, Индия и Пакистан. Властите също така са иззели машини за фалшифициране на паспорти и малайзийски имиграционни документи. Сигурността в града е засилена преди Игрите на Югоизточна Азия, които започват след седмица. Властите допълниха, че операциите са били насочени срещу всички с липсващи или фалшиви документи, както и срещу онези, за които се предполага, че имат връзки с терористични групировки в Сирия и Ирак. Фокус", "date": "2017.08.08", "title": "Мащабна акция! При антитерористични операции в Малайзия са арестувани най-малко 400 души"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%81-%D0%BC%D0%B8%D1%82%D1%8C%D0%BE-%D0%BF%D0%B8%D1%89%D0%BE%D0%B2%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D1%8F%D0%BA%D0%B8-%D0%B1%D0%B0%D1%82%D0%BA%D0%B8-%D0%B3%D0%BE-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%BF%D1%80%D0%B5%D0%B4-%D1%85%D0%BE%D1%82%D0%B5%D0%BB-%E2%80%9E%D0%BA%D1%83%D0%B1%D0%B0%D0%BD-news681310.html", "text": "Невиждан екшън в сърцето на Слънчев бряг с участието на Митьо Пищова е станал снощи, научи \"Флагман\" от изключително достоверен източник. Колоритният шишко е нападнат от група агресивни младежи на възраст 20-25 години пред хотел „Кубан”. Поведението им било изключително арогантно,разказаха очевидци, не помогнал и благият характер на Пищова, който се опитал със шеги да излезе от ситуацията. Момчетата започнали да го блъскат, обиждат, опитали се да му вземат и телефона. В този момент се намесил млад мъж, който бил заедно с него и натупал агресорите. „Да, вярно е! Младият мъж до мен бе синът ми Юлиян, който вчера дойде да ме види в Слънчев бряг. Той е интелигентно момче – банкер, много е здрав физически. Предупреди ги да спрат, а след като те започнаха да ме блъскат и удрят той направи това, което би сторил всеки”, разказа пред \"Флагман\" колоритният великотърновски шишко. Синът му бързо е отпратил агресорите и те са си получили заслуженото, но вследствие на инцидента е получил травма на ръката – счупен му е пръст на дясната ръка. Тази сутрин е приет за операция в УМБАЛ Бургас. „Благодаря на Юлиян, че ме защити. Постъпи много смело. Момчето дойде да си почине и да ме види, а се въвлече в такъв екшън”, допълни Димитър Маринов. Припомняме, че друга бургаска медия - \"Бургас Инфо\" лансира версията, че синът на Пищова е получил травмата на ръката си, след като преследвал \"две манекенки край басейна\". Очевидно старият тарикат търси поредна медийна сензация и коментира пред всяка медия каквото му хрумне.", "date": "2017.08.08", "title": "Екшън с Митьо Пищова в Слънчев бряг! Яки батки го нападнаха пред хотел „Кубан\""}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B4%D0%B5%D1%81%D0%B5%D1%82-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news681445.html", "text": "Десет човека са загинали при престрелка в мексиканския щат Дуранго, като има и ранени, съобщава вестник  Sol de Mexico. Стрелците са успели да избягат преди идването на полицията. Според информация на Асошиайтед Прес, която се позовава на властите в щата, предварителните данни сочат, че причината за престрелката е стара вражда между фамилии. Инцидентът е станал на границата на щата Дуранго с щата Синалоа.", "date": "2017.08.08", "title": "Екшън! Десет загинали при престрелка в Мексико"}
{"url": "http://pik.bg/%D1%87%D0%B5%D1%80%D0%BD%D0%BE%D0%B3%D0%BE%D1%80%D1%81%D0%BA%D0%B8%D1%8F%D1%82-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D1%81%D1%82%D0%B5%D0%B2%D0%B0%D0%BD-%D0%B9%D0%BE%D0%B2%D0%B5%D1%82%D0%B8%D1%87-%D0%B5-%D0%BF%D1%80%D0%B5%D0%B4-%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5-%D0%B2%D1%8A%D0%B2-%D1%84%D0%B8%D0%BE%D1%80%D0%B5%D0%BD%D1%82%D0%B8%D0%BD%D0%B0-news681459.html", "text": "Нападателят на Интер Стеван Йоветич може да се завърне във Фиорентина, твърди \"Гадзета дело Спорт\". Според изданието, това може да е големият трансфер за \"виолетовите\" това лято, след като тимът бе напуснат от много от ключовите си играчи. Отбелязва се, че агентът на черногореца вече търси вариант за осъществяването на такъв трансфер. Йоветич прекара пет години във Фиорентина от 2008 до 2013, като се превърна в идол за местните фенове и отбеляза 40 гола в 134 мача за тима. 27-годишния нападател обаче е в трансферните планове на още два тима. Испанският Севиля иска да вземе Йоветич с постоянен договор, след като играчът изкара миналия сезон под наем на \"Рамон Санчес Писхуан\". Френският Марсилия също следи ситуацията около черногореца.", "date": "2017.08.08", "title": "Черногорският нападател Стеван Йоветич е пред завръщане във Фиорентина"}
{"url": "http://pik.bg/%D1%81%D1%8A%D0%B4%D0%B1%D0%B0-%D1%81%D0%B0%D0%BC%D0%BE%D0%BE%D0%B1%D1%8F%D0%B2%D0%B8%D0%BB%D0%B8%D1%8F%D1%82-%D1%81%D0%B5-%D0%B7%D0%B0-%D0%BD%D0%B5%D0%BF%D1%80%D0%BE%D0%B1%D0%B8%D0%B2%D0%B0%D0%B5%D0%BC-%D0%BE%D1%82-%D0%BA%D1%83%D1%80%D1%88%D1%83%D0%BC%D0%B8-%D1%80%D0%B0%D0%BF%D1%8A%D1%80-%D1%8E%D0%BD%D0%B3-%D0%BC%D0%B0%D0%B7%D0%B8-%D0%B1%D0%B5-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD-news681460.html", "text": "Американският рап-изпълнител Юнг Мази, които се бе обявил за непробиваем от куршуми, е бил застрелян в окръг Де Кълб, щата Илинойс, съобщава New York Daily News. Трагедията се разиграла на 6 август, когато 31-годишният рапър излизал от пицерия. Юнг Мази неколкократно е участвал в престрелки, но винаги се е измъквал само с леки наранявания. Преди година в интервю той обяви, че поне десет пъти е участвал в различни престрелки. След това Мази се обяви за непробиваем от куршуми. „Господ ме е направил непробиваем от куршуми“, написа музикантът в профила си в „Туитър“ миналият декември. Посочва се, че Юнг Мази е починал на място от многото рани, получени след изстрели с огнестрелно оръжие.", "date": "2017.08.08", "title": "Съдба! Самообявилият се за непробиваем от куршуми рапър Юнг Мази бе застрелян"}
{"url": "http://pik.bg/%D1%88%D0%BE%D0%BA-%D0%BA%D0%BC%D0%B5%D1%82%D1%81%D0%BA%D0%B8%D1%8F%D1%82-%D0%B1%D1%80%D0%B0%D1%82-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D0%BB-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%B2-%D1%81%D1%82%D1%80%D1%83%D0%BC%D1%8F%D0%BD%D0%B8-%D0%BF%D1%8A%D1%80%D0%B2%D0%BE-%D1%80%D0%B0%D0%B7%D0%B1%D0%B8%D0%BB-%D0%B3%D0%BB%D0%B0%D0%B2%D0%B0%D1%82%D0%B0-%D0%B9-%D1%81-%D0%B3%D0%B0%D0%B5%D1%87%D0%B5%D0%BD-%D0%BA%D0%BB%D1%8E%D1%87-news681319.html", "text": "Полицията в Сандански задържа 42-годишния Красимир П. брат на кмета на село Илинденци, община Струмяни. Красимир е обвинен от 30-годишна жена, че я пребил и изнасилил. Според показанията на жената Красимир я видял в градината и край с. Струмяни, ударил я с гаечен ключ по главата и я изнасилил, след което я заплашил, че ако подаде жалба, ще я довърши и я изоставил безпомощна в градината, съобщава \"Струма.ком\". Жената обаче подала незабавна жалба в полицията и насилникът е задържан. Пострадалата е прегледана в болница, където са установени следите от гаврата на Красимир. Снощи новината за действията на кметския брат се разнесе мълниеносно в село Илинденци. Роднините на изнасилената са готови за мъст, напрежението в селото е голямо.", "date": "2017.08.08", "title": "ШОК! Кметският брат, изнасилил млада жена в Струмяни, първо разбил главата й с гаечен ключ"}
{"url": "http://pik.bg/%D1%81%D1%82%D1%80%D0%BE%D0%B3%D0%B8-%D0%BC%D0%B5%D1%80%D0%BA%D0%B8-%D0%B0%D0%B2%D0%B8%D0%B0%D1%86%D0%B8%D0%BE%D0%BD%D0%BD%D0%B8%D1%82%D0%B5-%D0%B8-%D0%B6%D0%B5%D0%BB%D0%B5%D0%B7%D0%BE%D0%BF%D1%8A%D1%82%D0%BD%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D0%B1%D1%8A%D0%B4%D0%B0%D1%82-%D0%B3%D0%BB%D0%BE%D0%B1%D1%8F%D0%B2%D0%B0%D0%BD%D0%B8-%D0%B0%D0%BA%D0%BE-news681458.html", "text": "Авиационните и железопътни компании във Великобритания, които се оправдават със сривове в компютърните си системи за причинено неудобство на пътниците, ще плащат солени глоби според новите планове на правителството, съобщава The Telegraph, цитиран от Фокус. Британските власти искат по този начин да принудят организациите, които осигуряват „важни услуги“ в областта на транспорта, енергетиката и здравеопазването, да подобрят своите информационни системи. Онези компании, които претърпят сривове, защото не са положили достатъчно усилия да защитят системите си, ще трябва да плащат глоби до 17 млн. паунда. Освен това компаниите ще бъдат глобявани, ако не могат да се предпазят от кибератаки. Мерките се предприемат, след като десетки хиляди пътници на „Бритиш еъруейс“ бяха засегнати от закъсненията и отменянето на полети през банковите почивни дни заради проблеми с компютърната система на компанията.", "date": "2017.08.08", "title": "Строги мерки! Авиационните и железопътни компании във Великобритания ще бъдат глобявани, ако не подобрят сигурността на информационните си системи"}
{"url": "http://pik.bg/%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BD%D0%BE%D0%B2%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D1%81%D1%80%D0%B5%D1%89%D1%83-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BC%D0%B8%D1%88%D0%B5%D0%BB-%D1%82%D0%B5%D0%BC%D0%B5%D1%80-news681461.html", "text": "Главният прокурор на Бразилия Родриго Жанот заяви, че могат да бъдат повдигнати нови обвинения срещу президента на страната Мишел Темер, предава ABC News, цитирани от Фокус. В интервю за вестник Folha de Sao Paulo Жанот каза, че Темер може да бъде разследван за рекет и възпрепятстване на правосъдието. Темер успя да избегне делото пред Върховния съд миналата седмица, след като долната камара на Конгреса отхвърли обвиненията в корупция срещу него. Жанот определи това решение като политическо.", "date": "2017.08.08", "title": "Подготвят нови обвинения срещу бразилски президент Мишел Темер"}
{"url": "http://pik.bg/%D0%BF%D0%BE%D0%B4-%D0%BD%D0%B0%D0%B5%D0%BC-%D0%BD%D0%BE%D1%89%D1%83%D0%B2%D0%BA%D0%B0-%D0%B2-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%B5%D0%BB%D0%B2%D0%B8%D1%81-%D0%BF%D1%80%D0%B5%D1%81%D0%BB%D0%B8-%D1%81%D1%80%D0%B5%D1%89%D1%83-4-000-%D0%B4%D0%BE%D0%BB%D0%B0%D1%80%D0%B0-news681466.html", "text": "Суперлуксозният дом на краля на рока Елвис Пресли в Бевърли Хилс се дава под наем за нощувки, съобщава  TMZ. Отбелязва се, че възможността да прекарат една нощ в апартамента на култовата икона струва на мераклиите 4 000 долара. Уловката е, че минималният пакет е за пет нощувки. В къщата има четири спални, шест бани, огромен басейн и спа. Стените във всяка стая са направени от прозрачно стъкло. Съхранена е и портата, пред която Елвис е приветствал феновете си.", "date": "2017.08.08", "title": "Под наем! Нощувка в къщата на Елвис Пресли срещу 4 000 долара"}
{"url": "http://pik.bg/%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BB%D0%B8%D1%86%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%B2%D0%B5-news681462.html", "text": "Съединените щати планират разширяване на санкциите срещу Венецуела, като подготвят „замразяването“ на активите на между 10 и 20 лица, свързани с правителството на президента на страната Николас Мадуро, съобщава агенция Bloomberg, позовавайки се на източник, запознат със ситуацията. Решението за новите санкции може да бъде обявено още днес. Въвеждането им обаче може да бъде отложено, тъй като администрацията на президента Доналд Тръмп се надява на координирана международна реакция за налагане на санкции на Мадуро. Както е известно в края на юли администрацията на Тръмп наложи персонални санкции срещу Мадуро, след като бе избрано Националното учредително събрание. То трябва да направи промени в конституцията на страната, които ще дадат на Мадуро повече власт.", "date": "2017.08.08", "title": "Съединените щати подготвят разширяване на санкциите срещу лица, свързани с президента на Венецуела"}
{"url": "http://pik.bg/%D0%BD%D0%B5%D1%83%D0%B7%D0%BD%D0%B0%D0%B2%D0%B0%D0%B5%D0%BC-%D0%BA%D1%80%D0%B8%D1%81%D1%87%D1%8A%D0%BD-%D0%B1%D0%B5%D0%B9%D0%BB-%D0%B2%D0%B4%D0%B8%D0%B3%D0%BD%D0%B0-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2-%D1%84%D0%B8%D0%BB%D0%BC-news681465.html", "text": "Холивудската звезда Крисчън Бейл става все по-неузнаваем, съобщава електронното издание „Лайф“. Актьорът бе засечен от папараци в Лос Анджелис. На снимките Бейл, който е известен с отличната си физика, е със силно повишено тегло. Оказва се обаче, че актьорът се подготвя за нова роля. През септември 43-годишният Бейл започва снимките в нов филм, в който трябва да изиграе бившият американски вицепрезидент Дик Чейни. За филма за момента се знае много малко, като не е ясно дори името му. Режисьор ще бъде Адам Маккей. Бейл не за първи път променя кардинално външния си вид заради роля. През 2004 година актьорът трябваше да отслабне до 55 килограма за ролята си във филма „Машинист“. След това, за ролята си във филма „Батман: Началото“ бързо „добави“ 45 килограма.", "date": "2017.08.08", "title": "Неузнаваем! Крисчън Бейл вдигна сериозно килограмите заради нов филм"}
{"url": "http://pik.bg/%D0%B0%D1%80%D0%B5%D1%81%D1%82-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82-%D0%B8%D0%B7%D0%B4%D0%B8%D1%80%D0%B2%D0%B0%D0%BD-%D0%BE%D1%82-%D1%82%D1%83%D1%80%D1%86%D0%B8%D1%8F-news681467.html", "text": "Испанските власти са задържали вчера заподозрян в тероризъм, който е разследван от Интерпол и е издирван от Турция, пише вестник Daily Sabah, цитиран от Фокус. Турското правителство обвинява 59-годишният Ялчин в подготвяне на терористично нападение в Турция и създаване на пропагандни материали за Кюрдската работническа партия. Заподозреният има двойно турско и шведско гражданство, като живее в Швеция от повече от 30 години Според шведски медии Ялчин е бил на почивка в Барселона, когато е бил задържан при паспортния контрол, докато се е подготвял да излети за Лондон.", "date": "2017.08.08", "title": "Арест! Властите в Испания са задържала терорист, издирван от Турция"}
{"url": "http://pik.bg/975-%D0%B4%D1%83%D1%88%D0%B8-%D1%81%D0%B0-%D0%B1%D0%B8%D0%BB%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B2-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0%D0%BD%D0%B5-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-news681463.html", "text": "Общо 975 души са били задържани в Турция заради опит за незаконно преминаване на границата на страната от Сирия, България, Гърция и Ирак, съобщава Anadolu Agency, цитирана от Фокус. Освен това при опит за незаконно преминаване на границата със Сирия и Гърция са били арестувани 51 души. При проведената операция на границата със Сирия са иззети 15 980 пекета цигари и ловни оръжия, уточниха властите. Също така са били открити пет самоделни взривни устройства, които са били унищожени от силите за сигурност.", "date": "2017.08.08", "title": "975 души са били задържани в Турция за незаконно преминаване на границата"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2%D1%8A%D1%80%D0%BD%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BE%D0%BF%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%BE%D0%BA%D0%BE%D0%BB%D0%BD%D0%B0%D1%82%D0%B0-%D1%81%D1%80%D0%B5%D0%B4%D0%B0-%D0%B2-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D1%81%D0%BD%D0%B8%D0%BC%D0%BA%D0%B8-news681490.html", "text": "Президентът Румен Радев е върнал за повторно обсъждане Закона за опазване на околната среда на депутатите. За това съобщи председателят на Народното събрание Димитър Главчев, който публикува и указа на държавния глава. С това си решение Радев ясно заяви, че застава на страната на \"зелена мафия\" и на протестърите. \"Днес, след постъпването в Народното събрание, на указ № 175 на Президента на Република България, с който се връща за ново обсъждане в Народното събрание Закона за изменение и допълнение на Закона за опазване на околната среда, приет от парламента на 27 юли 2017 г., възложих на Комисията по околната среда и водите да докладва указа и мотивите към него пред народните представители. Предоставих на тяхното внимание и обръщението на Камарата на строителите към президента Радев\", написа във фейсбук Главчев.", "date": "2017.08.08", "title": "Румен Радев върна Закона за опазване на околната среда в Народното събрание (СНИМКИ)"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%B5-%D1%87%D0%B5%D1%80%D0%BF%D1%8F%D1%82-%D1%87%D0%B5%D1%82%D0%B8%D1%80%D0%B8-%D0%B8%D0%BC%D0%B5%D0%BD%D0%B0-news681485.html", "text": "Православната църква чества Свети Емилиан изповедник. Емилиан бил епископ в град Кизик, във времето на иконобореца император Лъв Арменец. Понеже не искал да се подчини на царската заповед да изхвърли свети икони от църквите, той бил пратен на заточение заедно с други православни епископи. На увещанията от страна на императора да осъди почитането на иконите, Свети Емилиан отговорил: „Ако тоя въпрос е църковен, както сам говориш, то нека се изследва според обичая в Църквата! От старо време църковните въпроси се изследват в църквите, а не в царските палати.“ В изгнание той прекарал пет години и изтърпял много мъки и унижения заради Христа. Умрял като изгнаник в 820 година. . Емил е латинско име, което означава ревност. Емил е тромаво момче, което се отнася небрежно към учението. Често мъжете с това име са надарени с музикален талант и аналитичен ум, който могат да развиват в сферата на математиката и физиката. Емил винаги държи на своята думи и не прощава предателства. Тези мъже са добри съпрузи и страхотни бащи, надарени с необикновена физическа сила.", "date": "2017.08.08", "title": "Голям празник е! Черпят четири имена"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D0%B2-%D1%85%D0%B0%D1%81%D0%BA%D0%BE%D0%B2%D1%81%D0%BA%D0%BE-%D1%81%D0%B0%D0%BC%D0%BE-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D0%B3%D0%BE%D0%B4%D0%B8%D0%BD%D0%B0-40-%D1%83%D1%87%D0%B5%D0%BD%D0%B8%D1%87%D0%BA%D0%B8-%D1%81%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D0%BB%D0%B8-%D0%B0%D0%B1%D0%BE%D1%80%D1%82-news681493.html", "text": "40 ученички са направили аборт в Хасковския регион през първите 6 месеца на 2017-а. Това сочат данните от Националния център по обществено здраве и анализи. Момичетата под 15-годишна възраст, извършили аборт са 4. Най-много са абортите на млади жени между 20 – 29 г. – 244, а общо извършените прекъсвания на бременности в региона са 476. На фона на тези нерадостни цифри раждаемостта в региона е със сериозен срив. От началото на годината до днес ражданията в Хасковска област са 761, което е със 169 по-малко в сравнение със същия период на миналата година.", "date": "2017.08.08", "title": "Шокираща тенденция в Хасковско! Само за половин година 40 ученички са направили аборт"}
{"url": "http://pik.bg/%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D0%BA%D1%83%D0%BF%D1%83%D0%B2%D0%B0%D1%82-%D0%B8%D0%BC%D0%BE%D1%82%D0%B8-%D0%BF%D0%BE-%D0%BC%D0%BE%D1%80%D0%B5%D1%82%D0%BE-news681497.html", "text": "Руснаците продължават да са основни купувачи на ваканционни имоти по българското море, но все повече българи започват да ги конкурират. Все повече българи купуват ваканционни имоти у нас, коментират брокери по морето. Наблюдава се понижаване на цените при луксозните имоти с около 10% в Несебър и Поморие и повишаване на интереса към сезонни жилища в Царево. Oсновните продавачи са руснаците, които през последните няколко години закупиха жилища по морето. През последните 2-3 години все повече българи се връщат на пазара като купувачи. Най-търсени са ваканционните жилища от 60 - 70 квадрата за цени от 600 - 700 евро на кв.м. Клиентите обикновено купуват имоти с различни цели - както за собствено ползване, така и за отдаване под наем.", "date": "2017.08.08", "title": "Все повече българи купуват имоти по морето"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D1%85%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BC%D0%B8%D0%BA%D0%B0-%D0%B7%D0%B0%D0%B9%D0%BA%D0%BE%D0%B2%D0%B0-%D0%B8-%D0%BA%D0%B0%D1%80%D0%BE%D0%BB%D0%B5%D0%B2-%D0%B5%D0%B4%D0%B8%D0%BD%D0%BD%D0%B8-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0-%D0%BD%D1%8F%D0%BC%D0%B0-%D0%BD%D0%B0%D0%BB-news681488.html", "text": "Премиерът е прав, че има една маргинална група, която не иска да работи. Тези хора просто са отучени да работят. България наистина е на пето място в ЕС по откриване на работни места, но сме и на едно от първите места по емигриране на млади хора. Това каза сутрешния блок на Би Ти Ви икономистът Мика Зайкова, която коментира думите на премиера, че в България няма безработица, но има липса на квалифицирана ръка. \"В България има субсидирана безработица. Това също е голям проблем. Наливат се милиони за по три месеца, за да може едни хора да подпират лопати. У нас младежката безработица е над 13%, което двойно повече от ЕС\", разкри тя. Заедно с нея гост беше и Владимир Каролев. \"Премиерът е почти прав. Проблемът е, че хората нямат желание да се преместят в големите градове и да си намерят работа. Много по-лесно е да си намериш работа в София, отколкото във Видин. Основният ни проблем е в основното образование. В България прекалено много се учат какви планини и рекички има, а не се учат реални неща и умения, които могат да бъдат полезни. Пари трябва да се дават за образование, а не за някакви програми, по които се работи три месеца и после хората пак са безработни. В България има два поюса. Единият е млади хора, които печелят олимпиади по физика, математика, страхотни програмисти. Другият е хора, които завършват училище и не могат да пишат, да смятат, да ползват чужди езици и компютър, което е недопустимо за 21 век. Тези хора не могат да искат по 1000 лева заплата\", категоричен беше Каролев.", "date": "2017.08.08", "title": "ГОРЕЩА ТЕМА! Експерти подкрепиха Борисов! Мика Зайкова и Каролев единни: Безработица няма, наливат се милиони, за да подпират едни хора лопати"}
{"url": "http://pik.bg/%D0%B4%D1%8F%D0%B4%D0%BE-%D1%86%D0%BE%D0%BB%D0%BE-%D1%81-%D0%B8%D0%B7%D0%B3%D0%BE%D1%80%D1%8F%D0%BB%D0%B0%D1%82%D0%B0-%D0%BA%D1%8A%D1%89%D0%B0-%D0%BE%D1%82%D0%B8%D0%B2%D0%B0-%D0%B2-%D0%B4%D0%BE%D0%BC-news681495.html", "text": "Настаниха в дом дядо Цоло от монтанското село Славотин, който изгуби дома си при пожар. Къщата на възрастния мъж изгоря в края на миналата седмица, но той остана да спи сред руините и упорито отказваше напусне мястото, на което е прекарал последните 76 години. В крайна сметка три дни след пожара дядо Цоло се е съгласил да отиде в Център за временно настаняване, съобщава Нова телевизия. Там той може да остане три месеца. След това или ще трябва да отиде в старчески дом или да се върне сред руините в Славотин. Възрастният мъж продължава да се надява, че ще се намерят добри хора, които да му помогнат да възстанови дома си.", "date": "2017.08.08", "title": "Дядо Цоло с изгорялата къща отива в дом"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%BE%D0%B5%D0%B2%D0%BE%D0%B4%D0%B0%D1%82%D0%B0-%D0%BE%D1%82-%D0%B2%D0%BC%D1%80%D0%BE-%D0%B8%D1%81%D0%BA%D1%80%D0%B5%D0%BD-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%BA%D0%BE%D0%B8--news681500.html", "text": "- На практика всяко едно от нашите предизборна обещания по някакъв начин влязоха в управленската програма и ще има напредък по всяко едно от тях. За мен най-съществените точки са преодоляването на демографската катастрофа и регионалните диспропорции, защото знаете, че на практика много градове и села се обезлюдяват поради липса на работа и инвестиции. Не по-малко важна е борбата със сивата икономика и контрабандата. Ръстът на доходите също е основна политика на която ние държахме и намери своето място в управленската програма и приоритетите, които приехме преди това. Борбата с циганската престъпност е другото, което намира своето адекватно отражение там. Така че, имаме основание да бъдем доволни. - Всички тези мерки са много инертни. Знаете, че години наред там хората смятаха, че са недосегаеми и ние не смятаме, че за един ден нещата могат да се променят и нещо да се случи. Въпроса е, че се започва от някъде, социалната политика се променя, говорим за полагане на труд, реално погледнато това социално паратизиране, че държавата е длъжна да се грижи за някого не е само у нас, но и в Европа, знаете какво се случва и в Моленбек в Белгия. Ситуацията там е идентична. За мен програмата е добра, в случая това което за нас е важно, че много от нещата, които в годините бяха стигмирани намериха своето място в управленската програма. - Това е също един такъв пример на инертната система. 25 години се опитваше да се създадат безродници, въпроса е да обърнем тенденцията и едно по едно нещата да се решават. - Имаме активни разговори с Красимир Вълчев за нашите виждания. Тук е мястото да кажем, че забавянето на управленската програма дойде именно за това, че ние държахме да има конкретни записки в програмата и те са налице. Точно това е патриотичното образование и след редица разговори с образователния министър той започна да говори за обучение на 4-годишните, което до една степен е решаване на циганския проблем. Когато ние миналата година направихме закон за училищното и предучилищно образование, колегите от ГЕРБ не бяха узрели за него, а сега го приеха. В този дух са много нещата през годините нещата, които си мислехме, че няма да се разпишат по този начин, но ето факт е, че се разписаха. - Наборната служба в преговорния етап беше отхвърлена от колегите ни от ГЕРБ, но в крайна сметка стигнахме до консенсус, че ще повишаваме капацитета на резерва. Това е основна тема за Министерството на отбраната, ще разшии възможността за доброволна служба и ще въведе задължително военно обучение в училищата. - Лично моето мнение е такова. В МО работи група точно по този въпрос, която ще се срещне с представители от образователното министерство до няколко месеца, като до Нова година трябва да бъде уточнено всичко. - Това е виждане на ВМРО, за момента не е прието от партньорите, но предполагам, че есента ще бъде поставено на масата за разговори. - Първите разговори трябва да бъдат в Патриотичния фронт, а след това ще видим как ще се случат нещата. Първо трябва да постигнем съгласие вътре в патриотичната коалиция и след това ние от ВМРО да видим какво ще правим. Защото при нас има едно такова отворено становище, че трябва да се направи тази стъпка. - Аз не смятам, че има някой в тази страна, който има сметка и полза от предсрочни избори, в това число и тези които най-много наддават вой за тях. Така, че за мен успеха на управлението зависи от неговите дела. На практика може да изминат и четири години и тези неща да останат неизпълнени, в този дух изпълнението на програмата и приоритети за които сме влезли в управлението, според мен поставяме залог за изпълнение на пълен мандат. - На практика ние се разбрахме по всички фундаментални теми, с изключение на някои, които са свързани с бюджетана държавата, но да речем, че там предстои да се убеждаваме. - Тя ще бъде реформирана както много неща, защото да предвиждаме, че няма да има реформи, както някои медии много се фокусират върху думичката реформа, като чели нещо добро е излязло от нея, а всъщност мога да кажа, че в социалната сфера за сега се предвижда най-мащабната реформа със слагане край на социалното паразитиране и промяната на инвалидните пенсии, които се превърнаха в начин на източване на осигурителната ни система.", "date": "2017.08.08", "title": "ЕКСКЛУЗИВНО В ПИК! Воеводата от ВМРО Искрен Веселинов с горещ коментар пред медията ни: Кои са ключовите точки в управленската програма и има ли проблеми в коалицията и правителството "}
{"url": "http://pik.bg/%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D0%B6%D0%B5%D1%81%D1%82%D0%BE%D0%BA%D0%B8-%D0%B1%D1%83%D1%80%D0%B8-%D0%B8-%D1%83%D1%80%D0%B0%D0%B3%D0%B0%D0%BD%D0%B8-%D1%83%D0%B4%D0%B0%D1%80%D0%B8%D1%85%D0%B0-%D0%B5%D0%B2%D1%80%D0%BE%D0%BF%D0%B0-%D1%8E%D0%B6%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0-%D0%B8-%D1%81%D0%B0%D1%89-news681491.html", "text": "Докато горещини и пожари мъчат цяла Европа, в Южна Америка са сполетени от други природни катаклизми. Мексико се готви за тропическата буря Франклин. Три торнада връхлетяха щата Оклахома в САЩ. 299 горски пожара бяха регистрирани в Сицилия само през вчерашния ден. С пожари се борят и в Гърция, в Македония бе обявено извънредно положение заради огъня. Докато горещини и пожари мъчат цяла Европа, в Южна Америка са сполетени от други природни катаклизми. Мексико се готви за тропическата буря Франклин. Три торнада връхлетяха щата Оклахома в САЩ. 299 горски пожара бяха регистрирани в Сицилия само през вчерашния ден. С пожари се борят и в Гърция, в Македония бе обявено извънредно положение заради огъня. Същевременно, Националната метеорологична служба на САЩ съобщи, че три торнада са връхлетели Североизточна Оклахома. При едно от тях, в района на град Тълса, са причинени сериозни материални щети и са ранени най-малко 30 души. Мексиканските власти подготвиха убежища, разчистиха отводнителните канали и обявиха затварянето на летище близо до бреговете на Карибско море в очакване за тропическата буря Франклин. Американският Национален център по ураганите в Маями съобщи снощи, че поривите на вятъра са достигнали 95 километра в час. Очаква се Франклин да достигне полуостров Юкатан тази вечер.", "date": "2017.08.08", "title": "Апокалипсис! Жестоки бури и урагани удариха Европа, Южна Америка и САЩ"}
{"url": "http://pik.bg/%D0%B2-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BD%D0%B0-%D1%81%D1%83%D0%B4%D0%B6%D1%83%D0%BA%D0%B0-%D1%81%D1%82%D0%B0%D0%B2%D0%B0-%D0%BD%D0%B5%D1%82%D1%8A%D1%80%D0%BF%D0%B8%D0%BC%D0%BE-news681579.html", "text": "Положението в държавата на суджуците става нетърпимо. Не се махам оттук само защото съм пенсионер и вече е много късно. Но няма да допусна внуците ми да останат на тази оскотяла територия. В която депутати рекетират за суджуци и безскрупулно деребействат по места като феодали. В която пенсията е 180 лв. и хората живеят на ръба на мизерията. Нагли гелосани работодатели се гаврят с работниците и ги наричат търтеи. Посред бял ден в европейска столица пребиват и окървавяват хора, а престъпниците са на свобода. А и да ги хванат, после може да се измъкнат. По загиващите села системно крадат и изтезават безпомощни възрастни, оставени на произвола на съдбата. Мутренската атмосфера от 90-те се завръща с пълна сила. Държавата е в тотален разпад, нищо че отвсякъде ни дебне прословутата стабилност. Казвам ви, не се търпи вече. Аз съм стар, прежалил съм се, но младите да бягат да се спасяват. Тук нищо добро не ги чака. Панайот Велинов, Русе", "date": "2017.08.08", "title": "В държавата на суджука става нетърпимо"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B6%D0%B5%D0%B3%D0%B0%D1%82%D0%B0-%D1%83%D0%B4%D0%B0%D1%80%D0%B8-%D0%BB%D1%83%D0%B4%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D0%BF%D1%81%D0%B8%D1%85%D0%B8%D1%87%D0%BD%D0%BE-%D0%B1%D0%BE%D0%BB%D0%B5%D0%BD-%D1%81%D0%B5-%D0%B1%D0%B0%D1%80%D0%B8%D0%BA%D0%B0%D0%B4%D0%B8%D1%80%D0%B0-%D0%B2-%D0%B3%D0%BE%D1%80%D0%BD%D0%B0-%D0%B1%D0%B0%D0%BD%D1%8F-%D0%B8%D0%B7%D0%BF-news681578.html", "text": "От МВР потвърдиха, че сутринта младежът се е заключил в къщата на родителите си и отказал да излезе от там. Мъжът заключил със себе си и родителите си, като не ги пускал да напуснат жилището. На място са били изпратени екипи на полицията, както и специализирания отряд \"Кобра\" към СДВР, съобщи БНР. Органите на реда започнали да преговарят с младежа. Малко след това и те напуснали барикадираното жилище. Той е настанен с психиатрично отделение. Предстои да се установят обстоятелствата около деянието му. Психично болен младеж се е барикадирал в дома си в столичния квартал Горна баня. той освободил родителите си Около обяд полицаите успели да изведат и младежа.", "date": "2017.08.08", "title": "ИЗВЪНРЕДНО В ПИК! Жегата удари лудите в София! Психично болен се барикадира в Горна баня, изпращат специализирания отряд \"Кобра\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BD%D0%B0%D1%81%D0%BA%D0%BE-%D0%B8-%D0%BA%D1%80%D0%B5%D0%BC%D0%B5%D0%BD%D0%B0-%D0%BC%D0%B5%D1%81%D0%B5%D1%87%D0%BA%D0%BE%D0%B2%D0%B8-%D1%87%D0%B0%D0%BA%D0%B0%D1%82-%D0%B1%D0%B5%D0%B1%D0%B5-%D1%81%D0%BD%D0%B8%D0%BC%D0%BA%D0%B0-news681543.html", "text": "Хореографът Атанас Месечков и съпругата му Кремена са в очакване на най-щастливото събитие в живота им - раждането на първото им дете. Семейството на шампиона на България по латино танци за 2005 г. и четирикратен вицешампион на страната ще се увеличи много скоро - само след два месеца, научи ексклузивно Агенция ПИК. Красивата Кремена вече е в седмия месец и очаква да прегърне плода на любовта си с Месечков в края на октомври. Съпрузите очакват с огромно вълнение и трепет появата на бебето. Според наши изчисления, то е било заченато през февруари. Любопитно е, че в същия месец е роден и самият Месечков. Тоест последният февруари е бил двойно по-щастлив за родния Хоакин Кортес. Бременността се отразява отлично на и без друго очарователната съпруга на Наско. Коремчето почти не й личи, но има време и за това - при 90 процента от случаите коремът се удвоява и дори утроява през осмия и деветия месец от бременността. Кремена се чувства в кондиция. Винаги, когато е свободна от своята работа като генетик, тя помага на съпруга си в школата му \"Mesechkov Dance School\". Припомняме, че точно залата и танците събраха Атанас и Кремена. Преди да стане г-жа Месечова, красавицата се записа на курс по латино танци при Месечков. Талантливата ученичка бързо превзе ума и сърцето на хореографа и навръх Голяма Богородица, 15 август миналата година, той падна на колене пред своята приятелка и поиска ръката й, като направи съпричастни на щастливия ритуал семейството си и приятели, които покани на гости в къщата му в \"Бояна\". В края септември Наско и Кремена се врекоха във вечта вярност на приказна сватба в Двореца в Балчик. Както си му е редът, двойката сключи и граждански, и църковен брак.", "date": "2017.08.08", "title": "ЕКСКЛУЗИВНО В ПИК! Наско и Кремена Месечкови чакат бебе! (СНИМКА) "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%B5%D1%80%D0%BE%D0%B5-%D1%87%D0%B0%D0%BA%D0%B0-%D0%BA%D0%B0%D0%BC%D0%B1%D1%83%D1%80%D0%BE%D0%B2-%D0%B7%D0%B0-%D0%BF%D0%BE%D0%B4%D0%BF%D0%B8%D1%81-%D0%B0-%D1%82%D0%BE%D0%B9-%D0%B2%D0%B8%D0%BB%D0%BD%D0%B5%D0%B5-%D1%81-%D1%82%D0%B0%D0%B7%D0%B8-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0-%D1%81%D0%BD%D0%B8%D0%BC%D0%BA%D0%B0-news681540.html", "text": "Шефовете на Берое тънат в неизвестност дали Мартин Камбуров ще склони да сложи подпис под договор с клуба, а през това време самият футболист се е отдал на купон и нощен живот. Докато все още няма отбор, голаджията си позволява по-свободен режим, забеляза ПИК. Доскорошният нападател на Локомотив (Пловдив) се заусука за пореден път около една от чалга примите. Преди няколко вечери Камбуров си резервирал сепаре в популярен клуб под Тепетата за вечерта, в която участие в него имаше Преслава. Ергенът се отдал на флиртове със звездата, която слязла от сцената специално, за да поздрави футболиста и компанията му на сепарето им. Според запознати срещата им не е първа - Камбуров открай време парадирал с близкото си приятелство с певицата.  Случайно или не, на няколко пъти, когато \"смърфовете\" са празнували победи, все Преслава е била края дансинга им. Само можем да гадаем дали Камбуров и чалга дивата се срещат само в клубове или помежду им има нещо по-горещо. Според запознати с нрава на певицата, това, че от известно време има връзка с Павел Лазаров, по никакъв начин не й пречи да флитрува с други мъже.", "date": "2017.08.08", "title": "ПЪРВО В ПИК! Берое чака Камбуров за подпис, а той вилнее с тази чалга дива! (СНИМКА)"}
{"url": "http://pik.bg/%D1%81%D1%83%D0%B7%D0%B0%D0%BD%D0%B8%D1%82%D0%B0-%D0%B3%D0%BE%D0%BB%D0%B0-%D0%BE%D1%82-13-%D0%B3%D0%BE%D0%B4%D0%B8%D1%88%D0%BD%D0%B0-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%BA%D0%B0%D0%B7%D0%B2%D0%B0%D1%82-%D0%B2%D1%81%D0%B8%D1%87%D0%BA%D0%BE-%D0%B7%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BE%D1%80%D1%85%D0%B0%D0%BD-%D0%BC%D1%83%D1%80%D0%B0%D0%B4-18-news681582.html", "text": "Розово изрязано бельо, секси поглед, дупе и цици навън. Това е Сузанита Мурадова още преди една година! Щерката на Орхан Мурад, около която гръмна страшен скандал преди две седмици заради шокиращи кадри, е започнала с голите сцени още преди година. Ако моралистите сега цъкат с език, че 14-годишна девойка може да се държи по този начин, то нека я видят как вилнее, когато е била едва на 13 години! Парчето \"Короната е моя\" е от 2016 г. Във видеото девойката отново повече показва плът, отколкото глас и смислен текст. Сузанита е върху голяма спалня, само по бельо и с пушки в двете ръце и хич не се срамува от тялото си, пише всекидневник. Дори напротив - гордо го показва! Малцината, станали свидетели на кадрите, се чудят как още тогава разтропаната девойка е останала незабелязана. Тя е по-скандална и от сега, когато вбеси стотици. Заради парчето си \"Луцифер и Буда\" Сузанита си спечели гнева на мнозина. Малката блондинка дори събра зложелателите си в група в социалната мрежа, която се казва \"Аз мразя Сузанита Мурадова!\". Около 300 души вече са се присъединили... Сузанита е скандална не само във видеата към песните си. Тя не спира да провокира с фотоси, които според мнозина не са подходящи за възрастта й. С полицейска палка, облегната на патрулка или в секси поза до басейна - Сузи се щрака нонстоп. Въпреки многото упреци Орхан Мурад е категоричен, че щерка му е добро момиче. Ученолюбиво и морално, а голотиите са само за реклама.", "date": "2017.08.08", "title": "Сузанита гола от 13-годишна! СНИМКИТЕ казват всичко за дъщерята на Орхан Мурад (18+)"}
{"url": "http://pik.bg/%D0%B5%D0%BA%D0%B7%D0%BE%D1%82%D0%B8%D0%BA%D0%B0-%D0%B8-%D0%B5%D1%80%D0%BE%D1%82%D0%B8%D0%BA%D0%B0-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B5-%D0%BA%D1%83%D0%BB%D1%82%D1%83%D1%80%D0%B8---%D0%B2-%D1%80%D0%BE%D0%BC%D0%B0%D0%BD%D0%B0-%D0%B3%D1%80%D0%B5%D1%85%D0%BE%D0%B2%D0%BD%D0%B8-%D0%BD%D0%BE%D1%89%D0%B8-news676024.html", "text": "В одовъртеж от горещи страсти и жесток сблъсък на две култури движ ат действието в изкусителния премиерен роман \"Греховни нощи\" на Ана Виванти. Това е очакваното от хилядите фенове четвърто заглавие от хитовата поредица \"Под знака на любовта\" на издателство \"Милениум\". Очаквайте р азтапящият сърцето том, който пленява читателите още с атрактивната си еротична корица, ще намерите на вестникарските павилиони в сряда в столицата, а в четвъртък и в цялата страна. Цената на удоволствието е само 10 лв . Главната героиня на този страстна, приключенск а и екзотич на история е бунтарка по природа, а нейният възлюбен е обрекъл себе си в името на другите. Тя е англичанка от висшето общество - бледа северна красавица, а той е изваян от абанос южен бог, потомък на фараоните. Разделят ги религията, традициите, общественото им положение и разстояни е от хиляди километри. Тонове предразсъдъци и омраза обричат любовта им на забвение. Но пътеките на истинските чувства неизменно намират правилната посока, независимо от жертвите, годините и изпитанията. Само трябва да се вслушаш в сърцето си и да му се довериш… Този роман сгрява душата и възражда надеждата, че любовта е способна да преодолее всичко и да надживее времето и пространството. Сюжетът е талантлива вариация на вечните мотиви за всеопрощението и непобедимата сила на истинската обич. Пламенните герои минават през рая на удоволствието и ада на невъзможното единение, но са решени да отстояват до край чувствата си и правото си на лично щастие. А читателят бива въвлечен във водовъртежа от емоции и вдъхновен от тяхната сила и готовност за саможертва, от волята им да поставят над всичко съкровения повик на сърцата си и да се борят за него с цената на големи жертви. Дали съдбата ще бъде благосклонна към влюбените или изпитанията, на които ги подлага ще се окажат прекалено тежки за преодоляване? Кое ще победи – социалните норми, честолюбието и гордостта или страстният копнеж на орисаните да бъдат заедно души? Колко дълго може да продължи да гори една любов? Тази книга ще убеди не само романтиците, но и скептиците, че Бегбеде не е прав и страстното желание може да живее много повече от три години! Ако искате да избягате от баналните норми на съвременността ни, според които всичко е нетрайно и омръзва бързо, вземете в ръце „Греховни нощи“ и се насладете на една всепоглъщаща вечна история! Ана Виванта е талантливата разказвачка на спиращи дъха приказки, сякаш излезли от \"1001 нощи\". Тя е световноизвестна италианска поетеса и писателка. Творчеството ѝ варира от любовни драми, през лирически творби до и сторически сюжети . Като една нова Шехерезада тя изгражда живи и пълнокръвни образи, чиито будещи тръпки на копнеж преживявания се разиграват на фона на екзотични , горещи, далечни страни. Произведенията ѝ се радват на непрекъснат успех и са преведени по цял свят. В поредицата вече излязоха романите \"Другото лице на любовта\", \"Изваяни в страст\" и \"Прелъстителят\". Предстои \"Морски екстаз\" на Валънтайн Уилямс.", "date": "2017.08.08", "title": "Екзотика и еротика на границата между две култури - в романа \"Греховни нощи\""}
{"url": "http://pik.bg/%D1%82%D0%B0%D0%BF%D0%B0-%D0%B3%D1%80%D0%B0%D0%BD%D0%B8%D1%87%D0%B5%D0%BD-%D0%BF%D1%83%D0%BD%D0%BA%D1%82-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-2-%D1%81%D0%BF%D0%B8%D1%80%D0%B0-%D1%80%D0%B0%D0%B1%D0%BE%D1%82%D0%B0-%D0%B7%D0%B0-%D0%B4%D0%B2%D0%B0-%D1%87%D0%B0%D1%81%D0%B0-news681487.html", "text": "В ГД “Гранична полиция“ е получена информация от „Дунав мост Видин – Калафат“ АД, че от 13.00 до 15.00 часа ще бъде преустановено движението на всички видове превозни средства през ГКПП \"Видин Дунав мост 2\". Причината е техническа профилактика на мостовото съоръжение. Това съобщиха от ГД “Гранична полиция“.", "date": "2017.08.08", "title": "ТАПА! Граничен пункт \"Дунав мост\" 2 спира работа за два часа "}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2%D1%8A%D0%B2-%D0%B2%D0%BB%D0%B0%D0%B4%D0%B0%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B5-%D0%BF%D0%BE%D0%B1%D0%BE%D0%B9%D0%BD%D0%B8%D0%BA-%D1%83%D0%BC%D1%8A%D1%80%D1%82%D0%B2%D0%B8%D0%BB-%D1%81%D1%82%D0%B0%D1%80%D0%B5%D1%86-%D0%BD%D0%B0-88-%D0%B3%D0%BE%D0%B4%D0%B8%D0%BD%D0%B8-news681585.html", "text": "36- годишен, криминално проявен мъж, причинил смъртта на 88-годишен столичанин, е арестуван от служителите на Шесто РПУ-София. Снощи около 22.10 ч. в полицията бил получен сигнал за възникнал скандал, прераснал в сбиване във Владая, съобщава МВР в бюлетина си от днес. На адреса незабавно пристигнали полицейски екипи, които задържали 36-годишен, който по първоначални данни е нанесъл побой на възрастния мъж. Пострадалият е транспортиран от екип на бърза помощ в болнично заведение, където малко по-късно починал. Справка в полицейските регистри сочи, че задържаният е с множество криминалистически регистрации.  Работата по изясняване на всички факти и обстоятелства около случилото се продължава в рамките на образуваното досъдебно производство, под надзора на прокуратурата.", "date": "2017.08.08", "title": "Зловещо убийство във Владая! Арестуван е побойник, умъртвил старец на 88 години"}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D1%81%D0%BC%D0%B0%D1%8F%D0%BD%D0%B8-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D0%B7%D0%B0%D1%81%D0%BD%D0%B5%D1%85%D0%B0-%D1%81%D1%80%D0%B5%D0%B4%D0%BD%D0%BE%D1%89%D0%BD%D0%BE%D1%82%D0%BE-%D0%BF%D0%BE%D1%87%D0%B8%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%B2-%E2%80%9E%D0%BA%D1%80%D0%B0%D1%81%D0%BD%D0%B0-%D0%BF%D0%BE%D0%BB%D1%8F%D0%BD%D0%B0%E2%80%9C--news681542.html", "text": "Истинско чудо се е случило тази нощ за родните ширини, разказаха пред ПИК смаяни читатели. Посред нощ на един от най-големите пазари у нас се извършило мащабно почистване. Смаяните свидетели дори са документирали акцията, тъй като тя може би единствена по рода си. Почистването се случило в среднощните часове, за да не пречат на работата и на гражданите, както се прави в номралните европейски страна. Оказва се обаче, че това е традиция за общинската фирма „Пазари Запад“ ЕАД, която стопанисва и пазарът на Графа, колоритния книжен аукцион на пл. „Славейков“, както и две търговски площи в кв. „Люлин\", едната от които пък е в процес на пълно преобразяване и съвсем скоро ще зарадва столичани с нова визия. \"Почистването на търговските площи е много важно и показва отношение, както към търговците, така и към всички клиенти, казват от дружеството. „Пазари Запад“ е единствената общинска фирма, която държи на това и периодично почиства основно територията на пазарите си\", споделят доволните граждани.", "date": "2017.08.08", "title": "СИГНАЛ ДО ПИК! Смаяни столичани заснеха среднощното почистване на пазара в „Красна поляна“ (СНИМКИ)"}
{"url": "http://pik.bg/%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%BF%D0%B5%D0%B2%D0%B5%D1%86%D1%8A%D1%82-%D0%B3%D0%B5%D0%BE%D1%80%D0%B3%D0%B8-%D1%85%D1%80%D0%B8%D1%81%D1%82%D0%BE%D0%B2-%D1%80%D0%B0%D0%B7%D0%BF%D1%83%D1%81%D0%BA%D0%B0-%D0%BD%D0%B0-%D0%BA%D0%BE%D1%80%D1%84%D1%83-%D1%81-%D0%BF%D0%BE%D0%B4%D0%BA%D1%83%D0%BF%D0%BD%D0%B8%D1%8F-%D1%81%D1%8A%D0%B4%D0%B8%D1%8F-%D0%B9%D0%BE%D1%80%D0%B4%D0%B0%D0%BD-%D1%80%D0%B0%D0%B4%D0%B5%D0%BD%D0%BA%D0%BE%D0%B2-news681275.html", "text": "Зрелищно арестуваният през май столичен съдия по вписванията Йордан Раденков вече не само е на свобода, но и бори стреса по плажовете на Корфу в компанията на естрадната легенда Георги Христов. Магистратът тихомълком е бил освободен от ареста преди повече от месец и се отправил на екзотична ваканция с естрададжията, която продължава вече трета седмица. Двамата са отседнали в петзвездния хотел \"Оазис\", където цакат по 450 евро за нощувка в луксозен апартамент. Изключили са мобилните си телефони и пет пари не дават какво става в родината, макар разследването срещу Раденков да е изключително сериозно. Покрай ареста на съдията се разбра за любовната му връзка с певеца. Оказа се, че двамата са си купили апартамент в Гърция преди 8 години, но това лято решили да сменят квартирата и са ни наели хотел. Кюстендилецът Йордан е шурей на застреляния преди 10 години местен бизнесмен Александър Тасев - Остап. Обичал екзотични пътувания по света и правел поне едно-две такива годишно. Живеел на доста широка нога за държавен служител. Злите езици говорят, че 50-годишният магистрат никога не е крил хомосексуалната си ориентация. Притежавал имоти в София, Кюстендил, Гърляно и Переа, твърди седмичник. Скандалът с Йордан Раденков гръмна на 30 май сутринта, когато на пресконференция на прокуратурата бе обявено, че той е съдията от Агенцията по вписванията, уличен в получаване на подкуп. Ден по-късно той бе задържан при акция на спецзвеното \"Антикорупция\". Заедно с него бяха арестувани и няколко деловодителки. При претърсванията в офисите на агенцията са иззети куп компютри и документи. В дома му пък са намерени 35 000 лева. Според разследващите, Йордан Раденков е получил парите от представители на нотариални кантори, за да издава удостоверения за тежести и за по-бързото вписване на определена сделка.", "date": "2017.08.08", "title": "ВАКАНЦИЯ! Певецът Георги Христов разпуска на Корфу с подкупния съдия Йордан Раденков"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B2%D0%BE%D0%B4%D0%B8-%D1%81%D0%BD%D0%B0%D1%85%D0%B0%D1%82%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%B8%D0%BB%D0%B8%D1%8F-%D0%BF%D0%B0%D0%B2%D0%BB%D0%BE%D0%B2-%D0%BB%D0%B5%D1%82%D1%83%D0%B2%D0%B0-%D1%81-%D0%B0%D0%BC%D0%B5%D1%80%D0%B8-news681581.html", "text": "Аби Мийс, американската студентка, която от няколко месеца върти любов с единствения син на Илия Павлов, пристига в България по покана на бъдещата си свекърва Дарина Павлова, издават пред ПИК близки до известната фамилия. Чаровната блондинка от Минесота учи за архитект в университета в Колорадо, но след приключването на учебната година се е отправила на пътешествие из Европа заедно със своя любим - Илия-Калоян. Обиколката им е започнала от Рим. В столицата на Италия двойката е била посрещната от Дарина, която притежава жилище за над 2 милиона евро край Колизеума. Близо седмица Павлова е била домакин на бъдещата си снаха, развеждала я из местните забележителности. Естествено, отвела я и на шопинг из най-скъпите бутици, откъдето настояла да купи няколко подаръка на прелестната Аби. От Рим вдовицата на Илия Павлов, синът му и гаджето му са заминали за Миконос, където се намират и в момента, проучи ПИК. Тримата са се настанили в ризорт с инфинити басейн, в непосредствена близост до най-големия плаж на острова \"Елиа Бийч\". Докато Дарина прекарвя дните си, събирайки слънчев загар, Илия и Аби се забавляват с гмуркане във водите на Егейско море. Аби Мийс произхожда от обикновено американско семейство. Родителите й живеят в 4-хилядното градче Колд Спринг в щата Минесота. Дарина Павлова се разбира много добре с американската девойка, макар от начало да не й се понравил факта, че Аби не е наследница на милионери. Амбициозната майка много държи и трите й деца да се сродят с богати люде. След като опознала миловидната блондинка обаче Дарина променила мнението си и според запознати вече е благословила брачния съюз между Аби и Илия-Калоян. Очаква се следващата спирка от европейската обиколка на американката и сина на Илия Павлов да бъде България. Милионерката нямала търпение да покаже на Аби Боровец и Слънчев бряг - два от курортите, в които наследи хотели от своя разстрелят съпруг. град Боулдър, щата", "date": "2017.08.08", "title": "ПЪРВО В ПИК! Дарина Павлова води снахата в България! Вдовицата на Илия Павлов летува с американката Аби на Миконос (ЕКСЛУЗИВНИ СНИМКИ)"}
{"url": "http://pik.bg/%D0%B8%D0%B7%D0%B4%D0%B8%D0%B3%D0%BD%D0%B0%D1%85%D0%B0-200-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%BE%D0%B2%D0%B0-%D0%B2%D0%B8%D0%BB%D0%B8%D1%86%D0%B0-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D0%BB%D0%BE%D0%B7%D0%B5%D0%BD%D0%B5%D1%86-%D1%81%D0%BD%D0%B8%D0%BC%D0%BA%D0%B8-news681614.html", "text": "Поредната атрактивна арт инсталация, Вилицата, изработена от художника Стефан Божков, бе открита на \"Хасиенда Бийч\" в Лозонец. Скулптурата е продължение на проекта \"Merci\", зад който стои Божков в колаборация с големия български художник Кольо Карамфилов. Идеята им за Вилицата датира още от 2011 г. Произведението е изработено от чист метал и тежи 200 кг. Вилицата е висока 4 метра. Скулптурата носи послание за свобода. \"Нарекохме я \"Merci\" заради всичко, което ни поднасят всекидневно. Стремях се да покажа отново свободния дух при човека и идеята, че в \"Хасиенда\" всеки може да намери храна за душата\", споделя родният творец. Мнозина вече припознаха скулптурата с подобни инсталации, които се намират в гр. Веве на Женевското езеро и в гр. Олденбург, Германия. Всяка една обаче е уникална по вида си и има своето послание с изображенията и орнаментиката си. Стефан Божков е автор и на инсталациите Очилата, Гребенът и Слонът, които красят актуалния клуб. Всяка година скулптурния парк се увеличава с по една нова творба.", "date": "2017.08.08", "title": "Издигнаха 200-килограмова вилица на плажа в Лозенец (СНИМКИ)"}
{"url": "http://pik.bg/%D0%BB%D0%BE%D1%88%D0%B8%D1%8F%D1%82-%D1%81%D1%8A%D0%BD-%D0%B5-%D0%B1%D0%B8%D1%87-%D1%85%D0%B5%D0%BC-%D1%81%D0%B8-%D1%81%D0%BA%D0%B0%D0%BF%D0%B0%D0%BD-%D1%85%D0%B5%D0%BC-%D1%81-%D0%BD%D0%B0%D0%B4%D0%BD%D0%BE%D1%80%D0%BC%D0%B5%D0%BD%D0%BE-%D1%82%D0%B5%D0%B3%D0%BB%D0%BE-news681546.html", "text": "Лошият сън може да увеличи риска от наднормено тегло и затлъстяване, сочат резултатите от изследване, цитирани от ЮПИ. \"Тъй като установихме, че възрастните, които спят по-малко, е по-вероятно да са с наднормено тегло или затлъстели, получените резултати хвърлят светлина върху значението на достатъчния сън - заяви ръководителката на изследването Лора Харди от университета на Лийдс в Англия. - Всеки индивид се нуждае от различно количество сън, но учените стигнаха до консенсус, че 7-9-часовият сън е най-добър за повечето възрастни\". Учените проследили здравословното състояние на над 1600 възрастни във Великобритания. Участниците предоставили данни за консумираната от тях храна, продължителността на съня си и им били взети кръвни проби. Освен това били изследвани телесното тегло, кръвното налягане и обиколката на талията на участниците. Обиколката на талията на онези, които спели по-малко от 6 часа нощем, била с над 2,5 см по-голяма от тази на участниците, които спели 9 часа нощем. Хората, които спят по-малко, са също с по-голямо телесно тегло и с по-ниско ниво на добрия холестерол в кръвта, а това може да предизвика здравословни проблеми. Учените все пак не открили връзка между по-краткия сън и по-нездравословния хранителен режим. \"Изследването не показва директна причинно-следствена връзка между по-краткия сън и наддаването на телесно тегло. Получените резултати се добавят към увеличаващите се данни за връзка между съня и здравето\", отбелязаха авторите на изседването. Резултатите от него са публикувани в PLoS ONE, пише БТА.", "date": "2017.08.08", "title": "Лошият сън е бич! Хем си скапан, хем с наднормено тегло"}
{"url": "http://pik.bg/%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8-%D0%BD%D0%B0-%D1%82%D1%80%D1%8A%D0%BC%D0%BF-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0%D1%85%D0%B0-%D0%B2%D1%8A%D0%B2-%D0%B2%D1%8A%D0%BD%D1%88%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-news681576.html", "text": "Посоката на външната политика на американския президент Доналд Тръмп е в центъра на спор между двама от висшите му сътрудници, предаде БТА, като се позова на Асошиейтед прес. Консервативни групи атакуват съветника по въпросите на националната сигурност Хърбърт Макмастър, който според тях не подкрепя в необходимата степен Израел и не е достатъчно твърд към Иран. Те заедно с уебсайт, свързан с президентския съветник Стивън Банън, настояват Макмастър да бъде уволнен. Макмастър е един от няколкото влиятелни генерали в обкръжението на Тръмп, които произлизат от външнополитическата върхушка на републиканците, отбелязва АП. Президентът на САЩ обаче се отнася с не по-малки симпатии към възгледите на \"луди глави\" като Банън, които се опитват да тласнат партията в нова, изолационистка посока, олицетворявана от доктрината му \"Америка на първо място\". Според правителствени служители и външни съветници Макмастър и Банън имат пререкания по стратегията за войната в Афганистан.", "date": "2017.08.08", "title": "Съветници на Тръмп се разминаха във външната политика"}
{"url": "http://pik.bg/%D0%B1%D0%B5%D1%80%D0%BE%D0%B5-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81%D1%8A%D1%81-%D1%81%D1%83%D0%BF%D0%B5%D1%80-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BA%D0%B0%D0%BC%D0%B1%D1%83%D1%80%D0%BE%D0%B2-%D0%BE%D0%B1%D0%BB%D0%B5%D1%87%D0%B5-%D0%B5%D0%BA%D0%B8%D0%BF%D0%B0-%D0%BD%D0%B0-%D0%B7%D0%B0%D1%80%D0%B0%D0%BB%D0%B8%D0%B8-news681622.html", "text": "Мартин Камбуров подписа договор с Берое, съобщиха от клуба. Нападателят е привлечен като свободен агент. Както е известно стрелецът напусна доскорошния си клуб - Локомотив (Пловдив) наскоро. Тази вечер Камбуров ще излезе на стадиона в Стара Загора за своята първа тренировка с новите си съотборници. Мартин Камбуров заема 4 място във вечната ранглиста на голмайсторите в българския елит с фамозните 189 попадения. Футболистът роден на 13 октомври 1980 г. в Свиленград. Висок е 188 см и играе като централен нападател. Камбуров е петкратен голмайстор на \"А\" група и е отбелязал 189 попадения в родния елит. В България е играл за отборите на Локомотив, Ботев (Пловдив), Свиленград, , Локомотив (Сф) и Спартак (Плевен). Нападателят е играл и зад граница за дубайския Ал Ахли, гръцкия Астерас и китайския Далиен Шиде. В своята кариера Камбуров е отбелязал над 230 попадения. Има 16 мача и един за националния тим на България.", "date": "2017.08.08", "title": "Берое се похвали със супер трансфер! Камбуров облече екипа на заралии"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B5%D0%BB%D0%B5-%D0%B2-%D0%BA%D0%B0%D0%BC%D0%B5%D0%BD%D0%B0%D1%80-%D1%86%D0%B8%D0%B3%D0%B0%D0%BD%D0%B8-%D0%BE%D0%B1%D0%B2%D0%B8%D0%BD%D1%8F%D0%B2%D0%B0%D1%82-%D1%87%D0%B5-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B3%D0%B8-%D0%B5-%D1%81%D0%BC%D0%BB%D1%8F%D0%BB%D0%B0-%D0%BE%D1%82-%D0%B1%D0%BE%D0%B9-%D0%BC%D0%B2%D1%80-%D0%B7%D0%B0%D1%81%D0%B5%D0%B3%D0%B0-%D0%BD%D0%B5-%D0%BA-news681623.html", "text": "„Дойдоха и почнаха да бият наред – на средна възраст, млади, стари! Имаше една бременна жена, само нея не я закачиха“, разказаха жители на селото пред репортер на „Петел“. На мястото продължава да има полицейско присъствие. От пресцентъра на ОДМВР казаха, че не могат да коментират повече по случая на този етап. Около 20 човека са се събрали около пътя в ромската махала на Каменар и продължават да коментират случилото се преди около три часа в селото. Полицаите, за които се твърди, че са нанесли сериозен бой на много хора, са били с палки, щитове и каски, твърдят пострадали. Официалната версия е, че тече проверка на сигнал, подаден от гражданин, който е поискал линейка, защото е бит. В селото пък твърдят, че линейка не е идвала и никой не се обаждал да сигнализира за станалото. Сред пострадалите има хора, които се оплакват, че са ударени по гърба, както и че имат избити зъби.", "date": "2017.08.08", "title": "ИЗВЪНРЕДНО! Меле в Каменар! Цигани обвиняват, че полицията ги е смляла от бой! МВР засега не коментира"}
{"url": "http://pik.bg/%D0%BA%D0%BE%D0%B4-%D1%87%D0%B5%D1%80%D0%B2%D0%B5%D0%BD%D0%BE-%D0%BA%D0%B0%D0%B2%D0%B0%D0%BB%D0%B0-%D0%B8-%D1%82%D0%B0%D1%81%D0%BE%D1%81-%D0%BF%D0%BE%D0%B4-%D1%82%D0%BE%D1%82%D0%B0%D0%BB%D0%BD%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%BE%D0%B1%D1%81%D0%B0%D0%B4%D0%B0---%D0%BD%D0%B5-%D0%BF%D1%83%D1%81%D0%BA%D0%B0%D1%82-%D0%B2-%D0%B3%D0%BE%D1%80%D0%B8%D1%82%D0%B5-%D0%BD%D0%B8%D1%82%D0%BE-%D0%BF%D0%B5%D1%88%D0%B0-%D0%BD%D0%B8-news681572.html", "text": "Властите забраниха да се влиза, както пеш, така и с автомобили, в горските райони на Кавала и на остров Тасос и поставиха охрана от полицейски патрули. Има и предупредителни табели на няколко езика, че нарушението на тази забрана се наказва с високи глоби. Поради високите температури двата района са с риск от пожари. Бушуващият вчера пожар на остров Тасос е овладян без да пострадат населени места. След унищожителния пожар на остров Китира, който изпепели повече от половината остров, местните власти в рискови райони преминаха към забрана на достъп до горски масиви. Собствениците на хотели информират туристите за последствията от нарушаване на забраната, високите глоби и наказателната отговорност, съгласно закона за защита на природата. Властите в Гърция днес предупреждават за много висок риск от пожари в страната, съобщават гръцките медии. Рискът е от четвърта степен и важи за областите Атика, към която принадлежи столицата Атина, северната част на Егейско море /островите Лесбос и Хиос/ и остров Евбея. Всички компетентни държавни служби и областни управи в тези райони са приведени в състояние на повишена готовност. Гражданската защита препоръчва на гражданите да са особено внимателни и да се въздържат от действия, които биха могли да предизвикат пожари.", "date": "2017.08.08", "title": "КОД \"ЧЕРВЕНО\"! Кавала и Тасос под тотална полицейска обсада - не пускат в горите нито пеша, нито с кола"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BF%D1%8A%D1%80%D0%B2%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D0%B8%D0%B7%D0%B8%D0%B3%D1%80%D0%B0%D0%BB-%D1%87%D1%83%D0%B4%D0%BE%D0%B2%D0%B8%D1%89%D0%B5%D1%82%D0%BE-%D0%B3%D0%BE%D0%B4%D0%B7%D0%B8%D0%BB%D0%B0-news681588.html", "text": ", като се позовава на данни, разпространени в медии. Японският актьор Харуо Накаджима почина на 88-годишна възраст, съобщава германският вестник Франкфуртер Алгемайне Цайтунг Накаджима е починал след боледувано от пневмония, обясни семейството му. Той бе първият актьор, който през 1954 г. облече за първи път костюма на чудовището Годзила.", "date": "2017.08.08", "title": "Почина първият актьор, изиграл чудовището Годзила"}
{"url": "http://pik.bg/%D0%BB%D0%B5%D0%BA-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%82%D0%B8%D1%80-%D0%B2-%D0%B3%D1%8A%D1%80%D1%86%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news681625.html", "text": "В 12.15 часа на обяд на пътни такси Мавромантилас извън Ламия гръцки лек автомобил се заби в спрял български ТИР. Товарният автомобил бил спрял да плаща пътна такса и зад него с висока скорост се забил автомобил \"Пежо\", управляван от 60-годишен гръцки гражданин, съобщава \"Български новини\". Освен пътна полиция на място пристигна и екип от Спешна помощ, които закараха шофьора на лекия автомобил в болницата на Ламия за преглед.", "date": "2017.08.08", "title": "Лек автомобил се заби в български ТИР в Гърция (СНИМКА)"}
{"url": "http://pik.bg/%D1%88%D0%BE%D0%BA-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D0%BA%D1%80%D0%B0%D0%B9%D0%BC%D0%BE%D1%80%D0%B8%D0%B5-%D1%82%D1%80%D1%8A%D0%B1%D0%B0-%D0%B8%D0%B7%D0%BB%D0%B8%D0%B2%D0%B0-%D1%84%D0%B5%D0%BA%D0%B0%D0%BB%D0%B8%D0%B8-%D0%BD%D0%B0%D0%BF%D1%80%D0%B0%D0%B2%D0%BE-%D0%B2-%D0%BC%D0%BE%D1%80%D0%B5%D1%82%D0%BE-news681539.html", "text": "Тръба излива фекални води в морето на метри от плажуващи туристи край Крайморие. Потресени очевидци сигнализираха за проблема, а проверка на място видя ужасна картинка. Тръбата с отпадните води е разположена на труднодостъпно място в скалите - между централния и неохраняемия южен плаж на Крайморие, показа репортаж на Нова телевизия От близката почивна станция отрекоха тръбата с фекалните води да идва от тях. Районната здравна инспекция вече взе проба, а резултатите трябва да излязат в петък. До този момент няма данни за влошени показатели на водата в този район, уточниха от РЗИ-Бургас. Не е ясно и откъде идва тръбата за отпадни води. \"Предполагаме, че тази тръба е част от старото заустване на старата канализационна мрежа на Крайморие и след включването на помпената станция е останала като аварийна\", обясни д-р Вергиния Цанова от РЗИ- Бургас.", "date": "2017.08.08", "title": "Шок на плажа в Крайморие! Тръба излива фекалии направо в морето"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D0%BF%D0%BE%D0%B4%D0%BF%D0%B0%D0%BB%D0%B8-%D0%B3%D0%BE%D1%80%D0%B0%D1%82%D0%B0-%D0%BA%D1%80%D0%B0%D0%B9-%D0%B1%D0%BE%D0%B1%D0%BE%D0%B2-%D0%B4%D0%BE%D0%BB-news681552.html", "text": "Екипи на районните служби \"Пожарна безопасност и защита на населението\" в Кюстендилско са обслужили вчера 10 произшествия, от които пет пожари. Четири от пожарите са нанесли щети, съобщиха от ОДМВР в Кюстендил. Пожар в землището на с. Голема Фуча, община Бобов дол, причинен от мълния, е унищожил е два дка смесена гора. В селото е изгоряло и бунгало, а причина за запалването му е късо съединение. Друг пожар, възникнал вчера малко след 17.00 часа над с. Циклово, община Бобошево, е причинен от искра от далекопровод. Огънят е обхванал площ от 150 дка. Навлязъл е низово на площ от 8 дка в широколистна гора. Пожарът е бил ликвидиран към 23.00 часа от екипи на РСПБЗН Дупница, Кюстендил и екипи на Югозападно държавно предприятие, и доброволци от Дупница, допълниха от полицията. Пожар са възникнал и в апартамент в Кюстендил, а причината е била техническа неизправност на пералня. Небрежно боравене с открит огън е предизвикало запалването на л.а. Фиат в с. Скриняно, община Кюстендил. Небрежност при боравене с открит огън е станала причина и за пожар при Бобошево - над помпената станция. Унищожени са 2 дка овощна градина, огънят е засегнал 5 дка лесонепригодни площи.", "date": "2017.08.08", "title": "Мълния подпали гората край Бобов дол"}
{"url": "http://pik.bg/%D0%B5%D0%BB%D0%B8%D1%81%D0%B5%D0%B9%D1%81%D0%BA%D0%B8%D1%8F%D1%82-%D0%B4%D0%B2%D0%BE%D1%80%D0%B5%D1%86-%D0%B4%D0%B0%D0%B4%D0%B5-%D0%BD%D0%B0-%D0%B7%D0%B0%D0%B4%D0%B5%D0%BD-%D0%BF%D1%80%D0%B5%D0%BE%D1%81%D0%BC%D0%B8%D1%81%D0%BB%D1%8F%D1%82-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D0%B4%D0%B0%D0%BC%D0%B0-news681664.html", "text": "Във Франция продължава полемиката около съпругата на президента. Елисейският дворец е на път да се откаже от въвеждането на специален статут на първата дама. Идеята на Еманюел Макрон, която той обяви още преди изборите, намери много противници. Повече от 280 000 души са се подписали до момента против идеята за въвеждането на статут за първата дама. Основната тревога е, че това ще даде на настоящата съпруга на президента - Брижит Макрон, право на заплата - и то от джоба на данъкоплатеца. Макар за заплата официално никога да не се е говорело. От президентството вече дават на заден ход. Най-вероятно няма да има специален статут, а „харта на прозрачността“, която да внесе повече яснота около ролята на първата дама. „На Ивон, без която нищо нямаше да е възможно”. С тези думи, Шарл дьо Гол посвещава мемоарите си на своята съпруга, с която прекарва целия си живот. Десетилетия по-късно, първите семейства на Франция са доста далеч от тази традиционна представа за президентска двойка. Никола Саркози стана първият френски държавен глава, който се разведе по време на мандата и се ожени повторно. Наследникът му – Франсоа Оланд пък беше поставен пред друго изпитание. Френските медии го уличиха в изневяра, а в отговор жената, с която официално делеше живота си – журналистката Валери Трирвайлер, разкри в книга безмилостни подробности от съвместния им живот. Днес съпругата на Еманюел Макрон също непрестанно е под светлините на прожекторите. Че тя няма да остане в сянка – стана ясно от думите на Макрон още преди изборите. Заплата – може би не. Но наемането на екип за първата дама вероятно пак означава разкриване на нови работни места, опасяват се противниците на идеята. И сега съпругата на президента има право на един или двама асистенти, както и на охрана. Например – за обработката на кореспонденцията. По информация на френски медии, първата дама получава близо 150 писма на седмица, а новият й екип вероятно ще помага и за това. И макар противниците вече да наброяват почти 300 000, не липсват и поддръжници на идеята, които също направиха своя подписка – засега, тя е подкрепена от близо 9000 души.", "date": "2017.08.08", "title": "ЕЛИСЕЙСКИЯТ ДВОРЕЦ ДАДЕ НА ЗАДЕН: Преосмислят ролята на първата дама"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B7%D0%BB%D0%BE%D0%B2%D0%B5%D1%89%D0%B0-%D0%B2%D0%B5%D1%80%D1%81%D0%B8%D1%8F-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B0%D1%82%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D0%BA%D0%BE%D1%8F%D1%82%D0%BE-%D0%B7%D0%B0%D0%B3%D0%B8%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%BE-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BC%D0%B5%D1%80%D1%86-news681609.html", "text": "Бившият депутат във Върховната рада на Украйна и политически активист е подала заявление в прокуратурата срещу сайта \"Миротворец\", дни преди да замине за фаталното си пътуване в Хърватия, където загива в катастрофа при странни обстоятелства. Това коментира кореспондентът на \"Вести ФМ\" Владимир Синелников. По думите на журналиста, майката на загиналата ексдепутатка - Елена Бережная, действително има основания да смята, че смъртоносната катастрофа е била предизвикана и основание за това са серизоните заплахи, които активистите на \"Миротворец\" са публикували в социалните мрежи. \"Елена Бережная действително има основание да смята, че това е била инсценировка на ПТП, а всъщност е било преднамерено убийство и политическа разправа. Което, всъщност, е съвсем в традициите на украинската политика, когато на неудобните за държавата и властта лица им се случват твърде странни ПТП-та - и то именно в момент, когато се случват събития, в които те са замесени\", коментира Синелников. Бившият депутат от Върховната рада е подала сигнал срещу \"Миротворец\" в навечерието на пътуването си за Хърватия. Този факт, добавен към сериозните заплахи, отправени от украинските радикали, навеждат на мисълта, че ПТП-то може би не е случайно. \"Миротворец\" е сайт, който се \"захранва\" с информация от украинските спецслужби, а също събира и разпространява конфиденциална информация за граждани на Украйна, което е абсолютно забранено от конституцията на въпросната държава. Т.е. действията на този сайт са незаконни и тези, които работят там, трябва да бъдат привлечени към отговорност пред закона. И ето \"странно\" съвпадение - Ирина Бережная подава заявлението срещу \"Миротворец\" и се случва ПТП-то със смъртоносния изход\", отбелязва още Синелников. Припомняме, че бившият депутат от Върховната рада Ирина Бережная загина при катастрофа в Хърватия на 5 август към 1,30 през нощта. 36-годишната жена пътувала до шофьора, българин, който управлявал \"Мерцедес\" с българска регистрация. По неизвестни засега причини немската кола излита от шосето и се забива в електрически стълб. При зверския удар младата украинка и българинът загиват на място. 8-годишната дъщеря на Ирина Бережная оцелява по чудо и е откарана в болницата в град Задар. Ирина Бережная - е депутат във Върховната Рада на Украйна в два мандата - 2007-2012 г. и 2012-2014 г. Член е на фракцията на Партията на регионите и е била в състава на комитета на Радата по въпросите на правосъдието.", "date": "2017.08.08", "title": "ПЪРВО В ПИК! ЗЛОВЕЩА ВЕРСИЯ: Украинската депутатка, която загина мистериозно с български \"Мерцедес\", е убита?! "}
{"url": "http://pik.bg/%D0%BC%D0%B8%D0%B3%D0%BB%D0%B5%D0%BD%D0%B0-%D0%B0%D0%BD%D0%B3%D0%B5%D0%BB%D0%BE%D0%B2%D0%B0-%D0%BF%D0%B0%D0%BA-%D0%B2%D0%BB%D0%B8%D0%B7%D0%B0-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-news681509.html", "text": "Най-устатата водеща Миглена Ангелова влиза отново във \"ВИП Брадър\". Този път обаче не като участник, а като водещ. Госпожа \"Искрено и лично\" е приела да бъде трети водещ заедно с титуляра Ники Кънчев и Александра Сърчаджиева. \"Желязната лейди\" участва в сеирджийското шоу миналата есен, като според запознати още тогава се е родила идеята да бъде вкарана под някаква форма и в следващото издание на формата. \"Останалото е тайничка, но бас държа, че Нова ТВ ще има още един славен сезон и отново ще смачка конкуренцията\", коментира повторното си \"влизане\" в шоуто Миглена.", "date": "2017.08.08", "title": "Миглена Ангелова пак влиза във \"ВИП Брадър\""}
