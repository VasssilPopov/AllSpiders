{"url": "https://pik.bg/%D1%82%D1%80%D0%B8%D0%B7%D0%BD%D0%B0%D1%86%D0%B8-%D1%81%D0%B5-%D1%80%D0%BE%D0%B4%D0%B8%D1%85%D0%B0-%D0%B2-%D1%80%D1%83%D1%81%D0%B5%D0%BD%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-news882759.html", "text": "Тризнаци - две момичета и момче, се родиха днес в Акушеро-гинекологичния комплекс към Университетската болница \"Канев\" в Русе. Това съобщиха от лечебното заведение в крайдунавския град, цитирани от БТА. Секциото е било извършено от акушер-гинеколозите д-р Петър Зарзаланов и д-р Галя Георгиева, анестезиолога д-р Павлина Николова и акушерките Йоана Багдасарян, Благомира Йорданова, Стела Василева, Валентина Янакиева и Маринела Симеонова. Бебетата са недоносени, поставени са в кувьози на апаратна вентилация в интензивния сектор на отделението. Момченцето е с тегло 1300 грама, а двете момиченца са 1500 и 1590 грама. За новородените се полагат всички необходими грижи от неонатолозите д-р Лилия Георгиева и д-р Мими Карова, както и от екипа на отделението. От болницата информираха, че 30-годишната майка се чувства добре. Сподели:", "date": "2019.11.07", "title": "Тризнаци се родиха в русенската болница"}
{"url": "https://pik.bg/%D1%82%D1%8A%D1%80%D1%81%D1%8F%D1%82-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%BD%D0%B0%D0%B9-%D0%BD%D0%B0%D1%82%D0%BE%D0%B2%D0%B0%D1%80%D0%B5%D0%BD%D0%B8%D1%8F-%D1%81%D1%8A%D0%B4-news882715.html", "text": "Пленумът на Висшия съдебен съвет (ВСС) разкри четири допълнителни щатни бройки на Софийския районен съд (СРС), за да потърси решение на проблема с огромната му натовареност. СРС безспорно е най-натовареният съд в страната, а магистратите в него буквално са претрупани от дела. Ето защо новите щатни бройки, които ще бъдат взети чрез трансформация от други органи на съдебната власт, имат за цел да облекчат работата на съдиите. За да бъдат осигурени новите съдии в СРС, магистратите решиха да съкратят по един щат в районните съдилища в Карлово, Тутракан, Трън и Тетевен. Промяната стана възможна, защото според съдебната карта нито една от съдебните институции няма да остане натоварена над средното ниво. На това решение обаче се противопостави съдия Олга Керелска. „Решаването на кадровите проблеми в СРС не би трябвало да става чрез вземане на щатни бройки от другите съдилища“, смята тя. Според нея трябва да бъде потърсена друго решение на проблема, давайки за пример някои административни съдилища, които имат ниска натовареност и свободни щатни бройки. Като пример тя посочи и районният съд в Тутракан, където правораздават трима съдии, а намалявайки щатната численост ще се повиши натовареността над средната за страната. „Проблемите на СРС няма да се решат с местене на тези свободни бройки“, включи се в дебата Севдалин Мавров, според когото истинският проблем на съда са конкурсите, обосновавайки позицията си „против“. Сподели:", "date": "2019.11.07", "title": "Търсят решение за най-натоварения съд"}
{"url": "https://pik.bg/%D0%B8%D0%B7%D1%80%D0%B8%D0%B3%D0%BD%D0%B0%D0%BB-%D0%B2%D1%83%D0%BB%D0%BA%D0%B0%D0%BD-%D1%81%D1%8A%D0%B7%D0%B4%D0%B0%D0%B4%D0%B5-%D0%BD%D0%BE%D0%B2-%D0%BE%D1%81%D1%82%D1%80%D0%BE%D0%B2-%D0%BD%D0%B0-%D1%82%D0%BE%D0%BD%D0%B3%D0%B0-news882671.html", "text": "Подводно вулканично изригване на архипелага Тонга е потопило остров и е създало друг три пъти по-голям от него, се казва в доклад на геолози, представен днес, предаде Франс прес. Новият остров е кръстен Латейки и е с широчина около 100 метра и дължина от 400 метра. Той се намира на около 120 метра западно от остров, който е погълнат от водата. Новият остров е между Као и Лате на архипелага Хаапаи, който е административна единица в северната част на кралство Тонга. Новият остров и потъването на другия остров е станало за 18 дни след подводно изригване на вулкан през октомври. През 2014 г. отново имаше подводно вулканично изригване и тогава се появи остров, който днес е населен с птици и покрит с растителност. В Тонга има 107 000 жители и 170 острова, разпръснати на 700 квадратни километра. Страната е сред 20-те най-рискови откъм природни бедствия държави в света, според данни на ООН. Тонга се намира на 2000 километра североизточно от Нова Зеландия и на 650 километра източно от Фиджи. Редовно на Тонга има земетресения и вулканична активност. Сподели:", "date": "2019.11.07", "title": "Изригнал вулкан създаде нов остров на Тонга"}
{"url": "https://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BD%D0%B8%D0%BA%D0%BE%D0%BB%D0%B0-%D0%B3%D1%80%D1%83%D0%B5%D0%B2%D1%81%D0%BA%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B8%D0%B7%D0%B1%D0%B5%D0%B3%D0%BD%D0%B5-%D0%B7%D0%B0%D1%82%D0%B2%D0%BE%D1%80%D0%B0-news882760.html", "text": "Никой не може да избегне наказанието и отговорността, включително Никола Груевски. Това каза премиерът на Република Северна Македония Зоран Заев, цитиран от БГНЕС. „Светът е глобално село. Никой не може да избегне наказанието и отговорността. Вярвам, че скоро ще доживеем момента, в който всеки ще изтърпи присъдата си, както и Никола Груевски“, каза Заев. Груевски, както каза още премиерът, беше свободен гражданин, докато съдът не издаде присъдата му, но той напусна страната два дни по-рано. Бившият премиер Никола Груевски избяга от страната преди близо година, за да избегне излежаването на двегодишна присъда по делото “Танк”. С помощта на унгарски дипломати той избяга в Унгария през Албания, Черна гора и Сърбия, където потърси и получи политическо убежище. Македонските власти издадоха международна заповед за арест за Груевски и поискаха той да бъде екстрадиран. Груевски е обвинен по няколко дела от Специалната прокуратура, за което парламентът го лиши от имунитет, а за някои от тях беше задържан под страж. Сподели:", "date": "2019.11.07", "title": "Зоран Заев изригна: Никола Груевски няма да избегне затвора"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D0%BA%D0%BE-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-%D0%B7%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news882815.html", "text": "Лудогорец претърпя кошмар при визитата си на испанския Еспаньол. Това стана в среща от Група \"Н\" на Лига Европа в която \"папагалчетата\" нанесоха кошмарна загуба с 6:0 на родния действащ шампион. В този мач \"орлите\" доиграха срещата с 9 души, след като в 12-ата минута Форстър получи директен червен картон, а в 34-ата Горалски получи втори жълт и също червен. Мелендо откри за домакините в 4-ата минута, а в 19-ата Луис Лопес удвои аванса на Еспаньол. За класическия резултат точен бе Варгас от дузпа в 36-ата минута. Кампусано в 52-ата минута покачи на 4:0, а домакините реализираха още две попадения чрез Педроса и Ферейра в 73-ата и 76-ата минути. След този мач испанците се класират за директните елиминации на турнира, а \"орлите\" са втори в групата към момента с актив от 6 точки. В карето са още Ференцварош и ЦСКА Москва. Срещата започна по най-добрия възможен начин за испанския тим и още в 4-ата минута резултатът бе открит, акцентира \"Гол\". Гранеро видя Малендо на пеналта и последният без да се церемони прати топката във вратата. В 12-ата минута гостите получиха втори много тежък удар. Форстър извърши фаул като последен в отбраната и в крайна сметка бе изгонен след директен червен картон. В 19-ата минута домакините удвоиха аванса си. Луис Лопес засече на далечната греда с глава центриране от ъглов удар и прати топката в опразнения ъгъл. Вторият гол още повече обърка \"орлите\" и в 28-ата минута Илиев се намеси перфектно след удар на Дидак Вила. Стражът на родния гранд спаси тима си от трети гол и в 32-ата минута, но две минути по-късно Горалски игра с ръка и бе изгонен след втори жълт и червен картон. Домакините пък получиха правото да изпълнят дузпа, която бе реализирана от Варгас. Пет минути преди почивката Еспаньол бе близо до четвърти гол, но ударът на Мелендо нацели гредата. Второто полувреме започна отлично за домакините и те натиснаха родния ни действащ шампион. В 52-ата минута с удар от наказателното поле Кампусано увеличи аванса на испанския тим. В 60-ата минута домакините бяха близо до пети гол, но ударът на Лозано премина над напречната греда. В следващите десетина минути домакините създадоха още два шанса чрез Гранеро и Вила, но не стигнаха до пето попадение. В 73-ата минута домакините вкараха и пети гол чрез Педроса, който с много мощен удар от малък ъгъл в наказателното поле не остави шансове на Илиев. Три минути след това Ферейра прехвърли елегантно Пламен Илиев и покачи на 6:0. В 88-ата минута Кайеро нацели напречната греда, а до края нямаше повече голове. 1:0 Мелендо 4 2:0 Л. Лопес 19 3:0 Варгас 36 - дузпа 4:0 Кампусано 52 5:0 Педроса 73 6:0 Ферейра 76 Диего Лопес, Лопес, Мелендо (72 - Ву Лей), Вила, Корчиа, Еспиноза, Варгас, Гранеро, Кайеро, Лозано, Кампусано (64 - Перейра) Илиев, Недялков, Сисиньо, Терзиев, Баджи, Кешерю (39 - Анисе), Горалски, Марселиньо (21 - Икоко), Вандерсон, Форстър, Лукоки Сподели:", "date": "2019.11.07", "title": "ИЗВЪНРЕДНО: Тежко поражение за Лудогорец..."}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B6%D0%B5%D0%BD%D0%B5%D0%B2%D0%B0-%D0%BD%D0%B0-%D0%BB%D0%B8%D0%B4%D0%B5%D1%80%D1%81%D0%BA%D0%B0-%D1%81%D1%80%D0%B5%D1%89%D0%B0-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news882809.html", "text": "Форумът свиква лидерите от Западните Балкани и ключови партньори в централата си в Женева за задълбочена дискусия. Лидерската среща се подкрепя активно от Клаус Шваб, основател и изпълнителен директор на Световния икономически форум, и ще се ръководи от нейния президент Бьорге Бренде. Преди официалния старт на срещата, днес участниците се събират на работна вечеря, като сред обсъжданите теми ще бъде и формирането на позитивна бъдеща перспектива за Западните Балкани. \"Пристигнах в Женева, където ще участвам в лидерската среща, посветена на Западните Балкани. Събитието се организира от Световния икономически форум като израз на ангажимента му да служи като надеждна платформа за публично-частно сътрудничество и за засилване на положителното развитие в региона\", съобщи Борисов в личния си Фейсбук профил. Сподели:", "date": "2019.11.07", "title": "ПЪРВО В ПИК: Борисов пристигна в Женева на лидерска среща за Западните Балкани"}
{"url": "https://pik.bg/%D0%BC%D0%B5%D0%B3%D0%B0-%D0%BA%D1%80%D0%B8%D0%B7%D0%B0-%D0%B2%D0%BE%D0%B4%D0%BE%D0%BF%D0%B0%D0%B4%D1%8A%D1%82-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%BF%D1%80%D0%B5%D1%81%D1%8A%D1%85%D0%B2%D0%B0-%D1%81%D0%BB%D0%BE%D0%BD%D0%BE%D0%B2%D0%B5%D1%82%D0%B5-%D1%83%D0%BC%D0%B8%D1%80%D0%B0%D1%82-news882808.html", "text": "В момента притокът на вода е спаднал до критично ниски нива - едва около 100 кубични метра в секунда. Причина за липсата на вода е продължителната суша и високите температури, достигащи до над 50 градуса по Целзий. Виктория, най-големият водопад, в Африка, е на път да пресъхне, алармират властите в Зимбабве, предава Нова Телевизия. Заради намалелия приток на вода, електроцентралите по течението на река Замбези скоро ще се наложи да прекратят напълно производството на електричество. Две държави - Зимбабве и Замбия, ще трябва да въведат режим на тока. Заради историческите жеги властите постоянно регистрират случаи на загинали слонове и други представители на дивата фауна. Пресъхването на Виктория заплашва и туристическата индустрия, която традиционно храни икономиката в района. Сподели:", "date": "2019.11.07", "title": "МЕГА КРИЗА: Водопадът Виктория пресъхва, слоновете умират"}
{"url": "https://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B4%D0%B8%D0%B0%D0%B3%D0%BD%D0%BE%D0%B7%D0%B0-%D0%BC%D0%B0%D0%BA%D1%80%D0%BE%D0%BD-%D0%BD%D0%B0%D1%82%D0%BE-%D0%B5-%D0%B2-%D0%BC%D0%BE%D0%B7%D1%8A%D1%87%D0%BD%D0%B0-%D1%81%D0%BC%D1%8A%D1%80%D1%82-news882723.html", "text": "\"НАТО е в мозъчна смърт.\" Това заяви френският президент Еманюел Макрон в интервю за днешния брой на британското сп. \"Икономист\". Държавният  глава на Франция има предвид оттеглянето на САЩ от ангажиментите им към пакта и поведението на Турция, която е член на Алианса. \"Сега трябва да се изяснят стратегическите цели на НАТО\", каза още Макрон, пледирайки за пореден път да се даде тласък на концепцията за обща европейска отбрана. Сподели:", "date": "2019.11.07", "title": "ПОРЕДНА ДИАГНОЗА! Макрон: НАТО е в мозъчна смърт"}
{"url": "https://pik.bg/%D0%B8%D1%80%D0%B0%D0%BD-%D0%B8%D0%B7%D0%B3%D0%BE%D0%BD%D0%B8-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8-%D0%B0%D1%82%D0%BE%D0%BC%D0%BD%D0%B8-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-news882714.html", "text": "Властите на Иран обявиха, че са отнели акредитациите на инспектори от Международната агенция за атомна енергия (МААЕ), които следят изпълнението от страна на Техеран на Съвместния всеобхватен план за действие (СВПД) по ядрената му програма, предава Агенция Франс прес. Засега не се изнася официална информация за колко души става въпрос. Поводът е, че миналата седмица те задействаха аларма на входа на завода за обогатяване на уран в Натанц. Проверката на входната порта на централата е \"задействала аларма\", предизвикваща безпокойство за \"подозрителен продукт\", се казва в съобщение на Иранската организация за атомна енергия. Първоначалната информация бе за отнета акредитация само на една инспекторка. Тя задействала аларма, което предизвикало опасения, че тя може да носи у себе си \"подозрителен предмет\", се казва в съобщение, публикувано днес на официалния сайт на Иранската организация за атомна енергия (ИОАЕ). В резултат на това тя не е била допусната в завода. ИОАЕ е уведомила ядрената агенция на ООН за случилото се, а също, че акредитацията на инспекторката е отнета. В съобщението се казва, че жената е отпътувала за Виена, където се намира централата на МААЕ, но не се посочва нито каква е националността й, нито кога е отпътувала. За други инспектори не се споменава. ИОАЕ уточни, че иранският представител в МААЕ ще представи днес изчерпателен доклад за случая на специално заседание днес на 35-членния си управителен съвет за действията на Иран. Въпросът с инцидента в Натанз и отнетата акредитация на инспекторката също е в дневния ред, посочи източник от австрийската столица. Според него срещата на МААЕ е била свикана преди Техеран да обяви вчера, че възобновява обогатяването на уран в завода си във Фордо. ИОАЕ съобщи, че минути след полунощ е започнало инжектирането на уранов газ в центрофугите във Фордо. В комюникето си иранският ядрен регулатор подчертава, че \"всички дейности са били извършени под контрола на МААЕ\". Сподели:", "date": "2019.11.07", "title": "Иран изгони международни атомни инспектори"}
{"url": "https://pik.bg/%D0%BD%D0%B5-%D0%B4%D0%BE%D1%81%D1%82%D0%B8%D0%B3%D0%B0%D1%82-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%82%D0%B5-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%B2-%D0%B4%D0%B5%D1%82%D1%81%D0%BA%D0%B8%D1%82%D0%B5-%D1%8F%D1%81%D0%BB%D0%B8-%D0%B8-%D0%B3%D1%80%D0%B0%D0%B4%D0%B8%D0%BD%D0%B8-news882811.html", "text": "Общият брой на медицинските специалисти, които работят в детските заведения, е 4412 души. Около 1000 от тях са пенсионерки. Средната възраст на работещите в яслите и градините е 54 години. Основните причини, заради които специалистите избягват да работят там са ниските заплати, големият брой деца, високите изисквания на родителите и отговорността за живота и здравето на децата, която няма с кого да споделят. Румяна Владева е сред най-младите в екипа медицински сестри в ясла \"Мечо Пух\". „Моята работа в тази сфера е от 5-6 години като период. Смятала съм, че ако обикна едно дете и му го показвам, родителят ще го приеме на прима виста, но съвсем не е така”, каза Румяна Владева пред БТВ. Към недоверието на родителите се добавят ежедневният стрес и сравнително ниското заплащане, което прави професията още по-трудна. „Трябва огромно търпение, което понякога се изчерпва, вярно, че е така. Трябва да се полагат усилия да се потискат тези моменти на нервност\", допълни Румяна Владева. За да намали стреса за колегите си, директорката приема всяко ново дете в различен ден. Признава, че заради случаите с насилие над деца, родителите са по-мнителни. \"Нормално е да им повлияе и да изострят своето внимание към нас. Започват да питат детето дали днес е било спокойно\", каза Ваня Николова, директор на детска ясла \"Мечо Пух\". Средната възраст на персонала в детската ясла е над 40 години. Близо една четвърт от медицинските сестри в детските ясли и градини са в пенсионна възраст, показват данните на Българската асоциация на професионалистите по здравни грижи. Сподели:", "date": "2019.11.07", "title": "Не достигат медицинските специалисти в детските ясли и градини"}
{"url": "https://pik.bg/%D1%83%D1%87%D0%B5%D0%BD%D0%B8-%D1%81-%D0%B2%D0%B0%D0%B6%D0%B5%D0%BD-%D0%BF%D1%80%D0%BE%D0%B1%D0%B8%D0%B2-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%B0-%D1%80%D0%B0%D1%81%D1%82%D0%B8%D1%82%D0%B5%D0%BB%D0%BD%D0%BE%D1%81%D1%82-%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%B2%D1%8A%D0%B3%D0%BB%D0%B5%D1%80%D0%BE%D0%B4%D0%BD%D0%B8%D1%8F-%D0%B4%D0%B8%D0%BE%D0%BA%D1%81%D0%B8%D0%B4-%D0%B2-%D0%B3%D0%BE%D1%80%D0%B8%D0%B2%D0%BE-news882232.html", "text": "Новата технология е базирана на принципа на фотосинтезата, когато въглеродният диоксид се превръща в глюкоза и кислород. „Изкуствените листа“ повтарят този процес и с помощта на чаров оксид произвеждат метанол и кислород. Метанолът може да се събира и да се използва като гориво, тъй като при загряването му водата се изпарява и създава енергия. „Следващата стъпка е да си партнираме с индустрията в създаването на по-добри и големи подобни системи“, казва инженерният професор Йимин Ву от университета във Ватерло. По думите му няколко години ще бъдат нужни преди процесът да се комерсиализира. „Това откритие е изключително вълнуващо. Промените в световния климат са сериозни и така можем да помогнем в намаляването на вредните емисии въглероден диоксид“, допълва Ву. Учени създадоха изкуствена растителност, която превръща въглеродния диоксид в използваемо гориво, пише в нова публикация в списание „Нейчър енърджи“. Сподели:", "date": "2019.11.07", "title": "УЧЕНИ С ВАЖЕН ПРОБИВ: Изкуствена растителност превръща въглеродния диоксид в гориво"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-news882731.html", "text": "Четирима младежи са задържани във Велинград за притежание на наркотици, съобщиха от ОД МВР - Пазарджик. Те са арестувани в резултат на проведена вчера специализирана полицейска операция на територията на курорта за противодействие на разпространението и притежаването на дрога. На една от улиците е засечен 19-годишен младеж. У него полицаите открили две топчета с марихуана. Почти по същото време е бил извършен и личен обиск на друг младеж, също на 19 г. Той носел в джоба си също две топчета, съдържащи суха марихуана. С доста повече наркотици бил спипан и трети младеж на 19 г. Той пренасял в джобовете си общо 27 полиетиленови топчета с общо тегло от 13,6 грама и същия по вид наркотици. При проверка на една от улиците в дрехите на 24-годишен мъж криминалистите намерили две полиетиленови пликчета с близо 10 грама суха марихуана. Малко по-късно в жилището му се натъкнали и на още 8 плика с общо тегло от близо 50 грама от същия по вид наркотик. И четиримата са задържани в ареста на РУ - Велинград, а спрямо тях се водят бързи производства. Сподели:", "date": "2019.11.07", "title": "Задържаха четирима с наркотици във Велинград"}
{"url": "https://pik.bg/%D0%B1%D1%80%D0%B0%D0%B2%D0%BE-%D1%80%D1%83%D0%B6%D0%B4%D0%B8-%D1%80%D1%83%D0%B6%D0%B4%D0%B8-%D0%B5-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%88%D0%B0%D0%BC%D0%BF%D0%B8%D0%BE%D0%BD-%D0%B7%D0%B0-%D1%82%D1%80%D0%B5%D1%82%D0%B8-%D0%BF%D1%8A%D1%82-news882813.html", "text": "Ружди Ружди е световен шампион в тласкането на гюле за трети път в своята кариера! Българинът не остави шанс на конкуренцията на първенството по лека атлетика за хора с увреждания в Дубай, триумфирайки с резултат 12.25 м, постигнат от петия опит. Среброто завоюва полякът Лех Щолтман с 12.22 м, а бронзът остана за сърбина Небойша Дурич с 12.15 м. Това е второ злато за България в Дубай, след като Християн Стоянов спечели бягането на 1500 м. Ружди Ружди вече има в своята витрина три световни титли – от Доха (2015 г.), Лондон (2017 г.) и Дубай (2019 г.). Той все още държи световния рекорд в тласкането на гюле (12,47 м) в групата с тази степен на увреждане (F55), постигнат на световния шампионат в английската столица. Най-голямото постижение за родения в град Глоджево спортист си остава титлата от параолимпийските игри в Рио де Жанейро от 2016 г. Той е покорявал европейския връх четири пъти – на първенствата в Щандсканал, Холандия (2012 г.), Суонзи, Уелс (2014 г.), Гросето, Италия (2016 г.) и Берлин, Германия (2018 г.). Ружди Ружди е роден в Глоджево през 1991 г. Когато е на 17 години претърпява катастрофа, която го парализира. Ужасният инцидент отваря очите му за спорта, където в момента е хегемон. Заслуга за това има и дългогодишният му треньор Радостин Тодоров. Сподели:", "date": "2019.11.07", "title": "БРАВО: Ружди Ружди е световен шампион за трети път"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B4%D1%80%D1%83%D0%B3%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BF%D0%B5%D1%80%D1%81%D0%BF%D0%B5%D0%BA%D1%82%D0%B8%D0%B2-news882814.html", "text": "Министър-председателят Бойко Борисов и лидерите на Западните Балкани обсъдиха европейската перспектива на региона. \"С другите участници в лидерската среща, посветена на стратегическия диалог за Западните Балкани, обсъдихме европейската перспектива на региона. Страната ни полага последователни усилия по темата като по време на Българското председателство на Съвета на ЕС свършихме огромна работа. Предстои ни и съвместно с Република Северна Македония председателство на Берлинския процес. Трябва да използваме пълноценно времето до срещата на върха в Загреб и да продължим диалога и усилията по разширяването. Не бива да се обезкуражаваме, при толкова важен за бъдещето на ЕС въпрос като Западните Балкани. Заедно трябва да бъдем решителни и целенасочени, да продължим да работим, докато целта ни в Европа да има стабилност, сигурност и просперитет не бъде постигната\", написа във Фейсбук премиерът Борисов. Сподели:", "date": "2019.11.07", "title": "ПЪРВО В ПИК: Борисов и другите лидери на Западните Балкани обсъдиха европейската перспектива на региона (СНИМКИ)"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%82%D1%80%D0%B8%D0%BC%D0%B0-%D0%B7%D0%B0-%D0%B8%D0%B7%D1%82%D0%BE%D1%87%D0%B2%D0%B0%D0%BD%D0%B5-%D0%BD%D0%B0-%D0%B4%D0%B5%D0%B1%D0%B8%D1%82%D0%BD%D0%B8-%D0%BA%D0%B0%D1%80%D1%82%D0%B8-news882736.html", "text": "Полицията в Ямбол задържа трима души за източване на дебитни карти, съобщиха от ОДМВР. Мъж от Ямбол е потърсил помощ в полицията, след като установил липсата на двете си дебитни карти заедно с пин кодовете, както и че от същите е изтеглена сума от 1000 лева. След проведено разследване е задържан 35-годишен местен жител. Преди няколко дни жителка на областния град съобщила в полицията, че е изгубила дебитната си карта, от която в последствие са извършени множество транзакции на обща стойност около 542 лв. След издирване са задържани 38-годишен мъж и 54-годишна жена. Работата по случаите продължава. Сподели:", "date": "2019.11.07", "title": "Задържаха трима за източване на дебитни карти"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D0%BD%D0%B0-%D1%85%D0%B5%D0%BA%D0%B8%D0%BC%D1%8F%D0%BD-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news872497.html", "text": "Последната голяма любов на Антон Хекимян – колежката му от Нова телевизия Василена Гръбчева, изживява най-красивия период от живота си, а именно първата си бременност. Репортерката на „Събуди се“ разбрала за щастливата вест през лятото, но предпочела да остане на работа и през новия тв сезон. Още в първия си ефир, който съвпадна с отразяването на честванията по случай Съединението на България в Пловдив, Василена се появи с нехарактерна за нея широка рокля, чиято цел беше да скрие вече добре изразеното ѝ коремче. Тъй като репортажът беше динамичен, в някои моменти ясно можеше да се види, че Гръбчева е поне в 4-тия месец. Освен това по време на екскурзиите и пътуванията ѝ през лятото от снимките с компания се вижда, че само пред Василена няма чаши с освежителни алкохолни коктейли, а причината за това била точно бременността. Въпреки че изящната блондинка все още не е обявила новината публично, всички нейни колеги вече знаели. Мълвата стигнала и до конкурентната Би Ти Ви и не подминала бившия ѝ любим Антон Хекимян. Водещият на „Тази сутрин“ не изкоментирал хубавата вест, но видимо му станало неприятно. Въпреки че с Василена се разделиха цивилизовано в началото на 2018 г., Тони все още не можел да преглътне, че тя толкова бързо му намерила заместник. Първата си рожба Мис Тв Чар очаква от младия лекар Асен Цеков, с когото са двойка от по-малко от година. Още на първия месец обаче репортерката се нанесла в неговата къща, където в момента живеят с цяла рота домашни любимци и вече преустройват помещенията за появата на първия им общ наследник. В същото време вече почти 2 години Хекимян търпи несполуки в любовта и продължава да е в отбора на заклетите ергени. 35-годишният телевизионер живее сам в софийския си апартамент, а от време на време на гости от Стара Загора идва майка му Златка, която да вкарва ред в домакинството заради трайната липса на снаха. Сподели:", "date": "2019.11.07", "title": "ДРАМА В ПИК И \"РЕТРО\": Голямата любов на Хекимян бременна (СНИМКИ)"}
{"url": "https://pik.bg/%D0%BE%D0%BE%D0%BD-%D0%BE%D1%89%D0%B5-%D0%B2%D0%B5%D0%B4%D0%BD%D1%8A%D0%B6-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%B5%D0%BC%D0%B1%D0%B0%D1%80%D0%B3%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D0%BD%D0%B0%D0%B4-%D0%BA%D1%83%D0%B1%D0%B0-news882816.html", "text": "Резолюцията беше подкрепена от 187 страни. Само три гласуваха \"против\": САЩ, Израел и за пръв път Бразилия. Две страни се въздържаха: Украйна и за пръв път Колумбия, близък съюзник на САЩ. \"Тази блокада е сериозно нарушение на международното право, на Устава на ООН и на принципите на провъзгласяването на Латинска Америка и Карибския басейн за зона на мир\", заяви кубинският външен министър Бруно Родригес, цитиран от ТАСС. Родригес заяви, че за 57-те години откакто е въведено, ембаргото е нанесло щети за над 922 милиарда долара. \"През всички тези години блокадата остана главното препятствие пред надеждата на народа ни, пред икономическото развитие на страната ни\", каза той. Постоянният представител на САЩ в ООН Кели Крафт обвини Куба, че допринася за регионалната нестабилност. \"САЩ не носят отговорност за постоянното нарушение на човешки права от кубинския режим. Отговорността ни е да защитаваме тези, които нямат глас и днес това е народът на Куба\", заяви тя. През 2016 г. Вашингтон гласува с \"въздържал се\" за първи път за четвърт век, след историческото сближаване с Хавана, предприето от тогавашния президент демократ Барак Обама, припомня АФП. Но дипломатическите отношения между САЩ и Куба бяха белязани от рязко захлаждане след идването на Доналд Тръмп в Белия дом. Общото събрание на ООН прие с голямо мнозинство, като всяка година от 1991 г., необвързваща резолюция с призив към САЩ да отменят своето икономическо и финансовото ембарго над Куба, предаде Франс прес. Сподели:", "date": "2019.11.07", "title": "ООН още веднъж призова за отмяна на ембаргото на САЩ над Куба"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B0%D0%BD%D0%B0-%D1%82%D1%80%D0%BE%D0%B3%D0%B0%D1%82%D0%B5%D0%BB%D0%BD%D0%BE-%D0%B2%D1%81%D1%8F%D0%BA%D0%B0-%D0%B2%D0%B5%D1%87%D0%B5%D1%80-%D0%BF%D0%BB%D0%B0%D1%87%D0%B0-news872463.html", "text": "През поредна тежка драма преминава любимката на зрителите Нана Гладуиш. Водещата на „Съдебен спор“ се терзаела денонощно за състоянието на своята майка. От години е ясно, че родителката на тв звездата е болна от алцхаймер, поради което е настанена в специализиран хоспис. Първоначално положението ѝ не било цветущо, но жената все пак имала проблясъци, докато в момента не проявявала никакви реакции. „Вече не говори, не ме познава, не може да става сама, да се движи. Всички знаем, че нейното заболяване е нелечимо. Обичайно няма лечение. Аз всеки ден мисля как е, как не мога да се грижа изцяло за нея, тъй като съм и по терапии, и малко дете имам, и работни ангажименти. Непрекъснато се тровя. Вечер плача, мъчно ми е, че така ѝ се случва. Но с какво тази тъга и самообвиненията ми помагат?“, споделя съкрушената Нана. Паралелно с това вече 7-а година тя води и собствената си битка за живот заради двете диагнози рак, през които премина. В момента водещата признава, че сякаш ѝ е по-лесно да приема своето заболяване, отколкото това на сестра си, която също бе покосена от коварната болест. „Сестра ми също е с рак. Откриха ѝ огромен тумор в ретроперитонеума с метастази в мозъка. Два пъти ѝ отваряха главата. По едно и също време бяхме стол до стол на химиотерапия. Сега е във Варна и според едно изследване със скенер е добре. Въобще ние ще излезем учудваща порода хора с голям късмет. Месец след като ми поставиха за втори път диагноза рак и на нея ѝ се случи същото. При нея също нямаше първично огнище като при мен. Оказа се, че е от яйчниците при направена пълна хистеректомия. Наследствена обремененост. Въпросът е, че след диагнозата аз веднага започнах да чета. Не мога да ти опиша колко много изчетох. Забравих за себе си. А тя не отвори нищичко. Каза, че е погледнала, видяла много страшни неща и край. Различен е начинът ни за постигане на психическа стабилност – при мен е от знаене, а при нея – от незнание“, споделя Нана. Въпреки че с особена сила и кураж тв водещата преминава през битката си, тя признава, че нерядко се сломява. За последно имала момент на безсилие, когато преди месеци била стресирана от медицинско лице. „Наскоро една лекарка реши, че много леко увеличение на билирубина ми незнайно по каква причина е страхотна драма. И е знак за всички възможни доброкачествени и злокачествени заболявания на черния дроб. Две нощи не спах. Така че такива пропадания са нормални“, допълва Нана, която отново е на екран с 10-и сезон на „Съдебен спор“. Сподели:", "date": "2019.11.07", "title": "САМО В ПИК И \"РЕТРО\": Нана трогателно: Всяка вечер плача!"}
{"url": "https://pik.bg/%D1%81%D0%B5%D0%B4%D0%B5%D1%81%D0%B0%D1%80%D1%8F%D1%82-%D0%B8%D0%B2%D0%B0%D0%BD-%D1%81%D0%BE%D1%82%D0%B8%D1%80%D0%BE%D0%B2-%D1%80%D0%B0%D0%B7%D0%B1%D0%B8-%D0%BD%D0%B0-%D0%BF%D1%83%D1%85-%D0%B8-%D0%BF%D1%80%D0%B0%D1%85-%D0%B4%D0%B5%D0%B1%D1%8A-%D0%BD%D0%B5%D0%B4%D0%BE%D0%BF%D1%83%D1%81%D1%82%D0%B8%D0%BC%D0%BE-%D0%B5-%D0%B4%D0%B5%D1%81%D0%BD%D0%B8-%D1%85%D0%BE%D1%80%D0%B0-%D0%B4%D0%B0-%D0%BD%D0%B0%D1%80%D1%83%D1%88%D0%B0%D0%B2%D0%B0%D1%82-%D1%81%D0%B0%D0%BA%D1%80-news882520.html", "text": "\"БСП са си изпълнили договорката. Те официално призоваха и си изпълниха договорката. Сега по отношение на ДБ, чието ръководство формално обяви неутралитет, през цялата кампания техните активни членове и общински съветници в социалните мрежи и навсякъде директно и недвусмислено агитираха, и разпространяваха един призив „18 причини да се гласува за Мая Манолова“. Това са официални фигури в тяхното ръководство, никой не излезе да се разграничи от това. Те можеха дори да не излизат с някаква позиция за кой от двамата кандидати да се гласува, но трябваше да вземат ясна и категорична позиция\", заяви Сотиров. Сега дали техните привърженици ще излязат и ще гласуват на втори тур, дали няма да гласуват, това е въпрос на всеки избирател. Но не може, когато има кандидатура на БСП, партия, която претендира, че е дясна и демократична, по този въпрос да вземе неутрална позиция и да оставя нещата да се решават по съвест. Едни дават пример с това, което се случи в Будапеща, но БСП е продължител на БКП. Те ходят всяка година и на 9 септември, и на Бузлуджа да почитат един режим, който по закон е обявен за престъпен. Тези хора не са се извинили за престъпленията на партията, на която са правоприемник, нито техният кандидат, който беше активен член на тяхната партия. Това е недопустимо - ДБ да си партнират с такава политическа сила. Това са хора, издигнали кандидат, който ходеше на Бузлуджа и на Копринка, и на паметника на Съветската армия. Това са неща, които са сакрални за всеки един демократичен и десен човек. И затова беше изследвано, че по-голямата част от традиционните избиратели на ДБ или не отидоха изобщо на балотажа, или не изпълниха призивите на активистите, на публичните фигури от ДБ и гласуваха по различен начин. Не гласуваха за Мая Манолова. За мен беше недопустимо тези хора да се равнопоставят с Мая Манолова, посочи още той. Принципно е недопустима тази игра, защото те непрекъснато обвиняват ГЕРБ, с които до вчера бяха коалиционни партньори, с които бяха в едно правителство. ГЕРБ са на политическа сцена повече от 10 години. Значи ДБ преди няколко години нямаха никакъв проблем да бъдат с тях в коалиция, на няколко пъти имаха партньорства, подкрепиха ги и на предишните местни избори, а сега изведнъж решават, че те са по-големи комунисти от БСП и това им е оправдание да гласуват за БСП. Какъв е този антикомунизъм? Значи единият сезон си с тези, които наричаш комунисти, а другия си с другите, които пак наричаш комунисти. Може би това в тяхното съзнание е някаква равна отдалеченост от различните групи комунисти, смята още Сотиров. Сподели:", "date": "2019.11.07", "title": "Седесарят Иван Сотиров разби на пух и прах ДеБъ: Недопустимо е десни хора да нарушават сакрални принципи - на места БСП е прехвърляла всичките си гласове за тях"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%BE%D1%87%D0%B8%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%BA%D0%BE%D0%B5%D1%82%D0%BE-%D0%BF%D0%B0%D0%B4%D0%BD%D0%B0-%D0%BE%D1%82-%D0%BA%D0%B0%D1%80%D1%83%D1%86%D0%B0-%D0%B2-%D0%BB%D1%83%D0%BA%D0%BE%D0%B2%D0%B8%D1%82-news882766.html", "text": "Почина детето, което падна от каруца в Луковит, съобщава Нова телевизия . Трагичният инцидент е станал в ромската махала в града на 5 ноември. 10-годишното дете е идвал от ромския квартал „Изток”. Той паднал от каруцата, а конят е продължил още 150 метра надолу. Момчето беше настанено в реанимация в плевенската болница в тежко състояние. От началото на годината, само в Луковит има два инцидента заради каруци. Сподели:", "date": "2019.11.07", "title": "ТРАГЕДИЯ: Почина детето, което падна от каруца в Луковит"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8-6-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D1%81%D0%BA%D1%8A%D1%81%D0%B0-%D1%81-%D0%B2%D0%B0%D1%81-%D0%B2%D1%8A%D0%BF%D1%80%D0%B5%D0%BA%D0%B8-%D1%87%D0%B5-%D0%B2%D0%B8-%D0%BE%D0%B1%D0%B8%D1%87%D0%B0-news882422.html", "text": "В една връзка чувствата никога не са достатъчни. Започвайки нова, винаги сме щастливо влюбени, всичко ни се струва прекрасно, вярваме че сме срещнали човека, с когото ще прекараме остатъка от живота си. Минават месеци и нещата придобиват друг изглед и смисъл. Понякога решаваме да си тръгнем, но има случаи, в които мъжът си тръгва, въпреки че усещаме, че той по някакъв начин изпитва чувства към нас. Защо? Не се чувства оценен във връзката Понякога достойнството на мъжа е на първо място. Той може да ви обича, но това не означава, че ще ви позволи да тъпчете гордостта му. Ако дълго време се чувства като недооценен, няма да се поколебае да сложи край на връзката. Вече не сте онази жена, в която той се влюби Хората се променят с времето, не само като външност, но и като характер. И когато не успеем да се адаптираме към промените на другия, отношенията вървят към своя край. Не вярва в способностите си да ви направи щастлива Несигурността в себе си на един мъж, може да е причина да не започне връзка или да я прекъсне, когато не смята, че е достоен за партньорката си. Може да е готов да жертва някои неща, за да ви направи щастлива, но за истинските важни, които да отговорят на нуждите и очакванията на взаимоотношенията, да не е готов. Ето защо той предпочита да я прекъсне. Негативни усещания Ако през по-голяма част от времето, взаимодействията ви са негативни, усеща се напрежение, то това е изживяване и за двете страни, което ви кара да се чувствате тъжни. С времето това започва да действа изтощително за него, а и за вас. И въпреки че изпитва силни чувства към вас, мъжът може да реши да прекрати връзката. Разминаване в житейските планове В една връзка компромиси трябва да се правят и от двете страни. Нерядко се случва единият партньор да не е склонен на такива. Случва се и плановете ви за бъдещето да се разминават. Например, той да иска да развива кариера, докато вие сте готова за семейство. Тогава мъжът избира егоистичната си страна за сметка на връзката. Опитвате се да го промените Никой не би искал половинката му да не го приема такъв какъвто е. Мъжете не приемат, когато жената до тях иска да ги промени. Това ги кара да се чувстват недостатъчни, недооценени. Ако на вас нещо ви липсва от негова страна, добрата комуникация е решаваща. Сподели:", "date": "2019.11.07", "title": "САМО ЗА ДАМИ: 6 причини да скъса с вас, въпреки че ви обича"}
{"url": "https://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%BE%D0%B1%D1%8F%D1%81%D0%BD%D0%B8-%D0%B7%D0%B0%D1%89%D0%BE-%D1%80%D0%B5%D0%B3%D0%B8%D0%BE%D0%BD%D1%8A%D1%82-%D1%80%D0%B0%D0%B7%D1%87%D0%B8%D1%82%D0%B0-%D0%BD%D0%B0-%D1%82%D0%BE%D0%BA%D0%B0-%D0%BE%D1%82-%D0%B2%D1%8A%D0%B3%D0%BB%D0%B8%D1%89%D0%BD%D0%B8%D1%82%D0%B5-%D1%86%D0%B5%D0%BD%D1%82%D1%80%D0%B0%D0%BB%D0%B8-news882682.html", "text": "Бъдещето на въглищния сектор в България е изключително важна тема, върху която работим заедно с Европейската комисия. Това заяви по време на конференция енергийният министър Теменужка Петкова, предаде БГНЕС. „Ние се намираме в регион, в който България е нетен износител на електрическа енергия. За съжаление, държавите съседки не могат да се похвалят със същия статут. Като цяло регионът разчита на България“, отбеляза министърът в приветственото си слово пред енергийния бранш. Петкова отново повтори позицията на правителството, че България ще продължи да разчита и през следващото десетилетие на енергията от въглищните централи. Затова устойчивото развитие на ключовите базови мощности е от особено значение при ясно спазване на регламентите на ЕС. „Тази позиция ще продължим да я отстояваме, когато става дума за този преход.“ Енергийният министър каза още, че страната ни вече е изпратила писмо до ЕК, с което ясно заявява, че ще продължи да разчита на топлоцентралите следващите години. Същевременно страната ни работи с международен консултант, който изработва съответния механизъм за капацитет, както предвижда европейското законодателство за централите на въглища. Сподели:", "date": "2019.11.07", "title": "Теменужка Петкова обясни защо регионът разчита на тока от въглищните централи"}
{"url": "https://pik.bg/%D1%83%D1%82%D0%B8-%D0%BF%D1%80%D0%B0%D0%B2%D0%B8-50-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%BE%D0%B2-%D0%B1%D1%83%D1%80%D0%B3%D0%B5%D1%80-%D0%B7%D0%B0-%D0%B3%D0%B8%D0%BD%D0%B5%D1%81-news882732.html", "text": "50-килограмов бургер за рекорд на \"Гинес\" сътвори кулинарят Ути Бъчваров. Гигантският сандвич е измайсторен преди дни на международен панаир на животновъдите в Пловдив. Бургерът тежи 50 килограма и е с диаметър 1,80 м. \"Това е бургер, различен от този в Щатите. Исках да има балкански дух, на скара. Все пак в Америка бургерът е религия, но исках да се различа от техния. Това е най-големият бургер, правен у нас\", коментира iстоличен всекидневник именитият кулинар. Въпреки гигантските си размери изкушението се изяжда за секунди от гостите на панаира. \"Направихме бургера на огромно барбекю, мое творение. Животното избрах лично аз през септември от ферма в с. Стефан Караджово, отново аз го транжирах, а месото узрява 45 дни преди да бъде сготвено\", разкри кулинарят. Съставките на мащабния бургер са люти чушки, кисели краставици, български сос с извара, лютеница и печени чушки, хляб и телешко месо. След като прави месото, Ути не конструира класическия бургер, защото по думите му \"няма толкова голяма питка, която да събере толкова месо\". Затова изделието е разделено на 100 порции. \"Мисля, че идеалният бургер е 200 грама, като направихте 100 бургера, които се изядоха за секунди\", гордее се с бургера си Ути. Този петък Ути отново ще запретне ръкави, за да направи най-големите сарми у нас. Сподели:", "date": "2019.11.07", "title": "Ути прави 50-килограмов бургер за \"Гинес\""}
{"url": "https://pik.bg/%D0%B3%D0%B4%D0%B1%D0%BE%D0%BF-%D1%81%D0%BF%D1%80%D1%8F-11-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D1%81%D0%B0%D0%B9%D1%82%D0%B0-%D0%B7%D0%B0-%D0%BC%D1%83%D0%B7%D0%B8%D0%BA%D0%B0-news882769.html", "text": "В периода 24-30 октомври служители на ГДБОП преустановиха дейността до 11 незаконни сайта, предоставяли актуални музикални произведения без уредени авторски и сродни права. Сигналът е подаден от International Federation of the Phonographic Industry (IFPI), чрез Българската асоциация на музикалните продуценти (БАМП). Съобщението се отнася за сървъри на международна компания в адресното пространство на България, на които са позиционирани 11 сайта, нарушаващи правата върху музикални произведения като обекти на интелектуалната собственост. Към сигнала са приложени списък на сайтове и обекти, чиито права са нарушени, като https://seedpeer.me/, http://www.sumotorrent.sx/, http://nydus.org/, https://ddl-music.to/ и др. В хода на проверката, извършена от ГДБОП е установено, че интернет страниците предоставят достъп на своите потребители до музикални произведения без необходимото по закон съгласие на правоносителите. Сайтовете били позиционирани на сървъри на международна компания в България, като част от тях били прикрити чрез използване на прокси сървъри (анонимизиращи услуги) на компания от САЩ. След проведените компютърно-разузнавателни дейности и издадени разпореждания, достъпът до интернет страниците е преустановен, престъпната дейност е прекратена и са предотвратени огромни щети за авторите и правоносителите. Сподели:", "date": "2019.11.07", "title": "ГДБОП спря 11 незаконни сайта за музика"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B3%D1%80%D0%B0%D0%BD%D0%B4%D1%8A%D1%82-%D0%BE%D1%82-%D0%B3%D0%B5%D1%80%D0%B5%D0%BD%D0%B0-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BF%D0%BE%D0%B4%D1%81%D0%B8%D0%BB%D0%B8-%D1%81-%D0%B0%D1%81%D0%BE%D0%B2%D0%B5-%D0%BD%D0%B0-%D0%B4%D0%B8%D0%BD%D0%B0%D0%BC%D0%BE-%D0%B1%D1%83%D0%BA%D1%83%D1%80%D0%B5%D1%89-news882712.html", "text": "Финансовата криза в румънския гранд Динамо (Букурещ) предвещава сериозни проблеми за клуба през зимата, когато голяма част от звездите на тима е много вероятно да потърсят трансфери. Според информация на \"Топспорт\", от Левски също се интересуват от случващото се в гореспоменатия клуб. Визира се, че \"сините\" от почти година имат интерес към централния нападател Матиа Монтини, но от скоро в полезрението на Левски са попаднали още няколко футболиста на Динамо. Първият от тях е централният бранител Денис Чиботариу. Въпросният е юноша на клуба. В момента се води и младежки национал на Румъния. 21-годишният защитник впечатлява с тактическата си зрялост, а за евентуалното му преминаване на \"Герена\" може да помогне и агентът му Джовани Бекали, чиято мениджърска агенция вече работи активно с Левски. Допълва се още, че сред големия списък с предложени футболисти за \"сините\", попада и съотборникът му в Динамо - Александру Рауца. Той към момента е по-скоро със статут на резерва. Договорът му е до лятото на 2021 година, но финансовите неуредици във визирания румънски гранд може и драстично да намалят пазарната му цена, която според различни сайтове е 550 000 евро. Рауца също е клиент на Джовани Бекали и донякъде отговаря на изискванията на Хубчев за физически здрав дефанзивен халф. Сподели:", "date": "2019.11.07", "title": "ГОРЕЩА ТЕМА: Грандът от \"Герена\" може да се подсили с асове на Динамо (Букурещ)?"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B1%D0%B0%D0%BD%D0%B4%D0%B0-%D0%B4%D1%8A%D1%80%D0%B2%D0%B0%D1%80%D0%B8-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0-%D1%81%D0%B5%D1%87-news882653.html", "text": "Девет души са задържани за незаконна сеч. Това съобщиха от ОДМВР - Видин. Вчера с полицейска мярка за срок до 24 часа в РУ - Кула, са били задържани девет лица (от Видин, Дунавци, Жеглица и Новоселци), извършващи незаконна сеч в землището на село Милчина лъка, община Грамада. Полицейските служители предприели действия в хода на проведена специализирана операция след извършено наблюдение на горски територии с цел пресичане на незаконен дърводобив в района. В горски имот в момент на сеч униформените установили петима мъже с две резачки и товарен автомобил „ГАЗ“, а в близост камари с общо 10 кубика дървесина. В друг съседен имот също в момент на незаконна сеч полицаите заловили още четирима мъже с две резачки и множество камари с общо три кубика дърва. Дежурна оперативна група извършила оглед на двете местопроизшествия, разследващите иззели автомобил „ГАЗ“, четири моторни триона и 13 кубика дървесина. Работата по случая продължава, в кулското районно управление е образувано досъдебно производство. Сподели:", "date": "2019.11.07", "title": "Задържаха банда дървари за незаконна сеч"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B5%D0%BD%D0%B8%D0%B4%D0%B6%D1%8A%D1%80%D1%8A%D1%82-%D0%BD%D0%B0-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D1%81-%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%B9-%D0%BE%D1%89%D0%B5-%D0%BD%D0%B5-%D0%BC%D0%BE%D0%B6%D0%B5-news882750.html", "text": "Стоянка Мутафова се захранва чрез гастростомна тръба след тежката операция за отстраняване на жлъчката, която претърпя в Университетска болница \"Лозенец\", научи ПИК. Комедийната прима бе оперирана на 21 октомври и като по чудо се размина с най-лошото. След като екип на \"Бърза помощ\" я откара по спешност в болница, там установиха гной в жлъчката. Опциите пред Стояна са били  две - незабавна операция или реална опасност спомагателният орган на храносмилателната система да се спука и Мутафова да си отиде буквално за няколко часа. \"Няма промяна в състоянието й - нито е по-добре, нито е по-зле. Сутринта с Муки бяхме при нея, в повечето случаи ходим по два пъти на ден, за да я видим\", сподели пред ПИК мениджърът на актрисата Евгени Боянов. 18 дни след животоспасяващата операция, 97-годишната легенда още не може да се обслужва сама. \"Не говори, но се разбираме с жестове, основно с \"Да\" и \"Не\". Още не може да се храни сама, захранват я с пасирана храна чрез специална тръба\", добави още личният мениджър на звездата. Той и дъщерята на Стояна - Мария Грубешлиева-Муки, комуникират непрекъснато с лекаващите лекари. По думите му в близките дни медиците не планират да извеждат Мутафова от Интензивното отделение. Сподели:", "date": "2019.11.07", "title": "ПЪРВО В ПИК: Мениджърът на Стоянка Мутафова с нови подробности за състоянието й: Още не може да говори и да се храни сама"}
{"url": "https://pik.bg/%D0%B4%D0%B5%D1%81%D0%B8-%D1%86%D0%BE%D0%BD%D0%B5%D0%B2%D0%B0-%D1%81%D0%B8-%D1%82%D1%8A%D1%80%D1%81%D0%B8-%D0%B4%D0%B0%D1%81%D0%BA%D0%B0%D0%BB-%D0%BF%D0%BE-%D1%84%D1%80%D0%B5%D0%BD%D1%81%D0%BA%D0%B8-news882687.html", "text": "Деси Цонева е многофункционална! След като роди дъщеря си Бианка Димана на 17 октомври, а само десетина дни по-късно се върна на работа като репортер на Гала, сега дъщерята на Димитър Цонев си е наумила да тръгне на уроци по френски език, видя ПИК. Деси потърси съвет от приятелите си във Фейсбук къде е най-добре да усъвършенства познанията си по френския. Цонева уточни, че има основата, тъй като в училище е изучавала езика, но сега иска да подобри уменията си. Приятелките на напористата репортерка й препоръчаха Френския културен център и Институт за Чуждестранни Студенти. Сподели:", "date": "2019.11.07", "title": "Деси Цонева си търси даскал по френски"}
{"url": "https://pik.bg/%D0%BA%D0%BE%D0%BC%D0%B8%D1%81%D0%B8%D0%B8%D1%82%D0%B5-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D1%80%D0%B8%D0%B5%D1%85%D0%B0-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%BD%D0%B7%D0%BE%D0%BA-%D0%BD%D0%B0-%D0%BF%D1%8A%D1%80%D0%B2%D0%BE-%D1%87%D0%B5%D1%82%D0%B5%D0%BD%D0%B5-news882771.html", "text": "Депутатите от три парламентарни комисии приеха на първо четене Законопроекта за бюджет на Националната здравноосигурителна каса /НЗОК/. Предстои той да бъде гледан в пленарна зала на извънредно заседание следващия вторник. Разчетите за здраве за догодина представи министърът на здравеопазването Кирил Ананиев. Пред депутатите от комисията по бюджет и финанси, комисията по труда, социалната и демографската политика и тази по здравеопазване, министър Ананиев представи плануваните разходи и трансфери по бюджета на НЗОК. Принципна подкрепа за законопроекта заявиха от ГЕРБ, \"Обединени патриоти\", против бяха депутатите от ДПС и \"БСП за България\". Министър Ананиев посочи, че в консолидираната фискална програма общите разходи за здраве са в размер на 5,755 млрд. лв. или 4,5 на сто от БВП, което е нарастване с 0,1% в сравнение с предходната година. В номинални стойности ръстът на разходите за тази година е 498, 5 млн. лв. Министър Ананиев отбеляза, че проектът на бюджета на НЗОК е в съответствие с бюджетната рамка и балансираното бюджетно салдо и представлява стабилна основа за процеса на преговорите за Националния рамков договор за 2020 г. Съвместното заседание продължава с обсъждане на първо четене на Законопроекта за държавното обществено осигуряване. Сподели:", "date": "2019.11.07", "title": "Комисиите в парламента приеха бюджета на НЗОК на първо четене"}
{"url": "https://pik.bg/%D0%BD%D0%BE%D0%B2%D0%B8%D1%8F%D1%82-%D0%BA%D0%BC%D0%B5%D1%82-%D0%BD%D0%B0-%D0%BF%D0%B5%D1%80%D0%BD%D0%B8%D0%BA-%D0%BE%D0%B1%D1%8F%D1%81%D0%BD%D0%B8-%D0%BA%D0%B0%D0%BA-%D1%89%D0%B5-%D1%81%D0%B5-%D1%81%D0%BF%D1%80%D0%B0%D0%B2%D0%B8-%D1%81-%D0%B2%D0%BE%D0%B4%D0%BD%D0%B8%D1%8F-%D1%80%D0%B5%D0%B6%D0%B8%D0%BC-news882636.html", "text": "„Засушаването е от август, септември и октомври, преди това криза не е имало. Затова се питам, дали е поддържан режима на язовира по време на ремонта, който му бе направен“, допълни градоначалникът. „Ще искам отговори за това как е направен този ремонт. Каква част е ремонтирана при подводния способ? Видно е, че управителят на ВиК не се справя. Годината не бе толкова суха, за да се оправдаваме. Който се оправдава или не иска да се справи с кризата или не си е на мястото“, смята Владимиров. „Огромният проблем с язовир „Пчелина“ започнаха след направата на един ВЕЦ. От там се изтегля вода от долните слоеве на водоема, в която има наличие на тежки метали. Поел съм ангажимент да се справя бързо с проблема по замърсяването на река Струма“, увери той. \"Няма да правя компромис с чистотата на въздуха на Перник и няма да позволя в ТЕЦ „Република” да се използва друго гориво, освен въглища\", зарече се той. Що се отнася до биомасата, Владимиров смята, че скандинавските страни са доказали нейната стойност като гориво, но на цената на големи екологични инвестиции, които компаниите тук не са готови да извършат. Ситуацията с безводието в Перник беше подценена. Ако се бяха взели мерки по-рано, може би щяхме да се справим с проблема, вместо сега да сме пред тежка катастрофа. Некомпетентно управление на ВиК е причината за водния режим, пред който се изправя Перник. Това заяви новоизбраният кмет на Перник Станислав Владимиров в ефира на БТВ. Сподели:", "date": "2019.11.07", "title": "Новият кмет на Перник обясни как ще се справи с водния режим"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%BE%D0%BB%D0%B5%D0%B2-%D0%B2%D0%B7%D0%B5-%D0%BD%D0%B0-%D0%BF%D0%BE%D0%B4%D0%B1%D0%B8%D0%B2-%D1%80%D0%B0%D0%B4%D0%B0%D0%BD-%D0%BA%D1%8A%D0%BD%D0%B5%D0%B2-%D0%B8-%D0%BF%D1%81%D0%B8%D1%85%D0%BE%D0%B4%D0%B5%D1%81%D0%BD%D0%B8%D1%82%D0%B5-%D0%BF%D1%80%D0%B5%D0%BA%D1%80%D1%8A%D1%81%D1%82%D0%B8-%D0%B3%D0%B8-%D0%BD%D0%B0-%E2%80%9C%D0%B4%D0%B0-%D0%BD%D0%B5%D0%BC%D0%B0-%D0%BB%D0%B5%D0%B2%D0%BE--news882657.html", "text": "Икономистът Владимир Каролев взе на подбив провалените на изборите психодесни, които се увъртолиха в безпринципно гласуване и изпадане в синьо-червена мъгла, давайки подкрепата си за изконни врагове в лицето на Мая Манолова. Някой моля да ми припомни за последните 10 години колко пъти се прекръстиха коалициите в които ДСБ участват, че им загубих бройката, пита реторично Каролев на страницата си във Фейсбук и констатира: \"Но сега, след като Радан Кънев е в чужбина на добра заплата, няма как да не дойдат гласовете от чужбина на следващите парламентарни избори и “Да, нЕма лЕво, нЕма дЕсно, има розово-зИлено” да не минат 4%, и запасен генерал Наско да не стане депутат. Амин!\". Че и ей тоз красавец Сандов, розово-Зилен съ-председател на грантаджийско-партийния зИленчук. Най-после и той сигурна заплата да получи. И край, мафиЙта ке биде преборена!, шегува се с провалените психодесни икономистът, като публикува и снимка на Борислав Сандов, съучредител на партия Зелените и неин съпредседател в продължение на три години. Сандов е известен с водещата си дейност по природоопазващи кампании, сред които за опазването на Иракли, забраната на ГМО в храните, мораториума върху шистовия газ и спазването на законите в Национален парк Пирин. В края на 2015 година е избран за съпредседател на Балканските Зелени. През февруари месец 2016 година, е осъден на първа инстанция в Панагюрище за обида, защото нарича бизнесмена Лъчезар Цоцорков „олигарх-отровител“ във Фейсбук статус Сподели:", "date": "2019.11.07", "title": "САМО В ПИК: Каролев взе на подбив Радан Кънев и психодесните! Прекръсти ги на “Да, нема лево, нема десно, има розово-зИлено”"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-%D0%BD%D0%B0-%D0%B2%D0%B5%D0%BD%D0%B5%D1%86%D0%B8%D0%B0%D0%BD%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-news882677.html", "text": "Министър-председателят Бойко Борисов се срещна в Министерския съвет с делегация на Венецианската комисия. В рамките на разговора премиерът Борисов отбеляза констатациите в последния доклад по Механизма за сътрудничество и оценка за България и посочи, че държавата ни е изпълнила всички показатели и препоръки, които Европейската комисия е поставила като условия за отпадане на мониторинга. Според министър-председателя постигнатия от България прогрес в тази сфера кореспондира на ангажиментите, които страната ни е поела, присъединявайки се съм Европейския съюз. Премиерът Борисов беше категоричен, че гарантирането на върховенството на закона и занапред ще бъде приоритет за страната ни. По отношение на предложените законодателни промени на Наказателно-процесуалния кодекс, министър-председателят Борисов изтъкна, че проектът е изготвен в изпълнение на препоръките на Механизма за сътрудничество и оценка на ЕС. Становището на Венецианската комисия по законопроекта е изключително важно за България и нашето правителство ще се съобрази с него, отбеляза премиерът Борисов. Той изтъкна, че преди да бъде поискано мнението на Венецианската комисия по промените, темата е била обсъдена и с Брюксел. Сподели:", "date": "2019.11.07", "title": "ИЗВЪНРЕДНО В ПИК: Премиерът Борисов се срещна с делегация на Венецианската комисия"}
{"url": "https://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D1%87%D0%B5%D1%88%D0%BA%D0%B8-%D0%B8%D0%BC%D0%B0%D0%BC-%D0%B7%D0%B0-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-news882610.html", "text": "Бивш имам, живеещ в Прага, беше обвинен за тероризъм и може да получи до 15 години затвор, предаде Франс прес, като се позова на съобщение на съдебните власти. Самер Шехадех е съден за участие в терористична група и за това, че е подкрепял, насърчавал и финансирал терористични дейности. Той е в ареста от година. Брат му и снаха му са обвинени за същото. Самер Шехадех е роден в Прага, от палестински произход е, учил е в Саудитска Арабия и е бил имам на джамията в Прага. Преди пет години я напуска, за да отиде да живее в Словакия. После се връща в Прага, но напуска отново Чехия през 2016 г. с брат си и снаха си, на които помогнал да се присъединят към групировка в Сирия, свързана с Ал Каида. Чешката полиция е започнала да се интересува от него през същата година, подозирайки го, че подстрекава хората към радикализация. Според медиите бившият имам бил арестуван в Йордания и екстрадиран към Чехия. Сподели:", "date": "2019.11.07", "title": "Обвиниха чешки имам за тероризъм"}
{"url": "https://pik.bg/%D1%81%D0%BB%D1%83%D1%87%D0%B0%D0%B8%D1%82%D0%B5-%D0%BD%D0%B0-%D0%BC%D0%BE%D1%80%D0%B1%D0%B8%D0%BB%D0%B8-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-%D0%B2-%D1%81%D0%BE%D1%84%D0%B8%D1%8F-%D0%BD%D1%8F%D0%BC%D0%B0-%D0%BE%D1%82-%D0%BC%D0%B5%D1%81%D0%B5%D1%86-news882637.html", "text": "\"За тези деца единственият начин да ги предпазим е да им осигурим среда от имунизирани, в която няма как причинителят да стигне до тях\", допълни здравният инспектор. Още по-малък процент от децата не отговарят на антигенното дразнене. Това означава, че въпреки, че са имунизирани не магат да изработят пълноценен имунитет. Той обясни, че е повече от ясно, че имаме неимунизирани, а внос на болестта непрекъснато има от съседни на нас държави. \"От четири седмици не е имало нови случаи на морбили в София и областта. Има отделни случаи в Монтана и Пазарджик. Това са двата региона, които в момента наблюдаваме много внимателно, и където направихме извънредна имунизация за да осигурим пълно покритие, и да не дадем никъде терен на вируса да продължи да се разпространява\". Доц. Ангел Кунчев се съгласи, че при приемането на всяко лекарство се наблюдават малко или много странични ефекти, но тези реакции са най-малко при ваксините. \"Всеки човек е особена Вселена, всеки човек реагира по раличен начин. Може да се случи някъде да има такава странична реакция, но изключително рядко е тя да е тежка и животозаплашваща\". Между половин и един процент от децата по различни причини, на базата на различни заболявания или вродени състояния не могат да бъдат имунизирани\". Това каза в студиото на сутрешния блок на БНТ доц. Ангел Кунчев, главен държавен здравен инспектор, по повод случая в Сливен, при който баща осъди Комисията за защита от дискриминация заради това, че детето му не може да посещава детска градина, защото родителите са решили да не му поставят ваксина срещу морбили. Сподели:", "date": "2019.11.07", "title": "Случаите на морбили намаляват, в София няма от месец"}
{"url": "https://pik.bg/%D1%82%D1%80%D0%B8-%D0%BF%D0%B0%D1%80%D1%82%D0%B8%D0%B8-%D0%B3%D0%BB%D0%B0%D1%81%D1%83%D0%B2%D0%B0%D1%82-%D1%81%D1%80%D0%B5%D1%89%D1%83-%D0%B1%D1%80%D0%B5%D0%BA%D0%B7%D0%B8%D1%82-%D0%B2-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news882619.html", "text": "Либералдемократическата партия на Великобритания постигна споразумение с уелската „Плайд Камри“ и „Зелени“ за тактическо гласуване за предотвратяване на Брекзит на предстоящите предсрочни парламентарни избори в Обединеното кралство, предава TACC, като се позовава на медийни източници, цитирали партийни лидери. „Радваме се, че е постигнато споразумение. Това е важен момент за всички хора, които искат да подкрепят кандидатите, поддържащи членството в ЕС в цялата страна\", цитира агенцията думите на Джо Суинсън. Според информацията споразумението може да засяга 60-70 от 650 избирателни секции. Тактическото гласуване в този случай ще означава, че кандидатите на всяка от трите партии няма да се противопоставят на претендента за депутатски мандат сред противниците на Брекзит, който има най-реалните шансове да влезе в Камарата на общините. Чрез предсрочни избори премиерът и лидер на управляващата Консервативна партия Борис Джонсън възнамерява да преодолее безизходицата при постигането на споразумение за Брекзит. Обединеното кралство трябваше да напусне ЕС на 29 март 2019 г., т.е. две години след като представи писмено известие за оттегляне от Общността. Депутати от Камарата на общините обаче три пъти отхвърлиха проектоспоразумението за условията на споразумението, постигнато от Брюксел и правителството, водено от вече бившия премиер Тереза Мей. В резултат на това ЕС се съгласи да отложи Брекзит първо за април или май, а след това за 31 октомври, а Мей бепринудена да подаде оставка. Джонсън, който я замени, настоя страната да напусне ЕС на 31 октомври със или без сделка, но поради закон, приет от парламента, на 19 октомври беше принуден да изпрати искане до Европейския съвет за ново отлагане на Брекзит - до 31 януари 2020 г. ЕС го предостави на Лондон. Сподели:", "date": "2019.11.07", "title": "Три партии гласуват срещу Брекзит в британския парламент"}
{"url": "https://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%B5%D1%80%D0%BD%D0%B5%D1%80-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B7%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B0%D1%82%D0%B0-%D0%BC%D0%B8%D0%B3%D1%80%D0%B0%D1%86%D0%B8%D1%8F-news882668.html", "text": "Мерките за борба с трафика на хора и нелегалната миграция в региона бяха във фокуса на вчерашните обсъждания на министрите. В рамките на дискусията зам.-министър Милко Бернер призова за засилване на оперативното сътрудничество, обмена на информация и по-добра координация на съвместните действия. Той подчерта ролята на установени регионални формати като Центъра за правоприлагане в ЮИЕ СЕЛЕК, както и  необходимостта от засилване на сътрудничеството с Турция - ключов партньор в региона. Обсъдени бяха и предизвикателствата пред реформата на Общата европейска система в областта на убежището. Участниците от държавите от Залцбургския форум се обединиха около общото решение да работят за очертаването на ключови елементи от реформата, по които има съгласие, с оглед представянето им в новата Европейска комисия. Днес конференцията продължава в разширен формат, съвместно с приятелите на Залцбургския форум от Западните Балкани. Ще бъдат обсъдени имиграционната ситуация в региона, както и мерките, необходими за повишаване на граничната сигурност. България ще представи приоритетите на предстоящото през първата половина на 2020 г. Българско председателство на форума. Сподели:", "date": "2019.11.07", "title": "Заместник-министър Бернер участва в конференция за нелегалната миграция"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%BC%D0%BE%D0%BB%D0%B8%D1%82%D0%B2%D0%B8%D1%82%D0%B5-%D0%B2%D0%B8-%D1%89%D0%B5-%D1%81%D0%B0-%D1%87%D1%83%D1%82%D0%B8-%D0%B8%D0%B4%D0%B2%D0%B0-%D0%B4%D1%83%D1%85%D0%BE%D0%B2%D0%BD%D0%B0-%D1%85%D0%B0%D1%80%D0%BC%D0%BE%D0%BD%D0%B8%D1%8F-news882606.html", "text": "07.11.19 Денят, в който молитвите биват чути Луната в съвпад с Нептун в знак Риби - Преобладава романтичната нагласа, мечтателността. През това време хората са склонни да гледат на света през розови очила. В любовните дела трябва да се прояви голяма предпазливост, пише астроложката Ивелина пенчева. Нараства и излишната чувствителност и сантименталност у хората, следователно и ранимостта. Липсва обективност. Лесно можете да повярвате на лъжливи обещания и да бъдете подведени. Вниманието ви може да е съсредоточено върху духовните теми. Време за озарение и просветление. Неясните неща могат да се изяснят. Човек в този период се намира във връзка с Космоса. Вземайки важни решения, вслушайте се първо във вътрешният си глас и се доверете на своята интуиция. Краката сега са много чувствителни, така че обърнете достатъчно внимание на своите обувки - те трябва да бъдат максимално удобни. Продължава 11 лунен ден до 15:20ч на 7 ноември (от 14:55ч на 6 ноември) Един от най-силните енергийно дни. Противоречивост и нееднозначност ще преобладават през деня. Всичко, което започнете сега, трябва да бъде доведено до край. Не се препоръчва да бъдете пасивни, но и да се претоварвате е неуместно. Пренасочете енергията си към конструктивни практически дейности и съзидание. Не проявявайте лекомислие. Избягвайте да предприемате рисковани дейности. Всичко трябва да се прави с голямо внимание. Най-важното нещо сега е максималната концентрация върху духовната сфера. Ако възникне болест в 11 лунен ден, това е сигнал, че не обичате достатъчно тялото си. Денят подхожда за романтика и интимност. Време за разкрепостяване на духа и разпускане, когато падат всички притеснения и задръжки. Не допускайте да се създаде напрежение в интимните ви отношения! Следва 12 лунен ден от 15:20ч на 7 ноември до 15:44ч на 8 ноември Мощен ден, в който се включва космическата енергия на любовта. Енергията на денят е подходяща за правене на добро, хармония и възможност да бъдем в мир със себе си. Ден, в който са противопоказни всякакви отрицателни емоции и не трябва да се натоварва сърцето. Не е добре да се ядосвате и гневите, не трябва да сте груби, да спорите, да се изричат обиди. Лошото отношение може да остане за дълго в паметта на човека и трудно да се забрави. Проявете в този лунен ден максимум нежни и топли чувства, намерете позитивните моменти в него! Избягвайте да се оплаквате от съдбата. Може да заседнете в това състояние за дълго. Знайте, че всичко, което се случва е само за по-добро. Не е добре да се започва и предприема нищо, тъй като усилията ще бъдат напразни и резултатите незадоволителни. Нещата могат да се развият спонтанно и непредсказуемо. Не правете непоискано добро иначе ще поемете част от кармата на другия човек. Ако заболеете през този ден, означава, че неправилно сте използвали мъдростта. Полезни са занимания с йога и други източни практики. Не се претоварвайте с тежки физически тренировки, но затова пък може да си направите лек масаж. Контактуването е благоприятно, както и за прояви на алтруизъм и милосърдие, да помагате на тези, които се нуждаят от вашата помощ. Отделете време за по-стари роднини, родители, навестете болни приятели. В този ден молитвите ни биват чути във Вселената, но те трябва да идват от сърцето и да са искрени. Обърнете се към Висшите сили и помолете да ви подкрепят във вашите дела, да ви помогнат да превърнете мечтите си в реалност. Не забравяйте да се помолите и близките си. Подстрижката в това време подобрява здравето, освобождава ви от обидите и притегля богатство. 22 слънчев ден - Добре е в този ден да се прави свободен избор на пътя. Могат да станат внезапни промени в живота. Например да предприемете пътуване, без да сте го планували или да направите спонтанно нова прическа. Днес живейте по интуиция, вслушвайте се във вътрешния си глас. Денят благоприятства освобождаването от всичко старо и ненужно. Сподели:", "date": "2019.11.07", "title": "ЗВЕЗДИТЕ ГОВОРЯТ: Молитвите ви ще са чути, идва духовна хармония"}
{"url": "https://pik.bg/%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%B8-%D0%B4%D1%80%D1%83%D0%B3%D0%B8%D1%82%D0%B5-%D0%BC%D0%B5%D0%B4%D0%B8%D0%B9%D0%BD%D0%B8-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8-%D0%B2-%D0%B5%D1%81-%D1%81%D0%B0-%D0%B8%D0%B7%D0%BB%D0%BE%D0%B6%D0%B5%D0%BD%D0%B8-%D0%BD%D0%B0-%D1%80%D0%B8%D1%81%D0%BA-%D0%BE%D1%82-%D0%BC%D0%BD%D0%BE%D0%B6%D0%B5%D1%81%D1%82%D0%B2%D0%BE--news882758.html", "text": "Сесията, председателствана от Емил Радев, „Свободата на словото, свободата на изразяване и борбата срещу речта на омразата“, беше проследена с огромен интерес от евродепутатите в Брюксел. „Свободата на медиите, плурализмът и независимостта са ключови компоненти на правото на свобода на изразяване и са жизненоважни за демократичното функциониране на ЕС и неговите държави-членки“, заяви българският евродепутат по време на встъпителните си думи, като отбеляза, че „журналистите и другите медийни участници в Европейския съюз са изложени на риск от множество атаки, заплахи и натиск и дори убийства, на които станахме свидетели наскоро“. Сред гостите, които запознаха представителите на комисията по граждански свободи с медийната среда в Европа бяха ръководителят на отдел „Информационно общество“ към Съвета на Европа - Патрик Пенинкс, представителят на „Репортери без граници“ - Жули Мажерзак и разследващите журналисти Питър Ердий от Унгария и Дан Тапалага от Румъния. Патрик Пенинкс призова за повече работа от страна на институциите, за да се облекчи работата на журналистите, като се разработят допълнителни инструменти към съществуващите платформи, които да улеснят упражняването на тяхната професия. Той призова да се изготви допълнително законодателство, което да пази журналистите от обременяващи дела, за да се запази правото на свобода на словото. Жули Мажерзак обобщи скорошните инциденти с разследващи журналисти, като акцентира върху убийствата на Ян Куциак от Словакия и Дафне Галиция от Малта. Питър Ердий и Дан Тапалага разказаха за трудностите, с които са се срещали в професията, като призоваха депутатите да работят за улесняване на тяхната работа с изготвянето на европейски закони. „Предизвикателствата, с които се сблъскваме в момента в Европа относно защитата на журналистите, запазването на независимите медии и борбата срещу езика на омразата и дезинформацията, имат пряко влияние върху състоянието на нашата демокрация, която се основава на върховенството на закона.“ Така зам.-председателят на комисията по граждански свободи, правосъдие и вътрешен ред в Европейския парламент Емил Радев от ГЕРБ-ЕНП откри изслушването, посветено на свободата на словото в Европейския парламент. Сподели:", "date": "2019.11.07", "title": "Емил Радев: Журналистите и другите медийни участници в ЕС са изложени на риск от множество атаки, заплахи и натиск"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%81-%D0%BA%D0%BC%D0%B5%D1%82%D0%BE%D0%B2%D0%B5%D1%82%D0%B5-%D0%BD%D0%B8-%D1%81%D1%8A%D1%81-%D1%81%D0%B4%D1%81-%D0%B0%D0%BA%D0%BE-%D0%B8%D0%B7%D0%BB%D0%B5%D0%B7%D0%B5%D0%BC-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%89%D0%B5-%D1%81%D0%B5-%D0%B2%D0%B8%D0%B4%D0%B8-%D0%BA%D0%B0-news882601.html", "text": "Премиерът и лидер на ГЕРБ Бойко Борисов и партията отчитат резултатите от местните избори на национално събрание. Лидерът на СДС Румен Христов също е поканен на форума. В София и на много други места двете партии се явиха за пръв път заедно на местния вот. \"Възстановявам се, чувствам се добре, грейнала съм\", отсече пред ПИК Цвета Караянчева, която заяви, че във вторник ще води заседанието на Народното събрание след катастрофата, която преживя. Това обаче не й попречи да се включи в предизборната кампания. Изкарахме силни избори, имаме 44 общински съветници, представихме се много добре на изборите в Кърджали, посочи тя пред камерата на ПИК TV. В кино \"Люмиер\" хората са разделени по региони. Интересен факт е, че стар и нов кмет на Пловдив са седнали през четири места един от друг. На мястото пристигнаха и министри, бившият президент Росен Плевнелиев, Менда Стоянова, депутати от ГЕРБ. Малко преди 12 ч Борисов пристигна в залата и се ръкува с насядалите на първия ред гербери. Той разцелува победителката на изборите в София Йорданка Фандъкова. ГЕРБ отново е първа политическа сила, отбеляза от трибуната шефът на ГЕРБ-София Цветомир Паунов. ГЕРБ печели в 163 общини най-много общински съветници, БСП са трети, подчерта той. На миналите избори ГЕРБ увеличава общинските съветници с 80 нови - 1807 има в цялата страна. Кметовете на ГЕРБ, хората, които промениха общините и населените места, отново доказаха, че са най-добрите кметове и ГЕРБ увеличава от 130 на 140 кметовете си. Картата, на която се виждат кметовете не е много по-различна от тази с общинските съветници. Картите са сини, отсече Паунов. Той извика поименно всички кметове на сцената, а присъстващите ги аплодираха бурно. Паунов не пропусна да изтъкне, че кметовете на селата на Корнелия Нинова и на президента Румен Радев Крушовица и Славяново са от ГЕРБ. От 2006 г., вече 13 години ГЕРБ печели доверието на хората на всички избори, с изключение на президентските избори. Поздравявам ви и знаете, че доверието лесно се дава, лесно се и губи и все повече ще бъдем в ситуацията, в която все по-трудно ще се дава доверие. Работете с лице към хората и в качеството на добри стопани, призова Плевнелиев от трибуната. Невинаги съм дипломатичен. Минаха тежки избори. Много бяха тези, които говореха, че има огромни изборни манипулации и това бяха точно тези, които не казаха нито една дума и замълчаха тогава, когато бе извършено пред очите на целия български народ най-голямата изборна манипулация в съвременния живот Костинбродската афера. И президентът Радев, и Нинова, и Манолова, и Слави Трифонов мълчат и не казват една дума какво се случи в Костинброд, а имат наглостта да говорят за честни и почтени избори. А някои от тях бяха основните лица на тази афера. Нито един от тези хора, които говорят за корупцията не е дал нито едно работещо решение. Президентът на България от три години громи парламента и правителството, но не е излязъл с нито едно решение и нито една работеща идея по тази тема, каза Плевнелиев. Ако си спомняте премиерът на служебния кабинет на Радев се оплака, че над него е упражняван непрекъснат натиск от страна на президентството, припомни Плевнелиев. Онези, които говорят за режим и диктатура още не са дали оценка на тоталитарния режим в България. Нинова, президентът и Манолова мълчат и не дават оценка, като показват зависимости от тоталитарния режим. Същевременно громят измислена от тях еднолична система. А Нинова същевременно и днес открива паметници на Тодор Живков, каза още президентът. Аз съм дясномислещ и ще се обърна към градската десница. Вярвам в съзиданието, но трудно мога да изразя дълбокото си притеснение и унижението, което изпитах от това ръководството на ДБ да влезе в коалиция с Мая Манолова на балотажа, възмути се Плевнелиев. Искам да кажа в прав текст - толкова пъти искам оставки в десницата, но сега си мисля, че те направо трябва да си изберат Мая Манолова за шеф и да вървят напрезд, за да се знае кой кой е. А проевропейските, пропазарните и продемократичните избиратели да се замислят днес кой кой е в българската политика и да застанем на истински здрави фундаменти, посочи Плевнелиев. Аз съм от Благоевград и ме боли за този град. Благоевград, въпреки огромната модернизационна програма, за съжаление не се създаде нито едно добре платено работно място. Днес, за съжаление, там е дъното на класацията за най-зле платени хора. Сигналът трябва да е ясен. Обикновеният човек е най-важен, перспективата пред него, семейството и децата му, това означава борба за всяка инвестиция, заяви още президентът до 2017 г. През 2021 г. ни чака най-тежката битка и тя ще бъде прожектирана от всичките тези герои Костов, Нинова, Радев...През 2021 година ще има генералска битка между генералът- премиер и генералът-президент. Останете демократи, разпознавайте истинските популисти и да продължим европейското бъдеще на България, успех, завърши Плевнелиев. Лидерът на СДС Румен Христов поздрави за изборната победа всички кметове и заяви, че те доказват, че десницата в България е първа политическа сила. Ето как изглежда \"пропуканият\" ГЕРБ, посочи Борисов кметовете зад гърба си, иронизирайки политическите опоненти. Сега тук с нас са Тошко от Пазарджик и кметът на Видин, с които бяхме опоненти, но те по изконната си същност са с нас, посочи лидерът на партията. Ще кажа на Делян Добрев, че по-добра реабилитация за него от тази, че спечелихме изборите в Хасково, няма. А няма ли ги на картата Кюстендил, Враца, Монтана, Ловеч, Свищов, Габрово....а само се говори а Русе. Много съм огорчен от нашите приятели и ние трябва да спрем да ги наричаме десница. Това са децата на червената номенклатура, посочи премиерът. Сега същата схема за Костинброд се прилага за София. Аз съм поръчал да се види как е гласувано на президентските избори. Мръсните работи ги работят само ромите, но ние сме осигурили децата им да са толкова образовани колкото нашите и да си извадят с честен труд парите, коментира обвиненията за циганския вот Борисов. Оказва се, че Радев го обичат повече - два пъти повече обичат него от Цецка. Така че, ако искат да говорим за корпоративен и всякакъв такъв вот, на нас още не ни е минала давността на Костинброд и като ни покажат автобуса с двойното дъно и чудовищната манипулация...Тези ли демократи се съешиха с Христо Иванов и Атанасов?! Искаш ли да ти кажа Росене, понеже си по-умен и интелигентен от мене. Това не е градска десница, това е опозицията вътре в комунистическата партия. Тя сега работи с нейните сателити. Кога те се озлобиха най-много - когато въпреки усилията на служебното правителство и почти купиха Грипените ние обърнахме и дадохме геостратегическата позиция на България. Това най ги вбеси. Кога станаха още по-яростни? Когато за първи път половин милиард вложихме и такива усилия положихме...и с Херо Мустафа ще ходим да видим как се строи интерконекторът с Гърция за втечнен газ. Тогава хептен се озлобиха. Но, когато службите и прокуратурата хванаха за шпионаж един по един няколко човека, те направо съвсем се озлобиха, заяви премиерът. Мутрата ли е Фандъкова или диктаторът е тя, възмути се Борисов. Днеска разбрах, че Нинова е казала, че имало репресирани хора в Благоевград и Пазарджик след изборите. Искам и я моля да ми ги прати тези хора репресираните. Ако се окаже, че е верно, във вторник аз лично ще им се извиня и този, който си го е позволил, ако не се наслагва манипулация, ще се види реакцията ми, заяви той. Ами ние, ако речем да пискаме за Кърджали, но пак се справихме добре, заяви Борисов. Да подкрепиш срещу десните партии опонента си, който защитаваше Орешарски, колеги, дотам ли паднахте...Аз като се почувствам виновен, подавам оставка и се скривам, и, ако не ме върне народът, си стоя у нас. Кое ги дразни толкова, че да предпочетат другите, попита Борисов за подкрепата на ДеБъ за Манолова. Като видиш една хартийка, ще минеш да я вземеш, като видиш паднало дърво, метни го на гръб. Хората трябва да видят, че милеете. Ако има опасна шахта, докато дойде фирмата, ти застани до нея. Те ти дават доверие и ти трябва да покажеш и дадеш всичко от себе си, призова кметовете си Борисов. Славяново, Мизия, Кюстендил - навсякъде, откъдето са опонентите ни, имаме категорична победа, завърши Борисов и се пошегува, че както са се сърали толкова много, могат да спретнат един голям протест. Спечелихме седем общини на първи тур, хората ни подкрепиха и подкрепата им беше ясно заявена, вероятно това имаше предвид премиерът. За хасково имаше какви ли не спекулации, но се видя, че хората виждат какво се случва в нашата област. Трогнат съм от това, каза пред камерата на ПИК TV Делян Добрев. Не сe се чувствали в разговори и преговори, за да се чувствам излъган от градската десница, заяви пред камерата на ПИК TV лидерът на партия ГЕРБ. Менда Стоянова заяви пред ПИК, че няма най-облагодетелствани от бюджета. Хубавото е, че продължаваме политиката по доходите и няма как тя да е надолу с увелечението на миминалната работна заплата даваме тласък и на другите заплати с натиск отдолу. Натиск има върху частния сектор. Продължава политиката в сектор образование и догодина по програма трябва да стигнем до удвояване на средствата. 400 милиона има повече в бюджета на НЗОК, от които 200 милиона отиват за болнична помощ. В момента се водят разговори и средствата трябва да стигнат и до сестри, фелдшери и лекари. начинът, по който парите се разпределят, остава в прерогативите на всяка болница. МЗ изготвя наредба за съотношения, допълни тя. Запитана дали културата е на последно място по дотиране от държавата, Менда Стоянова заяви, че тя има сериозен тласък. Има и повече пари за филми и те нямат място за оплакване, но винаги отвсякъде се иска още. Бюджетът е разчетен точно на база на очакваните приходи и за първи път няма да има дефицит, а ще има балансиран бюджет, а и продължаваме да намаляваме дълга, посочи Менда Стоянова, която обяви, че отива на бюджетна комисия за обсъждане. Сподели:", "date": "2019.11.07", "title": "ПЪРВО В ПИК TV! Борисов изригна: С кметовете ни със СДС, ако излезем на протест, ще се види какво значи много. Христо Иванов и Атанасов показаха, че са децата и внуците на червената номенклатура - озлобиха се заради \"Грипен\" и шпионския скандал (ОБНОВЕНА/СНИМКИ)"}
{"url": "https://pik.bg/%D0%B2-%D0%B8%D1%82%D0%B0%D0%BB%D0%B8%D1%8F-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%B2-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B8-%D1%87%D0%B0%D1%81%D0%BE%D0%B2%D0%B5-%D0%BF%D0%BE%D1%81%D0%B2%D0%B5%D1%82%D0%B5%D0%BD%D0%B8-%D0%BD%D0%B0-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-news882587.html", "text": "Учениците в италианските държавни училища ще имат задължителни часове, посветени на климатичните промени, предаде „Асошиейтед Прес”, цитирана от БНР. Новината съобщи в „Туитър” министърът на образованието Лоренцо Фиорамонти. Така Италия ще бъде първата в света страна, която ще има задължителни часове, посветени на климатичните промени и устойчивото развитие. Учениците ще учат това от първи клас до гимназията. Фиорамонти е представител на антисистемното „Движение 5 звезди”. В началото на настоящата учебна година той беше казал, че учениците ще бъдат извинени за отсъствие от училище в петък, за да участват в протестите, наречени „Петъци за бъдещето“, вдъхновени от шведската активистка Грета Тунберг. Сподели:", "date": "2019.11.07", "title": "В Италия въвеждат в училищата задължителни часове, посветени на климатичните промени"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BF%D1%83%D0%BB%D0%B5%D0%B2---%D0%B1%D1%83%D0%BA%D1%8A%D1%80-news882686.html", "text": "Българската звезда в професионалния бокс Кубрат Пулев излиза по първи петли в неделя в грандиозен двубой срещу американеца Райдъл Букър. Срещата от галавечерта в \"Чукчанси Парк\" във Фресно, Калифорния, ще стартира около 5.00 часа сутринта българско време на 10 ноември. Двубоят на Кобрата е предпоследен от програмата. Това ще е първи мач за българския боксьор в тежка категория след скандала около целувката с Джени Равало. Последният му двубой се състоя през март, когато Кобрата победи румънеца Богдан Дину отново в Калифорния. Съперникът на Пулев е с баланс от 26 победи и 2 загуби, като точно половината от успехите му са с нокаут. Райдъл Букър започва кариерата си силно, но тя бива прекъсната за цели 12 години, след като влиза в затвора през 2005 г. След излизането си през 2017 г. подновява изявите си на ринга. За последно американецът участва в двубой през юни, когато печели с отказване, акцентира \"Новспорт\". Сподели:", "date": "2019.11.07", "title": "Гореща информация за срещата Пулев - Букър"}
{"url": "https://pik.bg/%D1%82%D1%83%D1%80%D1%86%D0%B8%D1%8F-%D0%B5-%D0%B7%D0%B0%D0%BB%D0%BE%D0%B2%D0%B8%D0%BB%D0%B0-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%B0%D0%B1%D1%83-%D0%B1%D0%B0%D0%BA%D1%80-%D0%B0%D0%BB-%D0%B1%D0%B0%D0%B3%D0%B4%D0%B0%D0%B4%D0%B8-news882649.html", "text": "Турция е заловила съпругата на убития лидер на „Ислямска държава” Абу Бакр ал Багдади, съобщи турският президент Реджеп Ердоган. Сестрата на Багдади беше заловена във вторник в Сирия. Лидерът на терористичната организация се самовзриви по време на операция на американски части в Северозападна Сирия миналия месец. Смъртта му беше обявена като победа от американския президент Доналд Тръмп. Критици обаче предупреждават, че опасността от \"Ислямска държава\" остава висока в Сирия и в други държави. Сподели:", "date": "2019.11.07", "title": "Турция е заловила съпругата на убития Абу Бакр ал Багдади"}
{"url": "https://pik.bg/%D1%81%D0%BB%D0%B5%D0%B4-%D0%B5%D1%80%D0%B0%D1%82%D0%B0-%D1%80%D0%B5%D0%B9%D0%B7%D0%B8-%D0%BD%D0%BE%D0%B2%D0%B8%D1%8F%D1%82-%D0%BA%D0%BC%D0%B5%D1%82-%D0%BD%D0%B0-%D1%81%D0%BE%D0%B7%D0%BE%D0%BF%D0%BE%D0%BB-%D0%BA%D1%8A%D1%81%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%BF%D0%B0%D1%80%D0%BA%D0%B8%D0%BD%D0%B3%D0%B8%D1%82%D0%B5-news882641.html", "text": "За паркингите общината генерирала приход от 26 хил.лева за година, което било нереално ниска сума Да се спре изтичането на публични средства по неясни консултантски договори, да се преразгледа публично-частното партньорство на общината с фирмата, стопанисваща паркингите в Созопол и да се предприемат съкращения в администрацията. Това ще бъдат първите мерки, които ще реализира новият кмет Тихомир Янакиев, за да оздрави Общината. „В миналия мандат бе приет оздравителен план, който така и не бе изпълнен. Заложеното съкращение на служители до ден днешен не е реализирано. Ще направя анализ на структурата на администрацията и ще предприема необходимите действия“, каза Тихомир Янакиев минути, след като положи клетва. Кметът на Созопол подчерта, че през последните години впечатление му е направило, че постоянно се повишавало перото за „консултантски услуги“. Сумата набъбнала до 600 хил. лева. Като общински съветник така и не успял да разбере за какво точно се харчат тези пари, но това ще е едно от първите неща, които ще одитира, съобщава \"Флагман\". Янакиев даде да се разбере, че ще преразгледа и публично частното партньорство на общината за паркингите в Созопол. За последната година приходите за общината от тези обекти, които са най-големите в града и би следвало да генерират стотици хиляди, били едва 26 хил.лева. Янакиев е категоричен, че ако общината ги стопанисва, ще печели много повече средства. Новият кмет се зарече да приложи редица непопулярни мерки, за да изправи на крака общината. По предварителни изчисления дълговете можели да достигнат до 30 млн.лева - два общински бюджета. Тихомир Янакиев гарантира, че няма да загърби футболния ОФК „Созопол“, който бе гордостта на досегашния кмет Панайот Рейзи и ще намери необходимите средства за издръжка на спортната гордост на Созопол. Той смята, че няма да има разминаване с централната власт, независимо, че е кмет на БСП. „Аз съм кмет на жителите на община Созопол. Не вярвам правителството на ГЕРБ да дели хората на членове на ГЕРБ и други политически сили. Убеден съм в здравия разум и на премиера, и на правителството и знам, че ще намерим общ език“, каза ще Янакиев, който днес си осигури мнозинство в общинския съвет, но все още не е ясно доколко ще има подкрепата на централната власт. Кметът на Созопол подчерта, че сред приоритетите е и създаването на обществени съвети, нещо, което самият той е поел като ангажимент по време на предизборната кампания. Това ще е своеобразна платформа, в която ще участват изявени обществени фигури и ще се обсъжда посоката на развитие на Созопол и населените места. Сподели:", "date": "2019.11.07", "title": "СЛЕД ЕРАТА \"РЕЙЗИ\": Новият кмет на Созопол къса договорите за паркингите"}
{"url": "https://pik.bg/%D0%BA%D0%B0%D0%BA-%D0%B4%D0%B0-%D0%BF%D0%BE%D0%B4%D0%BE%D0%B1%D1%80%D0%B8%D0%BC-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8%D1%8F-%D1%81%D0%B8-%D0%B6%D0%B8%D0%B2%D0%BE%D1%82-%D0%B2-%D0%BF%D0%B5%D1%82-%D1%81%D1%82%D1%8A%D0%BF%D0%BA%D0%B8-news882511.html", "text": "Изпитвате ли спешна необходимост от подобряване на любовния живот? Ако отговорът е \"Да\", можете да предприемете няколко лесни стъпки, препоръчани от международни експерти, пише в. \"Дейли стар\". Според предишно проучване над 50 процента от жените на определен етап от живота си страдат от понижено либидо. Липсата на охота за секс и еректилната дисфункция са проблемите, с които най-често се сблъскват мъжете. За разрешаването им представителите на двата пола могат да предприемат следните стъпки: секс \"Редовните упражнения допринасят за повишаване на либидото, тъй като подобряват настроението и телесното възприятие. За дамите особено полезни са упражненията на Кегел, които тонизират тазовите мускули. Това на свой ред води до повишена наслада от секса. Дребните безкостилкови плодове са богати на елемента цинк, който е важен за производството на полови хормони, и на антиоксиданти. В азиатските страни плодът годжи бери по традиция се използва като сексуален тоник, който повишава либидото, както при мъжете, така и при жените. С напредването на възрастта нивата на мъжкия полов хормон тестостерон спадат, в резултат на което се понижава и либидото, припомнят експертите. Резултатите от проучване по поръчка на компания, предлагаща добавки при захарна болест, обхванало 2200 души, показва, че 80 процента от тях не знаят, че диабет тип 2 може да доведе до импотентност. \"Повишените нива на кръвната захар увреждат по-малките кръвоносни съдове в органите, което води до усложнения\", обяснява британската нутриционистка и медицински консултант д-р Сара Брюър. Ако постоянно се чувствате дремливи, не е чудно защо ви липсва настроение за интимност. \"Богатият на въглехидрати обяд може да ви докара следобедна сънливост и липсата на желание за секс по-късно през деня. От тази гледна точка е препоръчително обедното ви меню да включва пилешка салата като източник на желязо, повишаващо енергията, и магнезий, който противодейства на умората\", казва нутриционистката Лили Сутър. Някои хранителни вещества и билки могат да се окажат особено полезни, ако сексуалният ви живот се нуждае от стимул. Цинкът е важен за хормоналния баланс и либидото. Богат източник на елемента са стридите, възхвалявани като мощен афродизиак. Аминокиселината L-аргинин също играе съществена роля за подобряване на кръвообращението в областта на половите органи. Витамин В3 помага за намаляване на умората. Стресът от своя страна може да се окаже една от водещите психологически причини за понижено либидо при жените. От полза за справяне с проблема са билки като сибирски женшен и родиола. Сподели:", "date": "2019.11.07", "title": "Как да подобрим сексуалния си живот в пет стъпки"}
{"url": "https://pik.bg/%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BF%D1%80%D0%B5%D0%B4%D0%B8-60-%D0%B3%D0%BE%D0%B4%D0%B8%D0%BD%D0%B8-%D0%B1%D0%BD%D1%82-%D1%82%D1%80%D1%8A%D0%B3%D0%BD%D0%B0-%D1%81-%D0%B4%D1%83%D0%BC%D0%B8%D1%82%D0%B5-%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B8%D0%B7%D0%BB%D1%8A%D1%87%D0%B2%D0%B0%D0%BC%D0%B5-%D1%81-%D0%B5%D1%84%D0%B8%D1%80-news882633.html", "text": "Днес Българската национална телевизия навършва 60 години. За година на създаването на Националната Телевизия е приета 1959-та, когато е осъществено първото пряко излъчване на манифестацията за празника на Октомврийската революция. С думите на говорителя в 9 часа и 45 минути - \"Внимание, излъчваме в ефир\" се поставя началото на професионалната телевизия в България. Прякото излъчване се осъществява от режисьорите Ангел Вълчанов и Лидия Ишимбаева. Предаването е на 7-ми телевизионен канал, на който и до днес се излъчва програмата Канал 1 на Българската национална телевизия. Парадът е заснет от 3 камери, разположени на балкона на Националната художествена галерия, на Мавзолея на Георги Димитров и на ъгъла на улиците „Васил Левски\" и „Цар Освободител\". Работата по създаване и излъчване на български телевизионни предавания започва през 1951 г. по инициатива на катедрата по физика при Машинно-електротехническия институт в София под ръководството на проф. Саздо Иванов. Към института се създава експериментален телевизионен център, който през 1952 г. осъществява лабораторно телевизионно предаване по кабел, а от навечерието на 1 май 1954 г. започват редовни телевизионни предавания. На 7 ноември 1959 г. е и дебютът на информационната рубрика \"Новини\", която от 20 юли 1960 г. прераства в централната информационна емисия \"По света и у нас\". Датата се счита за рожден ден на Българската телевизия. Сподели:", "date": "2019.11.07", "title": "ГОДИШНИНА: Преди 60 години БНТ тръгна с думите \"Внимание, излъчваме с ефир\""}
{"url": "https://pik.bg/%D0%BF%D1%80%D0%BE%D0%BB%D0%B5%D1%82%D0%BD%D0%B8%D1%82%D0%B5-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%BE%D1%81%D1%82%D0%B0%D0%B2%D0%B0%D1%82-%D0%BE%D0%B1%D0%BB%D0%B0%D1%87%D0%BD%D0%BE%D1%81%D1%82%D1%82%D0%B0-%D0%BD%D0%B0%D0%B4-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%89%D0%B5-%D0%B5-%D1%80%D0%B0%D0%B7%D0%BA%D1%8A%D1%81%D0%B0%D0%BD%D0%B0-%E2%80%93-%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%B8%D0%BC%D0%B0-%D0%BF-news882589.html", "text": "Времето и днес остава динамично, с температури, главно в източната половина от страната, значително по-високи от обичайните, съобщават от Националния институт по метеорология и хидрология (НИМХ), цитирани от ”Фокус”. Облачността над страната ще е разкъсана, с повече слънчеви часове на места в източните райони. Над Западна България ще е предимно значителна и на места в северозападните райони, а до вечерта и през нощта срещу петък на повече места в Западна България ще превали дъжд, в отделни райони с гръмотевици. В източната половина от страната ще продължи да духа умерен, северно от планините и временно силен югозападен вятър, а в Западна България вятърът ще се обърне от запад-северозапад и с него ще проникне хладен въздух. Дневните температури ще бъдат в широк интервал – от 14 - 16 градуса в крайните северозападни райони до 24 -26 градуса в източните райони и северно от планините. Минималните температури ще са между 7 и 12 градуса в източните райони и местата чувствителни на южен вятър - до 16 -18 градуса. Атмосферното налягане е и ще се задържи по-ниско от средното за ноември. Над Черноморието ще има разкъсвана облачност, намаляваща на места до слънчево. Ще духа умерен и временно силен югозападен вятър. Максимални температури на въздуха между 21 и 25 градуса. Температура на морската вода се очаква да достигне  15 – 18 градуса. Вълнението на морето ще е 2 - 3 бала. Над планините ще има разкъсана, над масивите от западната половина от страната значителна облачност. На места там ще превали дъжд, а по най-високите части на Рила и Пирин – дъжд и сняг. Ще духа силен, по билата - бурен югозападен вятър, като привечер в ниските планински части вятърът ще се ориентира от запад. Максимална температура на височина 1 200 метраще достигне  15 градуса, на 2 000 метра – около 9 градуса. Утре повече облачност и превалявания ще има на отделни места в северозападните райони и на повече места в Рило-Родопската област; вятърът в Западна България ще е югоизточен, слаб до умерен. Над източната половина от страната ще преобладава слънчево време, с умерен вятър от юг-югозапад и по-високи температури. През почивните дни ще има променлива облачност, отново по-топло и с повече слънце на изток, а в западните и южните райони на места ще превали дъжд, с по-голяма вероятност в неделя. Дневните температури ще са с градус-два по-ниски. Сподели:", "date": "2019.11.07", "title": "ПРОЛЕТНИТЕ ТЕМПЕРАТУРИ ОСТАВАТ: Облачността над страната ще е разкъсана – ето къде ще има повече слънчеви часове (КАРТА)"}
{"url": "https://pik.bg/%D1%81%D0%BE%D1%84%D0%B8%D1%8F-%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B7%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%B0%D1%82%D0%B0-%D0%BF%D1%80%D0%B5%D0%B4-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BE%D1%82%D0%B1%D1%80%D0%B0%D0%BD%D0%B0-news882590.html", "text": "Председателят на парламентарната Комисия по отбрана Константин Попов ще открие днес международна конференция на тема \"Европейската отбрана - една цел, много предизвикателства\", съобщи БНР. За нея в София пристига и Радмила Шекеринска - вицепремиер и министър на отбраната на Република Северна Македония. Сподели:", "date": "2019.11.07", "title": "София е домакин на конференция за предизвикателствата пред европейската отбрана"}
{"url": "https://pik.bg/%D1%81%D0%B8%D0%BB%D0%BD%D0%B0-%D0%B2%D1%8F%D1%80%D0%B0-%D1%81%D0%B2%D0%B5%D1%82%D0%B8-%D0%BB%D0%B0%D0%B7%D0%B0%D1%80-%D0%BF%D0%BE%D0%BB%D1%83%D1%87%D0%B8%D0%BB-%D1%82%D0%BE%D0%B7%D0%B8-%D0%B2%D0%B5%D0%BB%D0%B8%D0%BA-%D0%B4%D0%B0%D1%80-%D0%BF%D1%80%D0%B8%D0%B6%D0%B8%D0%B2%D0%B5-news882516.html", "text": "- След това се върнал в отечеството си и започнал тежък подвижнически живот в една необитаема планина в Галисия. Там построил храм “Възнесение Христово”, а около храма издигнал стълб, на който прекарал много години в молитва и всевъзможни лишения. По-късно тук бил основан Галисийският манастир. Лазар живял в половината на ХІ век. В съшия ден се празнува паметта на 33 мъченици, пострадали в Мелитин, през времето на император Диоклетиан. той бил роден в Магнезия (Мала Азия). Той рано почувствал призвание към иночески живот. Отишъл в Йерусалим, за да се поклони на светите места и там постъпил в обителта на преподобни Сава, където прекарал 10 години. Сподели:", "date": "2019.11.07", "title": "СИЛНА ВЯРА: Свети Лазар получил този велик дар приживе"}
{"url": "https://pik.bg/%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%BA%D1%80%D0%B8%D1%81%D1%82%D0%B5%D0%BD-%D1%81%D1%82%D1%8E%D0%B0%D1%80%D1%82-%D1%80%D0%B0%D0%B7%D0%BA%D1%80%D0%B8-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D0%B7%D0%B0-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81%D0%B8-%D1%81-%D1%80%D0%BE%D0%B1%D1%8A%D1%80%D1%82-%D0%BF%D0%B0%D1%82%D0%B8%D0%BD%D1%81%D1%8A%D0%BD-news882588.html", "text": "Американската актриса Кристен Стюарт разкри причините за раздялата си с актьора Робърт Патинсън, съобщава EW. Двойката започна връзка по време на снимките на сагата „Здрач”. Стюарт нарече Патинсън своята първа любов. Тя разказа за трудностите във взаимоотношенията между двамата, което и повлияло на раздялата им. По думите на Стюарт, двамата били сериозно затормозени от журналистическото внимание към двойката им, заради което така и не успели да дадат воля на чувствата си изцяло. „Не можехме да се държим за ръце, когато се движим по улиците, за да не даваме за пореден път поводи на медиите да сплетничат по наш адрес. Това наистина бе ужасно”, признава Стюарт. На въпрос за възможен брак между двамата, Стаюрт признава, че би реагирала положително на предложение на Патинсън, тъй като тя „се отнася към всички отношения много сериозно”. Сподели:", "date": "2019.11.07", "title": "Актрисата Кристен Стюарт разкри причините за раздялата си с Робърт Патинсън"}
{"url": "https://pik.bg/%D0%BA%D1%80%D1%8A%D0%B2%D0%BD%D0%B8%D0%BD%D0%B0-150-000-%D0%BB%D0%B5%D0%B2%D0%B0-%D0%B8%D1%81%D0%BA%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%80%D0%B5%D0%B9%D0%BD%D0%B4%D0%B6%D1%8A%D1%80%D0%BA%D0%B0%D1%82%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-news882683.html", "text": "Граждански иск за 150 000 лева неимуществени щети внесе в Пловдивския окръжен съд 66-годишната Йонка Митова, която е майка на убитата рейнджърка от карловската бригада Десислава Стоянова. Стоянова бе убита на 29 ноември миналата година, а обвинен за жестокото престъпление е Светослав Каменов, който днес се изправи пред съда. След съвещание съдът прие частично исковете. Магистратите уважиха единствено иска за неимуществени вреди, тъй като вторият иск не е предмет на престъплението. Съдът конституира Митова като частен обвинител. Защитата на Светослав Каменов изрично се противопостави на гражданските искове, тъй като според нея ще се утежни процесът, ако се разглеждат съвместно. Искането й обаче не бе уважено. Пред магистратите адвокат Снежана Почева заяви, че клиентът й желае делото да се гледа по особените правила, и именно да се разпитат само определен кръг от свидетели, а не всички от списъка от досъдебното производство. Поради тази причина процесът ще се гледа по съкратената процедура, но обвиняемият няма да се ползва от привилегията за намаляване на наказанието с 1/3. Така през декември Каменов отново ще се изправи пред съда. Тогава ще бъдат изслушани всички свидетели и вещи лица. Обвиняемият също ще даде пълни обяснения по случая. Според събраните доказателства Каменов е умъртвил рейнджърката в къщата си в Сопот, където я закарал, за да се разберат за нейната кола. Десислава му била дала автомобила си за поправка, тъй като били познати от дълго време. Каменов обаче не направил ремонта, а дал возилото в автоморга. Разследващите твърдят, че на 29 ноември м.г. двамата се скарали за колата, а нарежението ескалирало, след като Десислава започнала да обижда армията и офицерите. Бившият рейнджър се почувствал засегнат и започнал да я души. След като я умъртвил, я напъхал в ракла на диван. Сподели:", "date": "2019.11.07", "title": "КРЪВНИНА: 150 000 лева иска майката на рейнджърката Десислава Стоянова"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BD%D0%B0-%D1%87%D0%B5%D1%85%D0%BE%D1%81%D0%BB%D0%BE%D0%B2%D0%B0%D0%BA%D0%B8%D1%8F-news882592.html", "text": "На 78-годишна възраст в Прага почина последният министър-председател на бившата Чехословакия Ян Страский, ръководил страната вместо оттеглилия се от поста президент до разпадането на Чехословакия през 1993 година, съобщава Чешкото национално радио. Според информацията, Страский е починал в старчески дом, като причината за смъртта му не се посочва. Страский става премиер на Чехословакия на 2 юли 1992 година, като реално изпълнява и функциите на президент на страната от 20 юли същата година, когато Вацлав Хавел се оттегли от поста на държавен глава. Той ръководи Чехословакия до самия разпад на страната, а след това заема поста на министър на транспорта, а след това и на министър на здравеопазването на Чехия. След оттеглянето си от политиката Страский е управител на Национален парк Шумава. Сподели:", "date": "2019.11.07", "title": "Почина последният премиер на Чехословакия"}
{"url": "https://pik.bg/%D0%B2%D0%B0%D0%B6%D0%B5%D0%BD-%D0%B4%D0%B5%D0%BD-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D0%B1%D0%B8%D1%80%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%B0%D0%BA%D1%82%D0%B8%D0%B2-%D0%BD%D0%B0-%D0%B3%D0%B5%D1%80%D0%B1-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D1%81%D0%BE%D1%84%D0%B8%D1%8F-news882591.html", "text": "Премиерът и лидер на ГЕРБ Бойко Борисов събира политическия актив на партията на Национална работна среща в столицата, съобщава БНР. Участие ще вземат членовете на Изпълнителната комисия на ГЕРБ, новоизбраните общински и районни кметове и областните координатори на партията в цялата страна. В рамките на Националната работна среща ще бъде направен отчет на резултатите от изминалите местни избори. Сподели:", "date": "2019.11.07", "title": "ВАЖЕН ДЕН: Борисов събира политическия актив на ГЕРБ на Национална работна среща в София"}
{"url": "https://pik.bg/%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%B2%D1%8A%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B4%D0%B5%D0%BD-%D1%80%D0%B5%D0%B6%D0%B8%D0%BC-%D0%B2-%D0%BF%D0%B5%D1%80%D0%BD%D0%B8%D0%BA-%D0%B8-%D1%80%D0%B0%D0%B4%D0%BE%D0%BC%D0%B8%D1%80-news882604.html", "text": "Ще бъде ли въведен воден режим в Перник? Това ще решават днес местните управници, съобщава Нова телевизия. Причината е силно намалялото количесто вода в язовир \"Студена\". Водният му обем в момента е 6 млн. кубически метра при максимален капацитет над 25 млн. кубика. Възможно е режимът да засегне и Радомир, защото един от водоизточниците в града е приток на язовира. Така, според местното ВиК, водата на перничани не постъпва във водоема и се отклонява към Радомир. Сподели:", "date": "2019.11.07", "title": "Обсъждат въвеждането на воден режим в Перник и Радомир"}
{"url": "https://pik.bg/%D0%B2-%D0%B5%D0%BF-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BD%D0%B0%D0%BF%D1%80%D0%B5%D0%B4%D1%8A%D0%BA%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%80%D1%83%D0%BC%D1%8A%D0%BD%D0%B8%D1%8F-%D0%BF%D0%BE-%D0%BC%D0%B5%D1%85%D0%B0%D0%BD%D0%B8%D0%B7%D0%BC%D0%B0-%D0%B7%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B0-news882593.html", "text": "В комисията по граждански свободи, правосъдие и вътрешни работи в Европейския парламент днес следобед ще се проведе дебат по напредъка на България и Румъния по механизма за сътрудничество и проверка, съобщи БНР. Докладът за тази година за двете страни беше оповестен преди около две седмици. В документа се подчертава, че България е работила последователно, за да изпълни последните 17 препоръки на Комисията от доклада през януари 2017 година. Комисията е на мнение, че напредъкът на България по линия на механизма за сътрудничество и проверка е достатъчен за изпълнението на поетите ангажименти към момента на присъединяването ѝ към ЕС. „Необходимо е България да продължи да работи последователно за превръщането на отразените в доклада ангажименти в конкретно законодателство и за трайното му изпълнение“, се казва още в документа, но се прави уточнението, че преди да вземе окончателно решение за отпадането на мониторинга, Комисията ще се консултира със Съвета и Европейския парламент. В доклада от миналата година останаха препоръките за продължаването на съдебната реформа, борбата с корупцията по високите етажи на властта и с корупцията в по-общ план, в т.ч. на местно равнище и по границите. За Румъния Комисията отбелязва, че има проблем с правосъдието и борбата с корупцията, като не са изпълнени препоръките в тези насоки в съответствие с доклада от миналата година. Сподели:", "date": "2019.11.07", "title": "В ЕП обсъждат напредъка на България и Румъния по механизма за сътрудничество и проверка"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D1%81-%D0%BF%D1%8A%D1%80%D0%B2%D0%B8%D1%8F-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BD%D0%B0-%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-news882594.html", "text": "Вицепремиерът Екатерина Захариева ще се срещне с Жан Аселборн - министър на европейските и външните работи и министър на имиграцията и убежището на Люксембург, съобщава БНР. Двамата ще разговарят на четири очи в министерството на външните работи. В рамките на посещението си у нас Аселборн ще се срещне и с президента Румен Радев. След това държавният ни глава ще приеме и Радмила Шекеринска - заместник министър-председателя и министър на отбраната на Република Северна Македония, а по-късно ще се срещне и с делегация на Венецианската комисия, която е на посещение у нас. Сподели:", "date": "2019.11.07", "title": "Румен Радев и Екатерина Захариева ще се срещнат с първия дипломат на Люксембург"}
{"url": "https://pik.bg/%D0%BE%D1%82-%D1%83%D0%BF%D0%BE%D1%80---%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D0%BA%D0%BE%D0%BF%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B7%D0%B0%D0%B3%D1%83%D0%B1%D0%B8-%D0%B4%D0%BE%D1%81%D1%82%D0%BE%D0%B9%D0%BD%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%BA%D0%BE%D0%B3%D0%B0%D1%82%D0%BE-%D1%81%D0%B5-%D0%B0%D1%81%D0%BE%D1%86%D0%B8%D0%B8%D1%80%D0%B0-%D1%81-%D0%B1%D0%B5-news882618.html", "text": "Мая Манолова загуби политическо достойнство още когато се асоциира с онова безобразно управление на Орешарски. И сега този човек да се определя като носител на новото, е цинично към избирателите. Това заяви пред Канал 3 Георг Георгиев от ГЕРБ, заместник-министър на външните работи, за кметската кандидатура на бившия омбудсман на местни избори 2019. „Да си признаем честно, от БСП и Мая Манолова друго не можем да очакваме. Те, когато загубят, автоматично изборите стават нечестни, купени, несправедливи, хората са подтиснати, смазани от институциите и т. н. Така говорят за последните 12 години, за Мая Манолова не се е случило нищо ново, тя загуби всички избори“, добави Георг Георгиев. По думите му превъзбудата около местни избори не може да застраши премахването на мониторинга над България. „Не мисля, че имиджът на България е застрашен пред нашите чуждестранни партньори“, каза той по повод исканията за касиране на изборите от страна на ИК на загубилата вота в столицата Манолова. „България през своето еврочленство доказа капацитета си на член на ЕС, на лоялен партньор на НАТО, на страна, на която може да се разчита. Не мисля, че следва да се притесняваме, защото ако видим предпоследния доклад, в него се казва, че голямата част критериите са изпълнени. А сега се казва, че мониторингът може да бъде отменен. Надяваме се това да бъде потвърдено, да се утвърди балансът, и България да бъде справедливо оценена“, изрази надежда заместник-министърът на външните работи, който уточни, че „в момента по силата на последния доклад мониторингът е замразен“. Георг Георгиев се спря и на казуса с печално известния еколог Тома Белев, позволил си непростимо изказване във Фейсбук за еврейската общност. „Този човек трябва незабавно да напусне не само политиката, но и неправителствения сектор, който така смело окупира“, убеден е Георг Георгиев. „Тук трябва да се задействат механизми на елементарен морал, на чест, защото човек с такова мислене, умело прикрито, няма място в публичния живот. Той не само не може да дава решения, но и да изисква, да менторства от позицията на един такъв антисемитизъм. За мен подобно изказване е неоправдано с оказан натиск, с инсценировка. Кой го инсценира? Та той го написа в собствения си профил!“, припомни председателят на Младежки ГЕРБ. „Това бе прието като безобразие от всяка една неправителствена организация и от всеки нормален човек. Не зная с какъв морал този човек ще ходи на работа в Общински съвет, ще изисква, ще има претенции - той трябва да си иде незабавно. Радвам се, че срещу него има повдигнато обвинение, което да доведе до справедлива присъда“, изтъкна Георг Георгиев. Заместник-министърът на външните работи обяви, че по отношение на общата ни история със Северна Македония „има червени линии, от които България не може и няма да отстъпи“. „И ние сме излъчили сигнала, че подкрепата ни (за присъединяването на Северна Македония към ЕС) не е при всякакви обстоятелства. България разсече този гордиев възел, ние с подписването на договора за приятелство и сътрудничество отключихме процеса към Преспанското споразумение (на С. Македония с Гърция) и към срещите за присъединяването на страните от Западните Балкани към ЕС. Благодарение на България и догодина темата през май отново ще бъде поставена. Това, което се случи на последния съвет, не е окончателен блокаж. България последователно и добронамерено подкрепя процеса, но не трябва България да бъде погрешно разбирана, че ще дава своята подкрепа даром“, натърти Георг Георгиев. Сподели:", "date": "2019.11.07", "title": "ОТ УПОР - Зам.-министър закопа Мая Манолова: Загуби достойнството си, когато се асоциира с безобразното управление на Орешарски. Тома Белев да напусне незабавно политиката"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%89%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%81%D1%82%D0%BE%D0%BA%D0%BE%D0%B2%D0%B8%D1%82%D0%B5-%D0%B1%D0%BE%D1%80%D1%81%D0%B8-%D0%B8-%D1%82%D1%8A%D1%80%D0%B6%D0%B8%D1%89%D0%B0%D1%82%D0%B0-news882599.html", "text": "Народното събрание ще обсъди на второ четене промените в Закона за стоковите борси и тържища, с които се предвижда всяка борса да урежда системата за разплащане, т.нар. клиринг  в своя правилник, съобщава БНР. Измененията в закона касаят уреждането на клирингов механизъм  само за търговия на стоковия пазар и не касае пазара на финансови инструменти. Условията за неговото действие ще се регламентират в борсовия правилник на съответната стокова борса. С това ще отпадне съществуващият лицензионен режим на клиринговата къща, която играе ролята на банка за борсовата търговия. Това, според вносителите от Министерски съвет, ще доведе до намаляване на административната тежест върху бизнеса по създаването и функционирането на клиринга. От друга страна, това ще има положителен ефект за икономически оператори, търгуващи на борсата, при гарантиране на задълженията на страните по сключените договори. В програмата на парламента за днес е включено и първо четене на промените в закона за безопасно използване на ядрената енергия. Една част от  тях предвиждат наредбите, касаещи радиационната защита при осъществяване на разрешени дейности, да се издават от министъра на здравеопазването, съгласувано с председателя на Агенцията за ядрено регулиране. Сподели:", "date": "2019.11.07", "title": "Депутатите ще обсъждат промените в Закона за стоковите борси и тържищата"}
{"url": "https://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%BF%D0%B5%D0%B2%D0%B5%D1%86%D1%8A%D1%82-%D0%B8%D0%B2%D0%B0%D0%B9%D0%BB%D0%BE-%D0%BA%D0%BE%D0%BB%D0%B5%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%8F-%D0%BF%D0%BE%D0%B1%D0%BE%D0%B9-%D0%B4%D0%B2%D0%B0%D0%BC%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D0%B3%D0%BE-%D0%BD%D0%B0%D1%81%D0%B8%D0%BD-news882612.html", "text": "Певецът Ивайло Колев проговори пред Нова телевизия защо го пребиха зверски. Случаят на площадката пред жилището му не бил прецедент. Скоро той бил спрян с автомобила си в средната лента на автомагистрла \"Тракия\", където агресивен мъж се опитал да се саморазправя с него с бухалтка заради засичане. Всъщност побоят пред дома му му бил нанесен от двама тийнейджъри, които той не познава. Колев предполага, че агресията в този случай е била провокирана заради битов проблем с теч от банята му. Той действително чукал и ремонтирал. Иначе бил в прекрасни отношения със съседите си. Изпитвам жестоки болки. В моментите след побоя не знаел на колко години е, кой ден от седмицата е. Благодари на екипа от \"Пирогов\", който се е погрижил за него и сътресението на мозъка му. Колев сподели още, че е бил привикан на разпознаване по снимки на нападателите в Шесто РУ на МВР в София. Двама много млади и външни хора бяха, категоричен е Колев. Заради инцидента, преживяното и болките се наложило да отложи концерта си с още 14 изпълнители. Много е притеснен заради тормоза, който е оказан на жена му. Категоричен е, че ще търси правата си в съда. Сподели:", "date": "2019.11.07", "title": "ОТ ПЪРВО ЛИЦЕ: Певецът Ивайло Колев проговори за бруталния побой! Двама тийнейджъри го насинили заради теч"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BD%D0%B5-%D0%BF%D1%80%D0%B8%D0%B5-%D0%B1%D1%8E%D0%B4%D0%B6%D0%B5%D1%82-2020-news882552.html", "text": "Правителството на Северна Македония не прие бюджета за следващата 2020 година, понеже някои от министрите на поискаха да се изразходват повече пари, отколкото реалният бюджет би могъл да осигури, предава скопската медия “Фокус“, цитирани от едноименната българска агенция. В дебата не се стигна до консенсус и по този начин остана една седмица, за да се съгласуват изискванията с финансовото министерство. Фискалната стратегия предвижда увеличение от 100 млн. евро, което би означавало, че Македония ще получи най-обширния бюджет досега. Почти един милиард евро ще бъдат заделени за пенсии, които според Заев ще бъдат драстично увеличени. Сподели:", "date": "2019.11.07", "title": "Правителството на Северна Македония не прие Бюджет 2020"}
{"url": "https://pik.bg/%D1%82%D1%80%D0%B8%D1%82%D0%B5-%D0%B2%D0%BE%D0%B4%D0%B5%D1%89%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8-%D0%BA%D0%BE%D0%BC%D0%B8%D1%81%D0%B8%D0%B8-%D0%B3%D0%BB%D0%B5%D0%B4%D0%B0%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0%D1%82%D0%B0-%D1%80%D0%B0%D0%BC%D0%BA%D0%B0-%D0%B7%D0%B0-2020-%D0%B3%D0%BE%D0%B4%D0%B8%D0%BD%D0%B0-news882595.html", "text": "Финансовата рамка за догодина ще бъде разгледана от трите водещи парламентарни комисии - по бюджет и финанси, по труда и социалната политика и по здравеопазването, съобщи БНР. Бюджет 2020 година е балансиран, като се предвижда държавата да събере и изхарчи близо 47 млрд. лв. Приоритетите в него са образование, здравеопазване, отбрана и политиката по доходите. От догодина минималната работна заплата ще бъде 610 лв., а пенсиите ще се увеличат с 6,7 на сто от 1 юли. Без съществена промяна остават осигурителните прагове с изключение на този за земеделците, който за пореден път управляващите ще опитат да изравнят с минималната работна заплата. Като цяло бюджетът за догодина предвижда повече пари за отбрана, здравеопазване и доходи, но не и за помощи за отглеждане на деца. „Дебатът за демографската политика не трябва да се свежда до даването на пари, тъй като концептуално нито едно дете не трябва да бъде раждано заради икономически стимули“, заяви финансовият министър Владислав Горанов след края на заседанието на тристранния съвет. При представянето му Горанов заяви, че бюджетът за догодина изпълнява приоритетите на кабинета, въпреки че не е съвършен. „Има достатъчно буфери в този бюджет, изпълним, и до голяма степен намира баланса между основни сектори, които финансира държавата“, заяви Горанов. А тя догодина възнамерява да поеме нов дълг от 2,2 млрд. лв. и отново да излезе на външните пазари, използвайки дълговата програма и договора с банките, които работиха по последните емисии на външните пазари. По него са взети малко над 5 млрд. евро от възможни 8 млрд. евро. Сподели:", "date": "2019.11.07", "title": "Трите водещи парламентарни комисии гледат финансовата рамка за 2020 година"}
{"url": "https://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BC%D0%B0%D1%82%D1%80%D0%BE%D1%81%D0%B0-%D0%B2-%D0%B1%D0%B0%D1%80%D0%BE%D0%BA%D0%B0%D0%BC%D0%B5%D1%80%D0%B0%D1%82%D0%B0-36-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D1%81%D0%BF%D0%B0%D1%81-%D0%BF%D0%B5%D0%BD%D1%87%D0%B5%D0%B2-%D0%BE%D1%81%D1%82%D0%B0%D0%B2%D1%8F-%D0%B2%D0%B4%D0%BE%D0%B2%D0%B8%D1%86%D0%B0-%D0%B8-%D0%B4%D0%B5%D1%82-news882611.html", "text": "Инцидентът е станал докато мъжът бил на процедура по време на годишни медицински прегледи, на които е имало и симулация на водолазни спускания. В барокамерата заедно с матрос Спас Пенчев са се намирали общо 4-рима души. Останалите 3-ма матроси са в добро състояние. Именно те са сигнализирали за наличието на проблем. Присъстващият наблюдаващ лекар незабавно е оказал помощ на военнослужещия. Смъртта вероятно е настъпила в резултат на внезапно възникнал здравословен проблем. Причините ще бъдат окончателно изяснени и потвърдени след приключването на досъдебното производство. Барокамерата във Варна е сертифицирана и за медицински изследвания, и за провеждането на тренировки на водолази от флота. По времето на такава имитация на спускане е починал матросът. Спас Стоилов Пенчев е матрос III класот военно формирование 34 590-Бургас. Матрос Спас Пенчев е на 36 години. На служба в Българската армия е от 2014 г. Той е семеен с едно дете. По случая се води досъдебно производство и повече информация може да се получи след разрешение от наблюдаващия прокурор. Ръководството на Министерството на отбраната и Българската армия изказва съболезнования на семейството и близките на матрос Спас Пенчев. Късно снощи от Военното министерство изнесоха повече информация за трагичния инцидент, при който почина матрос Спас Пенчев в барокамерата на Военноморската болница във Варна. Сподели:", "date": "2019.11.07", "title": "Разследват смъртта на матроса в барокамерата! 36-годишният Спас Пенчев оставя вдовица и дете сираче"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%82%D1%83%D1%80%D1%86%D0%B8%D1%8F-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%BD%D0%B0-13-%D0%BD%D0%BE%D0%B5%D0%BC%D0%B2%D1%80%D0%B8-%D0%B2%D1%8A%D0%B2-%D0%B2%D0%B0%D1%88-news882553.html", "text": "Турският президент Реджеп Ердоган ще пътува до столицата на САЩ Вашингтон, за да се срещне със своя американски колега Доналд Тръмп, сред повишаващото се напрежение между двете страни, предава „Франс Прес”, цитирана от „Фокус”. Агенцията се позовава на съобщение на турското президентство. В телефонен разговор, „двамата лидери потвърдиха, че ще се срещнат във Вашингтон в сряда, 13 ноември, по покана на президента Тръмп“, се казва в съобщението. Ердоган по-рано заплаши, че ще отмени визитата си заради конфликта между Анкара и Вашингтон във връзка с турската операция в Северна Сирия, както и заради декларацията на Камарата на общините, която признава арменския геноцид. Сподели:", "date": "2019.11.07", "title": "Властите в Турция потвърдиха: Реджеп Ердоган и Доналд Тръмп се срещат на 13 ноември във Вашингтон"}
{"url": "https://pik.bg/%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%B4%D0%B0%D1%80%D0%B5%D0%BD%D0%B8%D1%8F-%D0%B8-%D1%86%D0%B5%D0%BD%D0%BD%D0%B8-%D0%B8%D0%BA%D0%BE%D0%BD%D0%B8-%D0%BE%D1%82-%D1%86%D1%8A%D1%80%D0%BA%D0%B2%D0%B8-%D0%B2-%D1%88%D0%B5%D1%81%D1%82-%D1%80%D1%83%D1%81%D0%B5%D0%BD%D1%81%D0%BA%D0%B8-%D1%81%D0%B5%D0%BB%D0%B0-news882555.html", "text": "Посегателство върху храмовете на шест русенски села. Откраднати са дарения и десетки ценни икони, съобщава БТВ. Дни след първата кражба от храма в Пепелина, в църквата отново влизат с взлом. \"Отворили са вратата, влезли са след това стигнали са до металната врата на църквата, където са отрязали една от халките, с които се заключва с катинар\", разказа кметският наместник на селото Георги Корчев. От 4 метра височина са свалени 19 малки икони. Открадната е и голямата икона на Света Богородица с Младенеца, с характерен метален обков. В село Острица крадците срязват метална решетка, за да се промъкнат през прозореца. От храма е изнесена най-ценната икона. Същият почерк и при посегателството в църквата \"Успение Богородично\" в село Кацелово и в храма в Каран Върбовка. Липсват касата за дарения и избрани реликви и икони. В интернет икони като откраднатите се предлагат за между 600 и 1 200 лв. Свързваме се с търговец на случаен принцип. Твърди, че иконите, които продава са негови. Полицията вече разследва случаите на посегателство. Сподели:", "date": "2019.11.07", "title": "Откраднаха дарения и ценни икони от църкви в шест русенски села"}
{"url": "https://pik.bg/%D0%B4%D0%B0%D0%BB%D0%B5%D1%87-%D0%BE%D1%82-%D0%BF%D1%80%D0%BE%D0%BA%D1%8A%D0%BB%D0%BD%D0%B0%D1%82%D0%B8%D1%8F-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D1%84%D0%B0%D1%82%D0%B0%D0%BB%D0%BD%D0%B0%D1%82%D0%B0-%D0%B0%D0%BD%D0%B8%D1%82%D0%B0-%D0%BC%D0%B5%D0%B9%D0%B7%D0%B5%D1%80-%D1%81%D0%B5-%D0%BF%D0%BE%D0%BA%D1%80%D0%B8-%D0%BD%D0%B0-%D1%82%D0%B0%D0%B9%D0%BD%D0%BE-%D0%BC%D1%8F%D1%81%D1%82%D0%BE-news882518.html", "text": "Фаталната Анита Мейзер се покри на тайно място в България. Мис България Свят продължава с опитите да възстанови физическото и психическото здраве, след като прекара две години в затвора. Тя беше призната за виновна по обвинение в причиняване на смърт по непредпазливост на своя съпруг Николай Димов. Мейзер живее далеч от прокълнатото жилище, където се случи убийството. В момента то е обитавано от нейната дъщеря Джули. Именно щерката е връзката със света на вдовицата, пише столичен ежедневник, като се позовава на близки на семейството. Анита винаги е била много активна. Бившата футболистка, за която се носят легенди покрай умението да спира топката на гърди, се опитва да възстанови естествените процеси в организма. Нейното здраве беше разклатено след лошата храна и психическия тормоз в пандиза. Цели девет месеца Мейзер следва специална билкова диета за алкализация на тялото. Тя обмисляше да замине за САЩ, но предпочете да остане в България при най-доверения й човек - дъщеря й Джули. Дори и близките приятелки на Анита трудно се свързват с нея. Бившата миска е оставила своите бизнес начинания на щерката. За щастие на Мейзер тя успя да даде под наем помещение на приземния етаж в сградата, която се намира в близост до правителствената резиденция „Евксиноград“. Доскоро имотът беше студио за красота, който фалира. Други наематели са превърнали мястото в бар за пури и наргилета. Мейзер излезе от затвора през лятото на миналата година. Тя все още не може да забрави кошмарната вечер, в която нейният съпруг Ники Димов загина. Тялото на културиста беше намерено в жилището на \"Първа улица\" №66. До ден днешен не е разгадана мистерията как здравенякът се е съгласил да участва в експеримент със свински опашки. Сподели:", "date": "2019.11.07", "title": "ДАЛЕЧ ОТ ПРОКЪЛНАТИЯ АПАРТАМЕНТ: Фаталната Анита Мейзер се покри на тайно място"}
{"url": "https://pik.bg/%D0%BC%D1%8A%D0%B6%D0%BA%D0%B8%D1%8F%D1%82-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%B5%D0%BD-%D1%82%D0%B8%D0%BC-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81-%D0%BF%D1%8A%D1%80%D0%B2%D0%B0-%D0%BF%D0%BE%D0%B1%D0%B5%D0%B4%D0%B0-%D0%B2-%D0%B3%D1%80%D1%83%D0%BF%D0%BE%D0%B2%D0%B0%D1%82%D0%B0-%D1%84%D0%B0%D0%B7%D0%B0-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D1%84%D0%B8%D0%B1%D0%B0-%D0%B5%D0%B2%D1%80%D0%BE%D0%BF%D0%B0-news882556.html", "text": "Мъжкият баскетболен тим на Левски Лукойл постигна първа победа в груповата фаза на турнира на ФИБА Европа, като се наложи като домакин над украинския Днипро с 85:78  точки (23:18, 22:22, 17:23, 23:15), съобщава БНР. Преди мача и двата отбора имаха по две поражения, като „сините” вече се изтласкаха от последното място в група F. За Левски Лукойл най-резултатни бяха Брандън Йънг 18, Чавдар Костов 17, Райън Райт 14 точки. За гостите Анатолий Шундел приключи мача със 17 точки. Сподели:", "date": "2019.11.07", "title": "Мъжкият баскетболен тим на Левски с първа победа в груповата фаза на турнира ФИБА Европа"}
{"url": "https://pik.bg/%D0%B5%D0%B4%D0%B8%D0%BD-%D1%83%D0%B1%D0%B8%D1%82-%D0%B8-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BE%D0%B1%D1%81%D1%82%D1%80%D0%B5%D0%BB-%D0%BE%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D1%87%D0%B0%D1%81%D1%82%D0%B8-%D0%BD%D0%B0-%D0%B0%D0%BB%D0%B5%D0%BF%D0%BE-news882571.html", "text": "Терористи са обстрелвали няколко района в сирийския град Алепо, като се съобщава за най-малко една жертва и ранени, съобщава РИА „Новости”, като се позовава на данни от радиостанция Sham FM. „Мирен жител е загинал в резултат на паднала ракета в района на джамията ас-Сидик в район Джамилия”, съобщава радиостанцията. Допълва се, че няколко мирни жители са пострадали в резултат на падането на ракета в района Сейф ад Даул в западната част на Алепо. По данни на радиото, два изстреляни от терористите снаряда са паднали в райота на улица Нил в района Сурян. Терористите са обстрелвали няколко други района в западната част на Алепо, в резултат на което са нанесени значителни материални щети. Държавният телевизионен канал Ikhbariya съобщава, че правителствената армия САР в отговор на атаките е обстрелвала позиции на терористите северно от Алепо в района Лирмун. Сподели:", "date": "2019.11.07", "title": "Един убит и ранени при обстрел от терористи на западните части на Алепо"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%B5%D1%82%D0%B8%D0%BC%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B1%D1%8F%D1%85%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D0%BC%D1%8A%D1%80%D1%82%D0%B2%D0%B8-%D0%BA%D1%80%D0%B0%D0%B9-%D0%B8%D1%81%D0%BF%D0%B0%D0%BD%D1%81%D0%BA%D0%B8-%D0%BE%D1%81%D1%82%D1%80%D0%BE%D0%B2-news882559.html", "text": "Петима мигранти бяха намерени мъртви край бреговете на остров Лансароте, който е част от испанските Канарски острови, предаде БТА, цитирана от Нова телевизия. Други четирима са били спасени близо до крайбрежното село Калета де Кабальо. Смята се, че в лодката им, която се е разбила, е имало и други хора, които се издирват от местните спасителни служби. Сподели:", "date": "2019.11.07", "title": "Трагедия: Петима мигранти бяха намерени мъртви край испански остров"}
{"url": "https://pik.bg/%D0%B8%D1%80%D0%B0%D0%BD-%D0%BF%D0%BE%D0%B4%D0%BD%D0%BE%D0%B2%D0%B8-%D0%BE%D0%B1%D0%BE%D0%B3%D0%B0%D1%82%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%83%D1%80%D0%B0%D0%BD-news882562.html", "text": "Иран поднови обогатяването на уран в подземния комплекс Фордо, съобщава иранската осведомителна агенция „Тасним”, цитирана от „Ройтерс” и „Дарик”. Иран е вкарал уранов газ в 1 044 центрофуги във Фордо, което превръща комплекса от изследователски център, какъвто трябваше да бъде според международното споразумение от 2015 г., в активна локация за производство на обогатен уран. Иран твърди, че доставката на 2 тона уранов газ UF6 във Фордо е била извършена под надзора на инспектори от ООН. Началото на обогатяването е поредния етап от разпадането на Договора за иранската ядрена програма, подписан между Техеран и групата P5+1 (Петте държави, постоянни членки на Съвета за за сигурност на ООН, плюс Германия). През 2018 г. САЩ едностранно се оттегли от сделката, която европейските държави се опитват да запазят и започна нов цикъл на икономически санкции срещу Иран. Споразумението предвижда спирането на обогатяването на уран във Фордо, както и ограничение Иран да може да обогатява урана до не повече от 3,67 процента, което е достатъчно за работата на граждански обекти, като ядрени реактори. Шефът на иранската ядрена програма Али Акбар Салехи каза, че уранът във Фордо ще бъде обогатен до 5 процента. Това е в очевидно противоречие на параметрите в споразумението със Запада, Русия и Китай, но и много под стойностите от 90 процента, които са необходими за изработването на ядрени оръжия. Преди подписването на споразумението, Иран обогатяваше урана до 20 процента чистота, като Салехи каза, че това може и да стане отново, ако се наложи. Сподели:", "date": "2019.11.07", "title": "Иран поднови обогатяването на уран"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8%D0%BD-%D0%B8-%D0%BC%D1%83-%D0%B2%D0%B7%D0%B5%D1%85%D0%B0-%D1%82%D0%B5%D0%BB%D0%B5%D1%84%D0%BE%D0%BD-%D0%B8-%D0%BF%D0%BE%D1%80%D1%82%D1%84%D0%B5%D0%B9%D0%BB-news882561.html", "text": "Млад столичанин преживя истински кошмар, след като беше пребит и ограбен като в бандитски екшън, съобщава „Трафикнюз”. Четирима маскирани мъже нападнали 32-годишния Тони Тонев в понеделник на трамвайна спирка на площад „Възраждане” в посока улица „Антим 1”.  След като го зашеметили с юмруци и ритници, биячите задигнали телефона, портфейла и чантата на жертвата. Според описанието на Танев нападателите са били младежи на възраст между 20 и 25 години.  За негов късмет той се е разминал без тежки травми, но е в шок от преживения ужас. Бащата на Тони разказа, че синът му работи във фирма за легализиране на документи, където е преводач. По думите на родителя той никога не е създавал конфликти и няма проблеми. Според него случилото се е дело на обирджии, които са подбрали жертвата си на случаен принцип. Не е ясно дали маскираните нападатели върлуват в квартала или организират засади в цяла София. Сподели:", "date": "2019.11.07", "title": "Екшън: Маскирани нападнаха столичанин и му взеха телефон и портфейл"}
{"url": "https://pik.bg/37-%D1%83%D0%B1%D0%B8%D1%82%D0%B8-%D0%B8-%D0%BD%D0%B0%D0%B4-60-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B2-%D0%B1%D1%83%D1%80%D0%BA%D0%B8%D0%BD%D0%B0-%D1%84%D0%B0%D1%81%D0%BE-news882558.html", "text": "37 души бяха убити, а над 60 ранени при атака, извършена от неидентифицирани въоръжени мъже срещу конвой, транспортиращ служители на канадския производител на злато „Семафо” в Буркина Фасо, предадоха световните агенции, като се позоваха на местните власти, съобкщава БТА, цитирана от „Дарик”. Нападението било извършено между минните находища на „Семафо” - Фада и Бунгу. Атаката станала на 40 километра от Бунгу. Атакувани били пет автобуса, в които имало персонал, предприемачи и доставчици, свързани с минната компания. Те били придружавани от военни,. След атаката от „Семафо” поднесоха съболезнованията си на семействата на жертвите и изразиха твърда подкрепа за силите за сигурност в Буркина Фасо. Базираната в Монреал компания има две находища в африканската страна, която от близо пет години е обхваната от джихадисткото насилие. Някои от джихадистките групи там са свързани с „Ал Каида”, а други с „Ислямска държава”. В атаките досега загинаха 649 души, а около 500 000 бяха принудени да напуснат домовете си. Сподели:", "date": "2019.11.07", "title": "37 убити и над 60 ранени при нападение срещу работници в Буркина Фасо"}
{"url": "https://pik.bg/%D1%80%D1%83%D0%BC%D1%8A%D0%BD%D0%BA%D0%B0%D1%82%D0%B0-%D0%B0%D0%B4%D0%B8%D0%BD%D0%B0-%D0%B2%D0%B0%D0%BB%D0%B5%D0%B0%D0%BD-%D0%B5-%D0%BD%D0%BE%D0%B2%D0%B8%D1%8F%D1%82-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-%D0%BF%D0%BE-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B0-news882560.html", "text": "След седмици на политически спорове, които доведоха и до падане на правителството в Букурещ, Румъния замени отхвърления на първо четене румънски кандидат за еврокомисар, предложен от правителството на социалистите, с две нови имена - мъж и жена, които са евродепутати от ЕНП, съобщи Нова телевизия. В опит да опази полов паритет в състава на новата Комисия, председателятн Урсула фон дер Лайен предпочете жената - Адина Валеан. Новите кандидати на Франция, Унгария и Румъния трябва да минат проверка в Европарламента, който след това трябва да одобри и целия състав на ЕК на Фон дер Лайен. Остава под въпрос дали това ще може да се случи преди края на годината. Брюксел очаква и име за комисар от Великобритания, която след като получи удължаване на срока за Брекзит, е ангажирана правно да номинира свой представител в ЕК. Румънската кандидатура обаче застрашава равновесието на политическите сили и наклони везната в полза на ЕНП. Лидерката на социалистите в Европейския парламент заплаши, че социалистите може да не подкрепят новата румънска кандидатка, защото е от ЕНП, а без тях Урсула фон дер Лайен няма мнозинство. Възражения изказа и заместник-председателят на ЕК Франс Тимерманс, също социалист. Сподели:", "date": "2019.11.07", "title": "Румънката Адина Валеан е новият еврокомисар по транспорта"}
{"url": "https://pik.bg/%D0%BE%D0%B1%D1%80%D0%B0%D1%82%D0%B8-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D0%BA%D0%B5%D1%87-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0%D0%B9-%D0%BD%D0%B0%D0%BA%D1%80%D0%B0%D1%8F-%D0%BE%D1%81%D0%B8%D0%BD%D0%BE%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D1%87%D0%B5-%D0%B8-%D0%B3%D0%BE-%D0%BF%D1%80%D0%B5%D0%BA%D1%80%D1%8A%D1%81%D1%82%D0%B8-%D0%BE%D1%82-%D0%B8%D0%B2%D0%B0%D0%BD-%D0%BD%D0%B0-%D0%B4%D0%B6%D0%BE%D1%83%D0%B7%D0%B5%D1%84-news882464.html", "text": "Суперзвездата на кеча Кърт Енгъл близо година и половина се бори със системата, за да осинови българче. Момчето вече е при него и Енгъл го приветства с \"добре дошъл вкъщи\" в официалния си инстаграм профил. \"След 15 дълги месеца на работа по документи, телефонни обаждания и посещения най-накрая осиновеният ни син от България си дойде у дома\", написа кечистът и световен и олимпийски шампион по борба. Момчето е на 15 години и е от Сливен. Родено е като Иван, но вече се казва Джоузеф. Още през юни стана ясно, че един от най-големите любимци на феновете на кеча се опитва да осинови българче. Тогава Енгъл пусна снимки от Сливен и стана ясно, че процедурата е задвижена. Кечистът подал преди време документи за осиновяване на дете чрез международната система на социалните служби. Със съпругата му се влюбили още по снимки в детето и веднага пожелали да задействат процедура по осиновяване. В семейството на Енгъл Иван-Джоузеф ще има четири сестри и един брат. Веднага след съобщението, че тийнейджърът вече е в новия си дом, Кърт Енгъл разказа за преживените перипетии около осиновяването и първите си впечатления от българчето пред онлайн таблоида TMZ. Отначало съпругата на Кърт не искала да осиновяват пораснало момче, но после променила мнението си. \"Жена ми реши, че иска да осинови дете, но се запозна с различни изследвания и откри, че деца над 10 години се осиновяват трудно. Тогава тя реши да не осиновяваме бебе, а да се опитаме да дадем шанс на по-голямо дете\", спомня си звездата. Енгъл посочва, че всъщност цели 18 месеца е продължила борбата с бюрокрацията, за да се осъществи осиновяването. Иван-Джоузеф е в новия си дом от едва няколко дни. Това вероятно е станало от началото на този месец, тъй като на Хелоуин Енгъл пусна снимка с децата си, но българчето не беше на кадъра. Кеч звездата казва, че младежът сега учи английски, а предишните 6 месеца е ходил на езикови курсове в родината си. Съпругата му също успяла да научи малко български, за да се разбира с хлапето. Малчуганът харесвал държавата, в която се заселил, и свиква с живота там. Тъй като е тийнейджър, имали проблеми в общуването, но в рамките на нормалното. Сподели:", "date": "2019.11.07", "title": "ОБРАТИ НА ЖИВОТА: Кеч звезда най-накрая осинови българче и го прекръсти от Иван на Джоузеф"}
{"url": "https://pik.bg/%D1%81%D1%83%D1%80%D0%BE%D0%B2%D0%B0-%D1%81%D0%B0%D0%BD%D0%BA%D1%86%D0%B8%D1%8F-200-%D0%B5%D0%B2%D1%80%D0%BE-%D0%B3%D0%BB%D0%BE%D0%B1%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0-%D1%81%D0%BF%D0%B8%D1%80%D0%B0%D0%BD%D0%B5-%D0%B2-%D0%B1%D1%83%D1%81-%D0%BB%D0%B5%D0%BD%D1%82%D0%B0-news882563.html", "text": "Пътнaтa пoлиция в Гърция въвeждa глoбa oт 200 eврo зa шoфьoритe нa лeки aвтoмoбили и тaкcитa при cпирaнe и пaркирaнe в буc лeнтa, cъoбщи БНР. Зaкъcнeниe в рaзпиcaниeтo нa грaдcкитe aвтoбуcи, кaктo и пocтрaдaли пътници при cлизaнe и кaчвaнe принуди пътнa пoлиция дa нaлoжи пълнo cпaзвaнe нa зaбрaнaтa зa cпирaнe и пaркирaнe нa лeнтaтa зa aвтoбуcи. Мacoвo ce пocтaвят кaмeри пo трaceтo нa грaдcкия трaнcпoрт, кaтo глoбaтa зa нaрушeниe e 200 eврo. Пo трaceтo нa aвтoбуcитe нa грaдcкия трaнcпoрт ca мoнтирaни cъoтвeтнитe пътни знaци, кoитo зaбрaнявaт cпирaнe, прecтoй и пaркирaнe нa други прeвoзни cрeдcтвa. Caмитe шoфьoри в грaдcкия трaнcпoрт пoиcкaхa пoмoщ oт пътнa пoлиция и cъoбщaвaт зa риcк oт кaтacтрoфи, cъздaдeн oт пaркирaни кoли дoри нa cпирки. Пътнa пoлиция caнкциoнирa мacoвo и зa нaрушeния при пaркирaнe и cпирaнe нa мecтa зa инвaлиди, кaктo и нa пeшeхoдни пътeки. Сподели:", "date": "2019.11.07", "title": "Сурова санкция: 200 евро глоба в Гърция за спиране в бус лента"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%80%D0%BE%D1%81%D0%B5%D0%BD-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%BF%D0%BE%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B8%D1%82%D0%B5-%D0%BD%D0%B0-%D1%85%D1%80%D0%B8%D1%81%D1%82%D0%BE-%D0%B8%D0%B2%D0%B0%D0%BD%D0%BE%D0%B2-%D0%B8-%D0%B0%D1%82%D0%B0%D0%BD%D0%B0%D1%81-%D0%B0%D1%82%D0%B0%D0%BD%D0%B0%D1%81%D0%BE%D0%B2-%D0%BE-news882701.html", "text": "Росен Плевнелиев поиска оставките на лидерите на \"Демократична България\" на форума на ГЕРБ преди минути и изрази крайно разочарование, че са предали дясното, подкрепяйки Мая Манолова на балотажа в София. \"От 2006 г., вече 13 години ГЕРБ печели доверието на хората на всички избори, с изключение на президентските избори. Поздравявам ви и знаете, че доверието лесно се дава, лесно се и губи и все повече ще бъдем в ситуацията, в която все по-трудно ще се дава доверие. Работете с лице към хората и в качеството на добри стопани, призова Плевнелиев от трибуната. Невинаги съм дипломатичен. Минаха тежки избори. Много бяха тези, които говореха, че има огромни изборни манипулации и това бяха точно тези, които не казаха нито една дума и замълчаха тогава, когато бе извършено пред очите на целия български народ най-голямата изборна манипулация в съвременния живот Костинбродската афера. И президентът радев, и Нинова, и Манолова, и Слави Трифонов мълчат и не казват една дума какво се случи в Костинброд, а имат наглостта да говорят за честни и почтени избори. А някои от тях бяха основните лица на тази афера. Нито един от тези хора, коитжо говорят за корупцзията не е дал нито едно работещо решение. Президентът на българия от три години громи парламента и правителството, но не е излязъл с нито едно решение и нито една работеща идея по тази тема, каза Плевнелиев. Ако си спомняте премиерът на служебния кабинет на Радев се оплака, че над него е упражняван непрекъснат натиск от страна на президентството, припомни Плевнелиев. Онези, които говорят за режим и диктатура още не са дали оценка на тоталитарния режим в България. Нинова, президентът и Манолова мълчат и не дават оценка, като показват зависимости от тоталитарния режим. Същевременно громят измислена от тях еднолична система. А Нинова същевременно и днес открива паметници на Тодо Живков, каза още президентът. Аз съм дясномислещ и ще се обърна към градската десница. Вярвам в съзиданието, но трудно мога да изразя дълбокото си притеснение и унижението, което изпитах от това ръководството на ДБ да влезе в коалиция с Мая Манолова на балотажа, възмути се Плевнелиев. Искам да кажа в прав текст - толкова пъти искам оставки в десницата, но сега си мисля, че те направо трябва да си изберат Мая Манолова за шеф и да вървят напрезд, за да се знае кой кой е. А проевропейските, пропазарните и продемократичните избиратели да се замислят днес кой кой е в българската политика и да застанем на истински здрави фундаменти\", посочи Плевнелиев. Сподели:", "date": "2019.11.07", "title": "ИЗВЪНРЕДНО В ПИК TV: Росен Плевнелиев поиска оставките на Христо Иванов и Атанас Атанасов от ДеБъ: Мая Манолова да ги оглави и да се знае кой кой е! (ОБНОВЕНА)"}
{"url": "https://pik.bg/%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D1%81%D0%B8-%D0%B3%D0%BE-%D0%B8%D0%B7%D0%BA%D0%B0%D1%80%D0%B0-%D0%BD%D0%B0-%D0%B3%D0%B0%D0%BB%D0%B0%D1%82%D0%B0%D1%81%D0%B0%D1%80%D0%B0%D0%B9-%D0%B2-%D0%BC%D0%B0%D1%87-%D0%BE%D1%82-%D0%B3%D1%80%D1%83%D0%BF%D0%BE%D0%B2%D0%B0%D1%82%D0%B0-%D1%84%D0%B0%D0%B7%D0%B0-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news882564.html", "text": "Отборът на Реал (Мадрид) постигна втората си победа в груповата фаза на Шампионска лига. В мач от четвъртия кръг в група „А” на надпреварата Реал си го изкара като домакин на Галатасарай, разбивайки гостите с 6:0. Звездата на вечерта бе Родриго, който се отчете с хеттрик. Карим Бензема добави два гола, а един – Серхио Рамос от дузпа. В другия мач от групата Пари Сен Жермен победи у дома Брюж с 1:0. Мауро Икарди в 22-ата минута вкара гола за парижани. Гостите от Белгия пропуснаха да си тръгнат с точка, след като в 76-ата минута Мбайе Диане пропусна дузпа. В класирането лидер е Пари Сен Жермен с пълен актив от 12 точки, пред Реал 7, Брюж 2 и Галатасарай 1 точка. След мачовете си от четвъртия кръг тимовете на Байерн, Ювентус и Пари Сен Жермен си гарантираха място на осминафиналите на надпреварата. Сподели:", "date": "2019.11.07", "title": "Реал (Мадрид) си го изкара на Галатасарай в мач от груповата фаза на Шампионска лига"}
{"url": "https://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B0%D1%89-%D0%B7%D0%B0-%D1%81%D0%B8%D1%80%D0%B8%D1%8F-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D1%82%D1%83%D1%80%D1%86%D0%B8%D1%8F-news882566.html", "text": "Специалният представител на САЩ за Сирия Джеймс Джефри ще посети Турция на 8 и 9 ноември, съобщава RT. Медията се позовава на съобщение, публикувано на сайта на Държавния департамент на САЩ. „Джефри е начело на междуведомствена делегация, която ще обсъди въпроси от общ интерес, включително и текущата ситуация в североизточната част на Сирия, изпълнението на резолюция 2254 на Съвета за сигурност са ООН за разрешаване на сирийския конфликт, и продължаващите усилия, насочени към пълното унищожение на „Ислямска държава”, се посочва в изявлението. Уточнява се, че Джеймс Джефри трябва два посети Анкара и Истанбул, където ще проведе срещи с представители на турските власти и на сирийската опозиция. Сподели:", "date": "2019.11.07", "title": "Специалният представител на САЩ за Сирия ще посети Турция"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%E2%80%9E%D1%85%D1%83%D0%B1%D0%B0%D0%B2-%D1%82%D0%B5%D0%BB%D0%B5%D1%84%D0%BE%D0%BD%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80%E2%80%9D-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%82%D1%83%D1%80%D1%86%D0%B8%D1%8F-news882567.html", "text": "Американският президент Доналд Тръмп съобщи, че е провел „хубав телефонен разговор” с турския лидер Реджеп Ердоган, съобщава RT, като се позовава на съобщение на Тръмп в „Туитър”. „Ток що проведох хубав телефонен разговор с турския президент Ердоган”, написа Тръмп в „Туитър”. Държавният глава на САЩ уточни, че Ердоган му е съобщил за залавянето на бойци на „Ислямска държава”, сред които са били жена и сестра на доскорошния лидер на „Ислямска държава” Абу Бакр ал Багдади. „Също така поговорихме за границата на Турция със Сирия, борбата с тероризма, прекратяването на враждебните отношения с кюрдите и за много други неща”, добави Тръмп. Той също така заявява, че „с нетърпение очаква” срещата си с турския лидер в Белия дом, която трябва да се проведе на 13 ноември. Сподели:", "date": "2019.11.07", "title": "Доналд Тръмп се похвали с „хубав телефонен разговор” с президента на Турция"}
{"url": "https://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B4%D0%B2%D0%B0%D0%BC%D0%B0-%D0%B1%D0%B8%D0%B2%D1%88%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%86%D0%B8-%D0%BD%D0%B0-%E2%80%9E%D1%82%D1%83%D0%B8%D1%82%D1%8A%D1%80%E2%80%9D-%D0%B2-%D1%88%D0%BF%D0%B8%D0%BE%D0%BD%D0%B0%D0%B6-%D0%B2-%D0%BF%D0%BE%D0%BB%D0%B7%D0%B0-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news882575.html", "text": "Министерството на правосъдието на САЩ обвини двама бивши сътрудници на „Туитър” в предаване на Рияд на данни на ползватели, съобщава The New York Times. Уточнява се, че обвиненията са повдигнати срещу Ахмед Абуамо и Абу аб Забарах. Първият е гражданин на САЩ, а вторият – на Саудитска Арабия. Уточнява се, че според Министерството на правосъдието на САЩ, двамата са предавали на Рияд данни на ползватели, които са имали критично отношение към саудитското кралско семейство. Допълва се, че това е първи случай на обвинение на гражданин на Саудитска Арабия от федералните власи за работа като агент на чужда държава. Сподели:", "date": "2019.11.07", "title": "Обвиниха двама бивши сътрудници на „Туитър” в шпионаж в полза на Саудитска Арабия"}
{"url": "https://pik.bg/%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BF%D1%80%D0%B5%D0%B4%D1%81%D1%82%D0%BE%D0%B8-%D0%BD%D0%BE%D0%B2%D0%B0-%D1%84%D0%B0%D0%B7%D0%B0-%D0%B2-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0%D1%82%D0%B0-%D0%B2-%D1%81%D0%B0%D1%89-news882574.html", "text": "Следващата седмица започват публичните изслушвания от разследването за началото на процедура по импийчмънт срещу американския президент Доналд Тръмп, съобщават световните агенции, цитирани от БНР. Над 12 свидетели вече бяха изслушани при закрити врата от конгресмени, в опит да се сглоби пъзела на продължаваща с месеци кампания, ръководена от личния адвокат на Тръмп - Руди Джулиани в Украйна. Долната камара на Конгреса събира доказателства дали президентът се е опитал да използва поста си, за да предизвика разследване в Украйна срещу сина на основния си опонент за следващия президентски вот Джо Байдън. Следващата седмица на живо показания ще дадат трима свидетели, сред тях и бившия американски посланик в Украйна Мари Йованович, която твърди, че е отстранена от поста заради фалшиви твърдения на приближени на Доналд Тръмп. Сподели:", "date": "2019.11.07", "title": "Следващата седмица предстои нова фаза в импийчмънт процедурата в САЩ"}
{"url": "https://pik.bg/%D0%BD%D0%B5%D0%B2%D0%B8%D0%B4%D0%B8%D0%BC%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%BF%D1%83%D1%82%D0%B8%D0%BD-%D1%82%D1%80%D0%B0%D0%BA%D0%B0-%D1%81-%D0%BE%D1%80%D1%8A%D0%B6%D0%B8%D1%8F-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8---%D1%80%D1%83%D1%81%D0%BA%D0%B8%D1%82%D0%B5-%D0%BD%D1%8F%D0%BC%D0%B0%D1%82-%D0%B0%D0%BD%D0%B0%D0%BB%D0%BE%D0%B7%D0%B8-%D0%B2-%D1%81%D0%B2%D0%B5%D1%82%D0%B0-%D0%BD%D0%BE-news882467.html", "text": "\"Русия ще продължи да надгражда своя отбранителен потенциал, но е готова да направи всичко, за да подпомогне „процеса на разоръжаване“. Това заяви държавният глава на страната Владимир Путин на среща с висши офицери и прокурори по повод назначаването им на по-високи длъжности и отличаването им с най-високите за тях звания, предава TACC. „Нашата армия и флот доказаха готовността си, възнамеряваме да надградим своя отбранителен потенциал и да поставим на бойно дежурство системи за сигнализация от хиперзвукови, лазерни и други съвременни оръжия, които другите държави все още нямат\", поясни Путин. Но това, отбеляза президентът, „не е причина Русия да заплашва никого“. Руският президент отправи предупреждение към целия свят под предлог, че няма да му навреди. „Напротив, ние сме готови да направим всичко по силите си, за да прокараме процеса на разоръжаване, като вземем предвид най-новите ни оръжейни системи, чиято задача е единствено да гарантира сигурността, като отчита нарастващите заплахи за нас\", подчерта държавният глава на Руската федерация. \"Успокоителните\" думи на Путин обаче прозвучаха по-скоро като ирония и заплаха, тъй като само акциите му в Украйна показват колко е \"добронамерен\". Сподели:", "date": "2019.11.07", "title": "НЕВИДИМА ЗАПЛАХА: Путин трака с оръжия! Предупреди - руските нямат аналози в света, но..."}
{"url": "https://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B8-%D1%82%D1%83%D1%80%D1%86%D0%B8%D1%8F-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D1%85%D0%B0-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-news882565.html", "text": "Президентите на Украйна и Турция Владимир Зеленски и Реджеп Ердоган са провели телефонен разговор, съобщава RT. Медията се позовава на съобщение от пресслужбата на президента на Украйна. „По време на разговора двамата лидери са обсъдили състоянието на подготовката за провеждането в Киев на поредното заседание на Стратегическия съвет на високо ниво под председателството на президентите на Украйна и Турция”, се отбелязва в съобщението. Двете страни са отбелязали общата нагласа за „бъдещо засилване на сътрудничеството във всички направления, представляващи взаимен интерес”. „Двамата събеседници са се съгласили с важността от активизация на преговорния процес по подготовката на заключително Споразумение за свободна търговия между Украйна и Турция”, се посочва още в съобщението. Реджеп Ердоган е потвърдил подкрепата от страна на Турция за суверенитета и териториалната цялост на Украйна. „Той е приветствал стъпките на президента на Украйна за мирно урегулиране на ситуацията в Донбас”, заявяват от пресслужбата на президента на Украйна. Сподели:", "date": "2019.11.07", "title": "По жицата: Президентите на Украйна и Турция разговаряха по телефона"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%81%D0%B0%D1%89-%D1%83%D0%B1%D0%B5%D0%B4%D0%B5%D0%BD%D0%B8-%D1%87%D0%B5-%D0%BD%D0%BE%D0%B2%D0%B8%D1%8F%D1%82-%D0%BB%D0%B8%D0%B4%D0%B5%D1%80-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9D-%E2%80%9E%D0%BD%D1%8F%D0%BC%D0%B0-%D0%B4%D0%B0-%D0%BE%D1%86%D0%B5%D0%BB%D0%B5%D0%B5-%D0%B4%D1%8A%D0%BB%D0%B3%D0%BE%E2%80%9D-news882572.html", "text": "Представител на Държавния департамент на САЩ разказа за отношението на ведомството към приемника на ликвидирания лидер на „Ислямска държава” Абу Бакр ал Багдади, съобщава РИА „Новости”. Според заявлението, в САЩ са убедени, че новият лидер на терористичната групировка „няма да оцелее дълго”. Представителят на Държавния департамент разказа и за липсата на каквито и да било данни за този човек и неговото местонахождение. Той подчертава, че данните, с които разполага ведомството за него „не впечатляват”. „Ако е в Ирак или в Сирия, не смятаме, че ще остане още много дълго на този свят”, добавя той. Сподели:", "date": "2019.11.07", "title": "Властите в САЩ убедени, че новият лидер на „Ислямска държава” „няма да оцелее дълго”"}
{"url": "https://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%87%D0%B0%D1%81%D1%82-%D0%BE%D1%82-%D1%82%D0%B0%D0%B2%D0%B0%D0%BD%D0%B0-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B8-%D1%82%D0%B5%D0%B0%D1%82%D1%8A%D1%80-%D1%81%D0%B5-%D1%81%D1%80%D1%83%D1%82%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%BB%D0%B5%D0%BD%D0%B8%D0%B5-%D0%BD%D1%8F%D0%BC%D0%B0-%D1%81%D0%B5%D1%80%D0%B8%D0%BE%D0%B7-news882585.html", "text": "Част от тавана на лондонския театъл „Пикадили” се срути по време на представление, съобщава Sky News. Отбелязва се, че инцидентът е станал по време на представление на спектакъла „Смъртта на търговския пътник”. От неочаквано появилата се дупка в тавана са се показали жици. Уточнява се, че няколко души са получили леки наранявания при случилото се. По някои данни размерът на дупката, която се отворила в тавана е била три на два метра. Сподели:", "date": "2019.11.07", "title": "Инцидент: Част от тавана на лондонски театър се срути по време на представление. Няма сериозно пострадали"}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D1%80%D1%8A%D0%BA%D0%B0%D1%82%D0%B0-%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%B2-%D0%B8%D0%BD%D0%B4%D0%B8%D0%B9%D1%81%D0%BA%D0%B8%D1%8F-%D0%BE%D0%BA%D0%B5%D0%B0%D0%BD-%D1%88%D0%BE%D1%82%D0%BB%D0%B0%D0%BD%D0%B4%D1%81%D0%BA%D0%B8-%D1%82%D1%83%D1%80%D0%B8%D1%81%D1%82-%D0%B1%D0%B5-%D0%BE%D1%82%D0%BA%D1%80%D0%B8%D1%82%D0%B0-%D0%B2-%D1%81%D1%82%D0%BE%D0%BC-news882568.html", "text": "В Индийския океан продължава издирването на 44-годишен шотландец, който изчезна безследно в района на остров Реюнион, съобщава The Sun. Според информацията, има основания да се смята, че британският турист е бил нападнат и изяден от акула. Тя е засечена близо до плажовете на острова и е била приета като сериозна заплаха за туристите, заради което властите решиха да я убият. След като тигровата акула е била убита, във вътрешностите й е била открита ръка с брачна халка, която се предполага, че принадлежи на изчезналия шотландец. Съпругата на шотландеца е разпознала халката, като предстои специалистите да направят ДНК тест. Спасителните екипи издирват мъжа в района на коралов риф, но към момента безрезултатно. Сподели:", "date": "2019.11.07", "title": "Ужасяваща находка: Ръката на изчезнал в Индийския океан шотландски турист бе открита в стомаха на акула"}
{"url": "https://pik.bg/%D0%BF%D1%80%D0%B8%D0%BC%D0%B0%D0%BC%D0%BB%D0%B8%D0%B2%D0%B0-%D0%BE%D1%84%D0%B5%D1%80%D1%82%D0%B0-%D1%83%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%B3%D1%80%D0%B0%D0%B4-%D0%B2-%D1%81%D0%B8%D1%86%D0%B8%D0%BB%D0%B8%D1%8F-%D0%B7%D0%B0%D0%BB%D0%B0%D0%B3%D0%B0-%D0%BD%D0%B0-%D0%BD%D0%B5%D1%81%D1%82%D0%B0%D0%BD%D0%B4%D0%B0%D1%80%D1%82%D0%B5%D0%BD-%D1%85%D0%BE%D0%B4-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81%D0%B8-%D1%81%D1%80%D0%B5%D1%89%D1%83-news882573.html", "text": "Малък град на италианския остров Сицилия предлага безплатни къщи, в опит да бъдат привлечени нови жители, съобщават „РИА „Новости” и БГНЕС, цитирани от Нова телевизия. Управата на град Камарата, на около 90 километра от Палермо, иска да се бори с намаляващото население и тенденцията младите да напускат града. „Нашият великолепен, старинен град се превръща в руини\", казва кмета Винченцо Джамброне, който критикува напускащите Камарата за това, че изоставят домовете си и те бавно се рушат. За евентуалните нови жители са заделени около 10 каменни къщи, но скоро на разположение ще има 100, казват от кметството. Приоритет ще се дава на млади семейства с деца, като освен безплатна къща, те ще получат и 1 000 евро като подарък. За да им бъде даден имот, новодошлите ще трябва да оставят в кметството 5 000 евро гаранция и да ремонтират къщата. След завършването на ремонта, управата на Камарата ще върне сумата от 5 000 евро. В момента в градчето живеят около 6 000 души, но населението му непрекъснато намалява. Сподели:", "date": "2019.11.07", "title": "Примамлива оферта: Управата на град в Сицилия залага на нестандартен ход в борбата си срещу обезлюдяването"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%80%D0%B0%D0%B7%D0%B4%D1%8F%D0%BB%D0%B0-%D0%BD%D0%B8%D0%BD%D0%B0-%D0%B4%D0%BE%D0%B1%D1%80%D0%B5%D0%B2-%D1%81%D0%BA%D1%8A%D1%81%D0%B0-%D1%81-%D0%BD%D0%BE%D0%B2%D0%BE%D1%82%D0%BE-%D1%81%D0%B8-%D0%B3%D0%B0%D0%B4%D0%B6%D0%B5-news882456.html", "text": "Актрисата Нина Добрев се е разделила с приятеля си, режисьора и сценарист Грант Мелън, след продължила по-малко от година връзка, съобщават сп. \"Пийпъл\". Според източници от обкръжението на 30-годишната Добрев и 33-годишния Мелън връзката им, за която се заговори през януари, \"се е изчерпала\". Двамата не са виждани заедно от повече от месец. \"Нина не го е водила на събития от повече от месец и не го е споменавала. Тя е заета с различни проекти, ходи по партита и се среща с приятели, но без Грант\", разкрива неназован източник. Приятелите на 30-годишната Нина Добрев не са сигурни какво точно се е случило помежду им, тъй като актрисата не е споменавала за раздялата им, казва друг източник, цитиран от И! Нюз. Нина Добрев преди имаше връзки с актьорите Глен Пауъл и Иън Сомърхолдър, с когото си партнираше в сериала \"Дневниците на вампира\". Сподели:", "date": "2019.11.07", "title": "ШОКИРАЩА РАЗДЯЛА: Нина Добрев скъса с новото си гадже"}
{"url": "https://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B5%D0%BA-%D1%83-%D0%BD%D0%B0%D1%81-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%B4%D0%B5%D0%BD-%D0%BD%D0%B0-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B0%D1%87%D0%B0-news882578.html", "text": "Предприемачеството - от малките стъпки до големия успех.  Това е фокусът на тазгодишното издание на Европейския ден на предприемача, съобщава БНР. Домакин на форума е Представителството на Европейската комисия в България. Акцентите на събитието са добрите практики в студентското предприемачество и перспективите за неговото развитие - в това число предоставянето на възможности за среща с потенциални инвеститори. Представители на финансови и образователни институции и на финансиращи програми ще направят преглед на актуалните възможности за подпомагане на предприемачеството, а стартиращи и напреднали предприемачи ще разказват за пътя към успеха. Европейският ден на предприемача е инициатива с традиции в Обединена Европа, която има за цел да популяризира  успешни модели за създаване и развитие на нови предприятия и тази година за 17 път се провежда в България. Организатор е научно-изследователският сектор на Софийския университет „Свети Климент Охридски“ с подкрепата на Министерството на икономиката, Бизнес клуб - Софийски университет и Областен информационен център (ОИЦ) София-град и София-област. Сподели:", "date": "2019.11.07", "title": "Представителството на ЕК у нас организира Европейски ден на предприемача"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%BF%D0%BB%D0%B0%D0%BD%D0%B8%D1%80%D0%B0-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%B7%D0%B0%D1%80%D0%B0%D0%B7%D0%B8-news882581.html", "text": "Правителството на Испания планира да разположи в автономната област Каталуния многочислени части от службите за сигурност. Поводът - предстоящите в неделя парламентарни избори в Кралството, съобщава БНР. През последните няколко седмици в Каталуния редовно има протести, съпроводени с насилие. Демонстрациите са по повод присъдите срещу каталунски сепаратистки лидери заради опита за отделяне на областта от Испания. В добавка към осемте хиляди служители в регионалната каталунска полиция още около 4 500 души от националната полиция и цивилната гвардия ще осигуряват реда, пише вестник „Паис“, като се позовава на централните власти. Сподели:", "date": "2019.11.07", "title": "Правителството на Испания планира разполагането на допълнителна полиция в Каталуния зарази изборите"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%87%D0%B8%D0%BB%D0%B8-%D0%B2%D0%BD%D0%B5%D1%81%D0%B5-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B2-%D1%81%D1%82%D1%80%D0%B0-news882584.html", "text": "Президентът на Чили Себастиан Пинера изпрати в Конгреса на страната проектозакон, който предвижда увеличаването на минималната работна заплата в страната, предаде „Асошиейтед Прес”, цитирата от БНР. Проектозаконът предвижда увеличение с 16 процента на минималната работна заплата, която в момента е 301 000 чилийски песос, уточняват от агенцията. Сумата се равнява на 405 щатски долара, а с увеличението ще скочи до 471 щатски долара или 350 000 чилийски песос, както посочи и самият Себастиан Пинера. „Днес ние изпращаме в Конгреса проект, който цели да гарантира минимална работна заплата в размер на 350 000 чилийски песос – заяви президентът на Чили. - По този начин искаме да дадем тласък на социалната сфера, а и отговаряме на протестиращи с действия и факти, а не само с думи и добри намерения“. Всъщност това е една от мерките, обещани от него в опит да се потушат антиправителствените протести, продължаващи в страната вече трета седмица, включително и вчера. Демонстранти организираха поход с коли и камиони близо до столицата Сантяго, за да настояват за намаление на тол таксите. „Не е справедливо! Както вече казахме - не става дума за 30 песос, а за много други неща, които засягат всички ни - като пенсии, магистрали, електричество, вода и тол таксите“, каза един от протестиращите, които освен промяна на социалните услуги, искат и по-голяма справедливост. Агенцията припомня, че протестите в Чили започнаха първо срещу покачването на цените на билетите за метрото - мярка, която беше анулирана от президента. Но впоследствие исканията на демонстрантите се увеличиха. Сподели:", "date": "2019.11.07", "title": "Президентът на Чили внесе законопроект за увеличение на минималната работна заплата в страната"}
{"url": "https://pik.bg/%D1%81%D1%82%D0%B0%D0%BD%D0%B0%D1%85%D0%B0-%D1%8F%D1%81%D0%BD%D0%B8-%D0%BF%D0%BE%D0%B4%D0%B1%D0%BE%D1%80%D0%BD%D0%BE%D1%81%D1%82%D0%B8-%D0%BE%D0%BA%D0%BE%D0%BB%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B0-%D0%B4%D0%B5%D0%B9%D0%B2%D0%B8%D0%B4-%D0%BC%D0%B8%D0%BB%D0%B0%D0%BD-news882579.html", "text": "Дъщерята на британския предприемач, милионерът Дейвид Милан Грейс бе убита в края на декември миналата година. The Sun разкри сега подробности около смъртта на 22-годишната Грейс. Според данните, дъщерята на милионера била убита от мъж, с който се запознала в Tinder. 27-годишният жител на Окланд, Нова Зеландия, удушил Грейс по време на секс. Изданието отбелязва, че след като я убил, в рамките на часове убиецът обмислял как да се избави от тялото на жертвата си, като през това време гледал порно на телефона си и си правил интимни снимки. След това си избрал в Tinder ново момиче и отишъл на среща с нея. Ден по-късно убиецът купил куфар, в който скрил тялото на Грейс, след което го закопал в гората. За изчезването на Грейс Милан стана ясно през декември 2018 година, след като няколко дни тя не отговаряла на обажданията на близките си. По-късно тялото й бе открито в храсти близо до Окланд. Сподели:", "date": "2019.11.07", "title": "Станаха ясни подборности около убийството на дъщерята на милионера Дейвид Милан"}
{"url": "https://pik.bg/%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D1%82%D1%80%D1%8A%D0%B3%D0%B2%D0%B0-%D1%80%D0%B5%D0%BC%D0%BE%D0%BD%D1%82-%D0%B7%D0%B0-226-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B2-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-news882609.html", "text": "Част от средствата са и за изготвянето на инвестиционен проект, за авторски надзор, както и за самия ремонт. Така наред с покрива и фасадата, ще бъде реконструирана елинсталацията, отоплителната и вентилационната система. Изпълнителят ще трябва да направи реконструкцията за две години. Крайният срок за подаване на офертите е на 17 демекври. Проектът ще се финансива от републиканския бюджет, като парите са предвидени и в бюджета на НС за догодина. НС е заделило над 22,6 млн. лв. за смяна на инсталациите, ремонт на покрива и фасадата на сградата на бившия Партиен дом, където се намира новата пленарна зала на депутатите. Това става ясно от обществена поръчка, публикувана на сайта на парламента. Сподели:", "date": "2019.11.07", "title": "ПЪЛНА ПРОМЯНА: Тръгва ремонт за 22,6 млн. лева в Народното събрание"}
{"url": "https://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%81%D1%82%D1%80%D0%B0%D1%81%D1%82%D0%B8-%D0%BF%D0%BE%D0%B4-%D1%82%D0%B5%D0%BF%D0%B5%D1%82%D0%B0%D1%82%D0%B0-%D0%B4%D0%B0%D0%BD%D0%B8-%D0%BA%D0%B0%D0%BD%D0%B0%D0%B7%D0%B8%D1%80%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BC%D0%B5-%D0%BC%D0%B0%D1%85%D0%BD%D0%B0-%D0%BE%D1%82-%D0%B3%D0%B5%D1%80%D0%B1-%D0%B6-news882626.html", "text": "Единственият ми разговор бе предходния ден с новоизбрания кмет Здравко Димитров. Той направи заявка за различно управление - на диалог и уважение, такава беше и кампанията от негова страна. И на първата си пресконференци яазаяви, че иска да има диалог в града между политическите сили и да работим заедно за града. Това обясни пред Би Ти Ви Дани Каназирева на въпрос кой й предложи да стане областен управител на Пловдив. Само за града ни разговаряхме и в седмицата преди балотажа запазихме мълчание. Смятаме, че в Пловдив има очакване за промяна и заявка, че ще работим заедно и ще има спокойствия в града, посочи тя. Считам, че имаше изключително сериозно напрежение в Пловдив и с избора на Здравко Димитров смятам, че има промяна. Той постави два въпроса на първата си пресконференция - данъчната политика и трафикът, коментира Каназирева. Беше заявено, че трябва да работим за града и че имам съответното образование и подготовка, и опит, и съм подходяща за този пост. Аргументите му са да няма напрежение и да се работи в една посока, и областта и градът да дърпат напред, обясни Каназирева как точно й е предложено мястото на областен управител. Запитана за реакцията на ДеБъ, че са отвратени от назначението й, тя посочи, че й е жал за подобни коментари, защото ДСБ на миналите избори са издигнали именно Здравко Димитров за кмет. Много е къса паметта и нечестни подходите, припомни тя. Десните винаги са били със свое място в общинския съвет. Те безропотно и мълчаливо подкрепяха всяко едно решение на предходния кмет Иван Тотев, каза тя. Винаги съм подкрепяла десните партии, но там проблемът е в твърде голямото его. Не може само да стоиш и да критикуваш, без да предлагаш конкретни решения, посочи Каназирева. Всички партии, които ме критикуват, са участвали не само в управлението на Пловдив, но и на България, имат да изкупуват страшно големи грехове. От ГЕРБ ме изкблючи човек, който не е в ГЕРБ. Да, категорично, Цветан Цветанов ме изключи, но аз имам подкрепата и уважението на много пловдивчани заради честното ми участие в надпреварата, каза Каназирева и отказа да се връща назад във времето. Отърсила съм се от всякакви отрицателни емоции, спокойна съм и няма да се поддам на емоции, отсече Каназирева. Сподели:", "date": "2019.11.07", "title": "ПОЛИТИЧЕСКИ СТРАСТИ ПОД ТЕПЕТАТА! Дани Каназирева разкри: Цветан Цветанов ме махна от ГЕРБ. Жал ми е за ДеБъ, които ме нападат, имат да изкупуват страшно големи грехове"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B5%D0%B4%D1%80%D0%B5%D1%87%D0%B5-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%B4%D0%B5%D0%BF%D1%80%D0%B5%D1%81%D0%B8%D1%8F-%D0%B2-%D1%81%D0%B0%D1%89-%D0%B0%D0%BA%D0%BE--news882603.html", "text": "Президентът на САЩ Доналд Тръмп заяви, че ако президентските избори в страната през 2020 година бъдат спечелени от кандидата на Демократимческата партия, САЩ ги очаква икономическа депресия, съобщава РИА „Новости”. „В  стремежа си да трансформират Америка, демократите стават все по-тоталитарни”, коментира американският лидер. Тръмп уточни, че демократите се занимават с подтискане на недоволните, с клевети по адрес на невинните и с унищожаване на юридическите стандарти. Той, също така, обвини демократите в опити за налагане на „социалистически дневен ред”. „Ако демократите се върнат на власт, то ще има такава депресия, каквато никой досега не е виждал”, добави Тръмп. Сподели:", "date": "2019.11.07", "title": "Доналд Тръмп предрече икономическа депресия в САЩ, ако ..."}
{"url": "https://pik.bg/%D0%BC%D0%BD%D0%BE%D0%B3%D0%BE-%D0%BB%D0%BE%D1%88%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B1%D0%B0%D0%B3%D0%B0%D1%82%D0%B0-news882634.html", "text": "Звездата ни в UFC Благой Иванов ще трябва да стои далеч от професионалните битки за известно време. Медицинските лица на Спортната комисия на щата Ню Йорк определиха наложителна почивка от 60 дни на Багата, в която той няма да може да се състезава. Той ще бъде допуснат до клетката преди изтичането на този период, само ако получи медицинско разрешение след допълнителни прегледи. Феновете на ММА няма да могат да се радват и на култовия Нейт Диаз в клетката следващите 60 дни. Бруталната аркада, която получи по време на битката с Хорхе Масвидал, и ударите, които му бяха нанесени са причината за това. Друг боец, който ще почива след UFC 244, е Грегор Гилеспи. Бившият шампион по колежанска борба на САЩ ще трябва да стои далеч от бойните спортове поне за 90 дни, тъй като бе брутално нокаутиран с хай-кик от Кевин Лий. Сподели:", "date": "2019.11.07", "title": "Много лоша новина за Багата"}
{"url": "https://pik.bg/%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%81%D0%B5-%D0%B2%D1%8A%D0%B7%D0%BC%D1%83%D1%82%D0%B8-%D1%87%D0%B8%D1%81%D1%82-%D1%80%D0%B0%D1%81%D0%B8%D0%B7%D1%8A%D0%BC-%D0%B5-%D0%B4%D0%B0-%D1%82%D0%B2%D1%8A%D1%80%D0%B4%D0%B8%D1%88-%D1%87%D0%B5-%D0%B5%D0%B4%D0%B8%D0%BD-%D0%B5%D1%82%D0%BD%D0%BE%D1%81-%D0%B5-%D0%BA%D1%83%D0%BF%D0%B5%D0%BD-%D1%89%D0%BE%D0%BC-%D0%B5--news882625.html", "text": "661 хиляди бюлетини са недействителни на първи тур. Гласовете са много повече от 3 милиона, както се твърди, тъй като ние гласувахме с по три бюлетини, а е 7,7 млн. и се говори за 8,5 на сто от общия вот. Това е неевропейски, африкански процент, коментира пред бТВ проф. Михаил Константинов. Много хора гласуват добре за кмет, но много лошо за общински съветници. И аз се надявам да се отворят чувалите и да се види какъв е точно проблемът - дали са задраскали само преференция или са подценили изобщо гласуването за съветници. През 2015 г. имаше 4-5 процента за кметове и 15 процента за общински съветници. В 2011 година, когато нямаше бюлетина с преференции, нямаше такива неща и процентът беше много нисък, обясни той. За местни избори 600 хиляди гласове са по-малко, защото тези хора са в чужбина и нямат настоящ адрес в България, обясни феномена как намаляват избирателите професорът. 5, 8 милиона са гласоподавателите реално, другите са си в чужбина. И ние си тръгваме с едни 5 на сто грешка по принцип, заяви още той. Чист расизъм е да се твърди, че щом от един етнос хората гласуват за един човек, това са купени гласове. Имаме секции, където 95 на сто са гласували за друг кандидат. Престъпление и тежка обида е да обвиниш хора, че са купени само защото са гласували за даден човек. Защо Хелзинкския комитет не скочи за разделянето на хората и не се самосезира, възмути се Константинов. На въпрос възможно ли е касиране на изборите, Константинов заяви, че трябва да се докаже много ясно какво нарушение е извършено. Смятам, че тези избори бяха на изключително добро ниво и смятам, че няма данни за касиране, казвам го по най-деликатния начин, заяви той. Хипотезата му за гласуването за Манолова в последния момент е срамът - те не са си признали дори пред себе си, камо ли пред екзит половете за кого са гласували. Това е непрестижният вот, така го наричат социолозите. Но е крайно време българите да бъдат честни пред себе си, припомни Константинов. Сподели:", "date": "2019.11.07", "title": "Проф. Михаил Константинов се възмути: Чист расизъм е да твърдиш, че един етнос е купен, щом е гласувал за конкретен човек. Защо сега Хелзинкският комитет не скочи?!"}
{"url": "https://pik.bg/%E2%80%9E%D0%BB%D1%83%D1%84%D1%82%D1%85%D0%B0%D0%BD%D0%B7%D0%B0%E2%80%9D-%D0%BE%D1%82%D0%BC%D0%B5%D0%BD%D0%B8-1-300-%D0%BF%D0%BE%D0%BB%D0%B5%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D1%82%D0%B0%D1%87%D0%BA%D0%B0-%D0%BD%D0%B0-%D0%BA%D0%B0%D0%B1%D0%B8%D0%BD%D0%BD%D0%B8%D1%8F-%D0%B5%D0%BA%D0%B8%D0%BF%D0%B0%D0%B6-news882586.html", "text": "„Луфтханза” отмени 1 300 полета за днес и утре заради стачка на кабинния екипаж. Ще бъдат засегнати около 180 000 пътници, съобщават медиите в Германия, цитирани от БНР. Авиокомпанията се опита, но не успя да блокира в съда по трудови спорове във Франкфурт призива за стачка на синдиката на кабинния персонал УФО. Стачните действия ще продължат до 01:00 ч. след полунощ българско време в събота, и ще обхванат всички заминаващи полети от германските летища - вътрешни и международни. От днешните 3 000 полета ще бъдат изпълнени 2 300, а в петък ще бъдат извършени 2 400 от общо 3 000. Спорът между профсъюза и най-големия авиопревозвач в Германия е както за заплащането, пенсиите и условията на труд, така и за правния статут на синдиката. „Луфтханза” изготвя алтернативно разписание и пътниците ще могат да намерят информация за полета си на сайта на авиокомпанията. По-късно днес пък се очаква австрийският клон на въздушния превозвач да обяви мерки за строги икономии, за да заработи рентабилно. Те може да включват закриване на стотици работни места, съобщават медиите в Австрия. Сподели:", "date": "2019.11.07", "title": "„Луфтханза” отмени 1 300 полета заради стачка на кабинния екипаж"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D1%8A%D0%BC-%D0%B2%D1%8A%D0%BD%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B0%D1%82%D1%80%D0%B0%D0%BA%D1%82%D0%B8%D0%B2%D0%BD%D0%B0-%D0%B7%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-news882644.html", "text": "България е атрактивна дестинация за инвестиции, търговия и надежден партньор с бързорастящ пазар. Това заяви министър-председателят Бойко Борисов по време на срещата си с Жан Аселборн, министър на външните работи и европейските въпроси, и министър на миграцията и убежището на Великото херцогство Люксембург. Българският премиер и външният министър на Люксембург обсъдиха конструктивните двустранни отношения, основани на общи ценности, с партньорство в НАТО и ЕС, както и добрия потенциал за развитието им. Борисов и Аселборн изразиха желание за активизиране на политическия диалог на всички нива по въпроси от общ интерес за двете страни. Такъв пример са търговско-икономическите отношения с фокус сътрудничество в сферата на инвестициите, търговията и туризма. „България предлага добри възможности за стратегически инвестиции в инфраструктурата, енергетиката, транспорта, околната среда, телекомуникациите, аутсоурсинга, информационните технологии, както и във високопроизводителни сектори на икономиката, в технологични и индустриални паркове, в иновации“, посочи премиерът Бойко Борисов пред госта си. Българският министър-председател добави, че интерес и допълнителни възможности за сътрудничество между двете страни съществуват в секторите на банковото дело и финансите, където Люксембург притежава ключов опит и експертиза. По време на срещата с Аселборн премиерът Борисов акцентира също върху отличните възможности за туризъм в България - не само морски, но и планински, културен, с еко и спа насоченост. Министър-председателят Бойко Борисов и министър Жан Аселборн дискутираха актуални теми от европейския и международен дневен ред. Двамата се спряха на преговорите за Многогодишната финансова рамка за периода 2021-2027 г. Премиерът Борисов бе категоричен, че ЕС има нужда от такъв бюджет, който да отговаря и на традиционните, и на новите приоритети на Общността. А това означава още по-добър живот за всеки европейски гражданин. В рамките на срещата бе очертано, че основните предизвикателства, пред които е изправен ЕС, сред които са демографските промени, глобализацията на световната икономика и цифровизацията, изменението на климата, се вписват в приоритетните области на развитие на Евросъюза, но изискват силен общностен подход, за да бъдат преодолени. В този контекст премиерът Борисов подчерта, че вярва в европейската перспектива на Западните Балкани, чието бъдеще е интегрална част от ЕС. По отношение на сигурността в Съюза, премиерът Борисов отбеляза пред министър Аселборн, че България винаги е настоявала за общ механизъм на ЕС за управление на миграцията като се спазва справедлив баланс между отговорност и солидарност. За целта е необходимо да продължи целенасоченото сътрудничество на ЕС с трети страни, да се надграждат съществуващи партньорства, което ще даде адекватните решения за справяне с предизвикателствата пред Европа и света. Сподели:", "date": "2019.11.07", "title": "ПЪРВО В ПИК! Борисов към външния министър на Люксембург: България е атрактивна за инвестиции и търговия (СНИМКИ)"}
{"url": "https://pik.bg/%D0%B5%D0%BA%D0%B8%D0%BF%D0%B0%D0%B6%D1%8A%D1%82-%D0%BD%D0%B0-%D1%80%D1%83%D1%81%D0%BA%D0%B8-%D0%BA%D0%BE%D1%80%D0%B0%D0%B1-%D0%B1%D0%B5%D0%B4%D1%81%D1%82%D0%B2%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5-news882632.html", "text": "Екипажът на кораб \"Ника Фортуна\" бедства в пристанище \"Варна-Запад\" от началото на годината, предава БНТ. Собственик е руска фирма, която е изоставила плавателния съд заради дългове. Корабът е задържан във варненския порт, а моряците не са получавали заплати с месеци. Плавателният съд е малък. Съставен е от девет души екипаж, които са руснаци и украинци. Шестима от тях вече са си тръгнали, а останалите трима моряци бедстват на пристанището без пари и храна. Помощ в оцеляването им предлагат неправителствени организации и ръководството на пристанището. \"Това е поредният случай с руски кораби в български пристанища\", заяви адвокатът на бедстващите моряци Христо Раев. \"Случаят е особено тежък, тъй като моряците бедстват вече повече от година в българското пристанище и е налице пълна липса на храна и гориво на борда на кораба. Очаквам, че в зимния период тези тежести ще бъдат още по-сложни и бедственото положение ще бъде наистина сериозно\", допълни Раев. Сподели:", "date": "2019.11.07", "title": "Екипажът на руски кораб бедства във варненското пристанище"}
{"url": "https://pik.bg/%D1%81%D0%BE%D1%84%D0%B8%D1%8F-%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D0%B4%D0%B2%D1%83%D0%B4%D0%BD%D0%B5%D0%B2%D0%BD%D0%B8%D1%8F-%D1%84%D0%BE%D1%80%D1%83%D0%BC-%D0%BA%D1%80%D0%B5%D0%B0%D1%82%D0%B8%D0%B2%D0%BD%D0%BE%D1%81%D1%82-%D0%B8-%D0%B8%D0%BD%D0%BE%D0%B2%D0%B0%D1%86%D0%B8%D0%B8-%D0%B2-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-news882577.html", "text": "Научно-практическият форум „Креативност и иновации в образованието“ събира в столицата експерти от страната и чужбина, които ще обсъдят новите тенденции в педагогическите практики, съобщкава БНР. На събитието ще бъде представен опитът в сферата на иновативните детски градини и училища в Съединените щати, Великобритания, Канада, Индия, Холандия, Китай и Норвегия. Експертите ще формулират предложения за това как да се улесни въвеждането на иновациите в детската градина, началното и средното училище, обясни доцент Данаил Данов - преподавател във Факултета по начална и предучилищна педагогика в Софийския университет „Свети Климент Охридски“. „Форум, който цели провеждане на отворена дискусия върху образованието на 21 век, което търси не само изпитани и традиционни решения, но по-скоро иновативност и креативност“, разясни доцент Данов. В рамките на двудневния форум ще бъде представено още как в България се прилага педагогическият подход за възпитание Монтесори, разработен преди повече от два века в Италия. Обучението разчита на индивидуален подход към всяко дете и развитие на неговата самостоятелност. Основният принцип на възпитателния подход е личният избор на ученика. „Имаме нужда от това да накараме децата да мислят и да бъдат свободни“, добави доцент Данов. Сподели:", "date": "2019.11.07", "title": "София е домакин на двудневния форум \"Креативност и иновации в образованието\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%BE%D1%86%D0%B8%D0%BE%D0%BB%D0%BE%D0%B3%D1%8A%D1%82-%D0%BC%D0%B8%D1%85%D0%B0%D0%B8%D0%BB-%D0%BC%D0%B8%D1%80%D1%87%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BC%D0%BE%D0%B6%D0%B5%D1%88%D0%B5-%D0%B4%D0%B0-%D1%81%D0%BF%D0%B5%D1%87%D0%B5%D0%BB%D0%B8-news882515.html", "text": "Мая Манолова можеше да спечели, ако беше водила по-чиста кампания, изригна социологът Михаил Мирчев в профила си във Фейсбук. Гневът му е по повод емоционалното изказване на Сергей Станишев, че БСП се е капсулирала, деидеологизирала и изолирала. Според него хората на лидера на ПЕС в щаба на Манолова й пречели. Започна се!!! След 14 април и 15 юни... Сега, 6 ноември. Отново атакуват смъртоносно БСП-Нинова !!!!!! # Първо бе ГУЦанов, героят от Варна. ## После се обади ГЕРгов от Пловдив, със изборните си успехи там. ### И ето, сега, мъдрецът СТАНишев - сън не го лови, че БСП-то се било КАПсулирало, че се било ДЕидеологизирало, че всички ТЕ геройски се борят за победа, а само ТЯ им пречи и прави обратното... Повечето му числа са верни. Но прави гнусно внушение... Истината е, че НЕГОвата Мая НЕ спечели. А можеше да спечели !!! Ако бе направила по-ЧИСТА кампания... ТЯ не пречеше на Мая. Пречеха хората му в щаба на Мая... Това също е истина. Но не я казва... Сега ще гледаме поредна атака отвътре срещу БСП, с лепкави приказки уж с грижа към БСП... Но пак няма да ИМ се получи. Борисов вече се плъзна по пързалката. Няма да успеят да го спасят, чрез съсипване досъсипване на това БСП. А що се отнася до другото желано БСП - то засега е само или романтична мечта, или лепкава демагогска приказка за глуповати наивници... Сподели:", "date": "2019.11.07", "title": "ПЪРВО В ПИК! Социологът Михаил Мирчев изригна срещу Станишев: Мая Манолова можеше да спечели, ако беше водила по-чиста кампания"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%B5%D1%85%D0%B0-%D1%81%D0%BA%D0%BE%D1%80%D0%BE%D1%81%D1%82%D0%BD%D0%BE-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5-%D0%BD%D0%B0-%D1%8F%D0%B4%D1%80%D0%B5%D0%BD%D0%B0-%D0%B5-news882597.html", "text": "Депутатите променят законите за безопасното използване на ядрената енергия и за стоковите борси и тържищата. След по-малко от час разисквания пленарното заседание в Народното събрание бе закрито от председателстващия Емил Христов в 9,30 часа. Депутатите приеха промени в Закона за безопасно използване на ядрена енергия на първо четене. „За“ промените гласуваха 134 народни представители, без „против“ и „въздържали се“ – 1, с което той бе приет. С проекта на Закон се изпълняват мерки за трансформация на модела на административно обслужване, одобрен с решение на Министерски съвет от 5 октомври 2018 г. Съгласно текстовете техническият надзор на съоръженията с повишена опасност на територията на ядрена централа, които са специално разработени за използване в ядрената техника и имат значение за ядрената безопасност, се осъществява от специализиран орган, пряко подчинен на ръководителя на експлоатиращата организация и под методическото ръководство на председателя на Агенцията. С проектозакона се дефинира понятието инцидент, площадка, ядрен материал и други. Сподели:", "date": "2019.11.07", "title": "ИЗВЪНРЕДНО В ПИК TV: Депутатите приеха скоростно Закона за безопасно използване на ядрена енергия, звънецът би в 9,30 (ОБНОВЕНА)"}
{"url": "https://pik.bg/%D0%B0%D1%80%D0%B8%D1%82%D0%BC%D0%B5%D1%82%D0%B8%D0%BA%D0%B0-%D0%BF%D0%BB%D0%B0%D0%BC%D0%B5%D0%BD-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%B2-%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B5-%D1%81%D0%B0-%D0%BD%D0%B0%D0%BF%D1%80%D0%B5%D0%B3%D0%BD%D0%B0%D1%82%D0%B8-%D1%82%D0%B0%D0%B2%D0%B0%D0%BD%D1%8A%D1%82-%D0%BD%D0%B0-%D0%BF%D0%B5%D0%BD%D1%81%D0%B8%D1%8F%D1%82%D0%B0-%D0%BC%D0%BE%D0%B6%D0%B5-%D0%B4-news882629.html", "text": "Лидерът на КНСБ Пламен Димитров направи анализ за проектобюджета за следващата година по Нова телевизия. Според него този бюджет не е добър за всички, не всички ще получат еднакво, а и хората няма да получат толкова, колкото очакват. При положение че през последните години сме имали увеличения от по 4 млрд. годишно, сегашните 3,3 млрд., при равни други условия, са своеобразно отстъпление, въпреки баланса, смята синдикалистът. Според него спокойно може да се заложат още 700-800 млн. повече. Димитров смята, че задаващата се световна икономическа криза няма да ни подмите, но кага ще се случи това не може да се прогнозира с точност и който го направи, ще получи Нобелова награда. При все това за бюджетните сфери са нужни още 2,2 милиарда, един милиард от които са само за пенсии. Увеличението от 219 на 230 лева на минималната пенсия според Димитров е плахо, защото сумата би следвало да е поне 250 лева и за да се постигне това, са нужни още само 80 милиона лева допълнително. Трябва да расте и средната пенсия, която да стане 450, таванът на максималната пък може да е 1250 лева. За тези 28 000 души трябват не повече от 27 милиона, анализира Димитров. Според него обаче бюджетът не отчита, че от догодина ще бъде либерализиран пазарът на тока, от което ще последва увеличение с 4 до 6 процента. Не се предвиждат компенсации за енергийно бедните. Става дума за поне 250 000 души, пресмята Димитров. Президентът на КНСБ коментира също така, че в Бюджет 2020 не са предвидени никакви данъчни стимули за младите семейства, както и няма нищо по въпроса с т.нар. водни помощи. Сподели:", "date": "2019.11.07", "title": "АРИТМЕТИКА! Пламен Димитров: Приходите в бюджета не са напрегнати, таванът на пенсията може да е 1250 лева, но токът ще поскъпне"}
{"url": "https://pik.bg/%D0%BE%D1%82%D0%BD%D0%B5%D0%BC%D0%B0%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B1%D0%B5%D0%B1%D0%B5-%D0%BE%D1%82-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BC%D1%83-%D0%B2-%D0%B0%D0%BD%D0%B3%D0%BB%D0%B8%D1%8F-%D0%B6%D0%B8%D0%B2%D0%B5%D0%B5%D0%BB%D0%BE-%D0%B2-%D1%80%D0%B8%D1%81%D0%BA-news882624.html", "text": "Българско бебе най-вероятно ще бъде отнето от родителите му в Англия, съобщават медиите на Острова. Решението е на съда в град Лийдс и идва, след като проверка на семейството е показала, че детето се намира в риск, докато живее при родителите си. Семейството на момиченцето, което скоро трябва да навърши една година, е поискало то да остане при тях и не се е съгласило да бъде осиновено. Според социалните служби обаче това би било грешка. Освен това нямало подходящи роднини, които да поемат грижите за него. Бебето има брат, който живее с баба си и дядо си в България. Посолството ни в Лондон е наблюдавало съдебния процес. Не се съобщават подробности относно идентичноста на българското семейство и детето. Сподели:", "date": "2019.11.07", "title": "Отнемат българско бебе от семейството му в Англия, живеело в риск"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BE%D0%B1%D1%81%D1%8A%D0%B4%D0%B8-%D1%81-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D0%B5%D0%B3%D0%B8%D0%BF%D0%B5%D1%82-%D1%81%D1%83%D0%B4%D0%B0%D0%BD-%D0%B8-%D0%B5%D1%82%D0%B8%D0%BE%D0%BF%D0%B8%D1%8F-%D1%81%D1%82%D1%80%D0%BE%D0%B5%D0%B6-%D0%BD%D0%B0-%D0%B2%D0%B5%D1%86-%D0%BD%D0%B0--news882596.html", "text": "Президентът на САЩ Доналд Тръмп съобщи, че е провел разговори с външните министри на Египет, Етиопия и Судан относно пораждащата се между тях полемика за водноелектрическа централа, която Етиопия строи на притока на река Нил - Сини Нил, предава Ройтерс. „Срещата протече добре и дискусиите ще продължат през деня“, написа Тръмп в Туитър. Египет се опасява, че кризата с водата, която вече изпитва, ще се влоши заради изграждането от Етиопия на гигантската водноелектрическа централа на Сини Нил, което може да доведе до намаляване на водите в реката. Судан, който също ползва водите на Нил, също е заинтересуван от проекта. Представители на трите спорещи страни се срещнаха преди три седмици, но така и не преодоляха различията помежду си, а Египет призова за международно посредничество. След срещата с Доналд Тръмп, външните министри на трите страни разговаряха и с американския министър на финансите Стивън Мнучин. След това те излязоха с обща декларация, че ще се опитат да решат спора за централата до 15 януари догодина. Централата, която е на стойност 4 млрд. долара, ще бъде напълно оперативна до 2022 г. като се очаква да започне да произвежда електричество до края на идната година, припомня „Франс Прес”. Водноелектрическата централа ще бъде най-голямата в Африка. Сподели:", "date": "2019.11.07", "title": "Американският президент обсъди с представители на Египет, Судан и Етиопия строеж на ВЕЦ на река Нил"}
{"url": "https://pik.bg/%D0%BA%D1%83%D1%80%D0%B8%D0%BE%D0%B7%D0%B5%D0%BD-%D1%81%D0%BB%D1%83%D1%87%D0%B0%D0%B9-%D0%B2-%D0%BF%D0%B8%D1%80%D0%B8%D0%BD%D1%81%D0%BA%D0%BE-%D0%BA%D0%B0%D1%82%D0%BE-%D0%B2-%D1%80%D0%BE%D0%BC%D0%B0%D0%BD-%D0%B7%D0%B0-%D1%88%D0%B5%D1%80%D0%BB%D0%BE%D0%BA-%D1%85%D0%BE%D0%BB%D0%BC%D1%81---%D0%B3%D0%BB%D0%B0%D1%81%D1%83%D0%B2%D0%B0%D0%BB%D0%B8-%D1%81%D1%8A%D1%81-%D1%81%D0%B8%D0%BC%D0%BF%D0%B0%D1%82%D0%B8%D1%87%D0%BD%D0%BE-%D0%BC%D0%B0%D1%81%D1%82%D0%B8%D0%BB%D0%BE-news882652.html", "text": "Възможно ли е химикалки с изчезващо мастило да са повлияли на местния вот? Този въпрос се поставя под пост в социалните мрежи, който демонстрира как поставен знак се заличава със запалка. Потребителят, качил видеото, уточнява, че не е негов автор. Клипът е бил гледан и споделян хиляди пъти. В пиринското село Копривлен, където хората сигнализират за сериозни избори нарушения и подозират, че бюлетините са били манипулирани с така нареченото симпатично мастило. Подобни сигнали подават и хората от селата Хаджидимово и Абланица. Само в една секция в Копривлен 186 са белите бюлетини. В 11 секция комисията е установила около 150 бюлетини за всички видове избор – на кмет, на общински съветници и на кмет на общината, за които категорично е отбелязала, че личи механично въздействие върху бюлетините, а мастилото го няма. Комисията е подписала протокола с особено мнение, разкри един от кандидат-кметовете в Копривлен – Ангел Зайков. „Не ми достигнаха 36 гласа при 150 невалидни бюлетини. Там може би са моите гласове, не знам”, отбеляза Зайков. „Започвайки по реда на броенето, установихме, че последните бюлетини са празни. Усъмнихме се, че толкова много хора ще се разходят, за да пуснат празни бюлетини”, разказва секретарят на 11 СИК Катерина Влахова, която отбеляза, че в Копривлен хората са възпитани, образовани и активни. „Омерзени сме”, казва Влахова. „До последно не знаехме, че има такъв химикал, но към 11:30 една от гласуващите, член на ОИК в Хаджидимово се оплака, че от химикалът изобщо не излиза цвят”, разказва Влахова, която е проверила оплакването и е сменила химикалът, която отбелязва, че предишният е бил различен. Подадени са сигнали до прокуратурата и в ЦИК. Сподели:", "date": "2019.11.07", "title": "КУРИОЗЕН СЛУЧАЙ: В Пиринско като в роман за Шерлок Холмс - гласували със симпатично мастило, вотът се изпарил"}
{"url": "https://pik.bg/-news522830.html", "text": "По какво си приличат тоалетната и училището? – По това, че в което и да влезеш нещо те мъчи от вътре, а като излезеш си по-добре… Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522829.html", "text": "Как се наричал праисторическият човек, който не можел да го вдига? Хомо Импотентус! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522832.html", "text": "Двама крадци нахлули в дома на Кубрат Пулев. Те му отнели две минути от времето. Сподели:", "date": "2019.11.07", "title": "ВИЦОВЕ"}
{"url": "https://pik.bg/%D0%B2%D0%B5%D1%82%D0%B5%D1%80%D0%B8%D0%BD%D0%B0%D1%80-%D1%82%D0%BE%D1%80%D0%BC%D0%BE%D0%B7%D0%B5%D0%BD%D0%BE%D1%82%D0%BE-%D0%BE%D1%82-%D0%B0%D0%BD%D0%B3%D0%B5%D0%BB%D0%B8%D0%BD-%D0%BA%D1%83%D1%87%D0%B5-%D0%BD%D0%B5-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D1%82%D1%80%D0%B0%D0%B2%D0%BC%D0%B8%D1%80%D0%B0%D0%BD%D0%BE-news882630.html", "text": "Отнетото куче, за което се предполага, че е било жертва на агресията, е добре. „Жизнен е, играе и се чувства много добре”, казва природозащитничката Ивелина Недкова пред БТВ и разкрива, че още кутрето още не е кръстено. Една от най-обсъжданите теми е дали отнетотот куче е същото животно, което е било обект на агресията в клипа. „Аз съм първият човек, който подаде сигнал а жестокостта, но клипът е с много лошо качество и не твърдя на 100%, че това е кучето”, заявява Ивелина. Ветеринарят д-р Камен Кръстев казва, че ако животното е било обект на такава агресия, то ще е травмирано и ще се страхува от хората, няма да позволява да бъде вдигано и докосвано, а той не забелязва такива симптоми при това куче. Д-р Кръстев е прегледал кучето и смята, че е в добро състояние, макар и слабо. Едва след прегледа на кучето той видял ужасяващото видео. „Клипът го разгледах подробно вчера и мога да кажа, че кучето на него няма бели лапи”, казва д-р Кръстев. Те първа ще излязат експертизите на клипа и резултатите от изследванията на кучето, от които ще бъде установено дали това е същото животно, което е било отнето от насилника. След острата реакция в социалните мрежи на видеоклипа с изтезания на куче, извършителят вече е с повдигнато обвинение за проявена жестокост. 32-годишният Ангелин от Мъглиж е признал вината си. Той е пуснат под парична гаранция от 250 лева. Сподели:", "date": "2019.11.07", "title": "Ветеринар: Тормозеното от Ангелин куче не изглежда травмирано"}
{"url": "https://pik.bg/%D1%81%D1%80%D1%83%D1%82%D0%B8-%D1%81%D0%B5-%D1%82%D0%B0%D0%B2%D0%B0%D0%BD%D1%8A%D1%82-%D0%BD%D0%B0-%D0%BF%D1%80%D0%BE%D1%87%D1%83%D1%82%D0%B8%D1%8F-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B8-%D1%82%D0%B5%D0%B0%D1%82%D1%8A%D1%80-%D0%BF%D0%B8%D0%BA%D0%B0%D0%B4%D0%B8%D0%BB%D0%B8-%D0%B2%D0%B8%D0%B4%D0%B5%D0%BE-news882628.html", "text": "Няколко души са пострадали леко, а театърът е евакуиран. По време на инцидента в сградата е имало 1100 души. Паднала е част от мазилката на тавана. Посетители разказват, че преди да рухне таванът, са чули нарастващ шум от течаща вода. Театър „Пикадили” е една от емблемите на Лондон, построен е преди 91 години. Срути се част от тавана на прочутия лондонски театър „Пикадили”. Инцидентът стана по време на представление. Сподели:", "date": "2019.11.07", "title": "Срути се таванът на прочутия лондонски театър \"Пикадили\" (ВИДЕО)"}
{"url": "https://pik.bg/-news522835.html", "text": "Учителят пита Иванчо: – Иване, колко е 2 и 2? – 22, господине. – Нищо не знаеш, Иване! Колко е 1 и 1? – 11. – Колко е 0 и 0? – пита ядосано учителят. – Тоалетна. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522837.html", "text": "Едно дете отива до магазина и пита магазинерът: – Здравейте , да имате свинска глава? – попитало момчето – Да, имам! – отвърнал магазинерът… – А имате ли телешки език ? – Да, имам! – учудено отговорил магазинерът… – А случайно да имате рибешки очи – – Да момче, имам! – погледнал го отново съмнително магазинерът… – Еее ти си бил много грозен бе ! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522841.html", "text": "- Вчера се събудих, а теб те нямаше. Къде беше, скъпи? - А ти къде се събуди, скъпа? Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522834.html", "text": "Две блондинки решили да се качат на метро. Едната блондинка попитала другата: – На кой номер метро ще се качиш? – На номер 1.А ти на кой номер ще се качиш? – На номер 2. И двете се качили на номер 12… Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522836.html", "text": "Фред Флинстоун е свалял жена не с поглед, а с камък… за по сигурно. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522833.html", "text": "– Хей виждаш ли онзи слон как се крие зад стола. – Не. – Е, как ще хо видиш нали се крие. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522848.html", "text": "- Докторе, непрекъснато виждам пред себе си проблясващи точки. Офталмологът предписва на пациента очила. - Е, как е? По-добре ли е? - Разбира се - отговаря пациентът. - Сега виждам проблясващите точки много по-ясно!Копирано от standartnews.com Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522849.html", "text": "Kола блъснала пешеходец на пешеходна пътека. Шофьорът се навел над жертвата и казал: - Имаш късмет, че съм лекар. - Ти обаче не, аз съм адвокат! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522845.html", "text": "Фирма провежда конкурс за свободна позиция. Постъпили са цяла купчина автобиографии. Уморен и отегчен служител от отдел ТРЗ хваща половината автобиографии и без дори да ги погледне, ги хвърля в коша: - На нас каръци не ни трябват! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522850.html", "text": "Отидох до магазина за салам, а на касата табелка: \"Промоция. С всяка бутилка водка - литър доматен сок безплатно\". И като ми се допи сок... Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522838.html", "text": "– Защо докосваш гърдите ми? – Глупости, мъча се да напипам сърцето ти… Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522787.html", "text": "- Докторе, непрекъснато виждам пред себе си проблясващи точки. Офталмологът предписва на пациента очила. - Е, как е? По-добре ли е? - Разбира се - отговаря пациентът. - Сега виждам проблясващите точки много по-ясно! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522846.html", "text": "Адвокат е на смъртно легло. Семейството му извиква свещеник. - Искате ли да се помирите с Твореца? - пита свещеникът. - Може - отговаря адвокатът. - Само, моля ви, направете предложение. Аз съм засегнатата страна. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522851.html", "text": "- Отново отиваш да се наливаш в бара, а следващата седмица трябва да се плаща наемът, казва съпругата - Спокойно, дотогава ще се върна. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522847.html", "text": "Фермер всеки ден носел в мандрата по около двеста литра мляко, като имал само 5 крави. Другите фермери се чудели и накрая го попитали как става това. - А, лесно е. Всеки ден влизам в обора и казвам: Какво ще продаваме днес - мляко или говеждо? Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522792.html", "text": "Проверих си банковата сметка и с изненада установих, че имам достатъчно пари да живея спокойно и приятно до края на живота си... ако умра в сряда. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522843.html", "text": "Пиян клиент спира такси и пита шофьора дали е свободен. - Свободен съм, отговаря шофьорът. - Ами слез тогава да пийнем заедно. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522794.html", "text": "Жена влиза в сладкарски цех: - Бих искала да поръчам торта със загорели блатове и малко крива от едната страна. - Но защо крива? - Съпругът ми има рожден ден. Нека мисли, че аз съм я правила. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522795.html", "text": "- Скъпи, чудя се какво да взема със себе си на морето, че като отида на плажа, и всички да ахнат? - Ами, вземи си ските. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522796.html", "text": "Водопроводчик се опитва да отпуши тоалетна. Бърка вътре, пъшка, поти се - не става и не става. Отзад с интерес го наблюдава момченце и той му подхвърля: - Как е, малкият, не е като да се ровиш в интернет, а? Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522788.html", "text": "Kола блъснала пешеходец на пешеходна пътека. Шофьорът се навел над жертвата и казал: - Имаш късмет, че съм лекар. - Ти обаче не, аз съм адвокат! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522797.html", "text": "Дървояд казва на съседа си: - Само се прехласват по тези цигулки \"Страдивариус\" та \"Страдивариус\"... Оказа се, че е обикновено дърво... Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522798.html", "text": "- Изнесе ли елхата? - Изнесох я най-после. - А сега отиди за нова - след три седмици е Нова година. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522793.html", "text": "В казармата: - Господин старшина, жена ти дойде при тебе. - Редник Иванов, на кого говориш така? Ще кажеш \"жена Ви дойде при Вас\"! - А, при нас идва вчера... Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522799.html", "text": "Политиката в България е като художествената гимнастика – Обръчи от фирми – Рязане на ленти – Подхвърляне на топката – Волна програма с медиите – Съчетание с бухалки Сподели:", "date": "2019.11.07", "title": "ВИЦОВЕ"}
{"url": "https://pik.bg/10-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D0%BF%D0%B0%D0%B4%D0%B0%D0%BD%D0%B5-%D0%BE%D1%82-%D0%BA%D0%B0%D1%80%D1%83%D1%86%D0%B0-%D0%B2-%D0%BB%D1%83%D0%BA%D0%BE%D0%B2%D0%B8%D1%82-news882427.html", "text": "Сигналът за инцидента е получен около 19:00 часа на 5 ноември. Каруцата се е движила по ул. \"Св. св. Кирил и Методий\", когато детето е паднало от нея. То е откарано в плевенска болница в тежко състояние. По случая е образувано досъдебно производство и работата продължава. 10-годишно дете е в болница след падане от каруца в Луковит, съобщават от областната дирекция на МВР в Ловеч, предава БТА. Сподели:", "date": "2019.11.07", "title": "10-годишно дете бере душа след падане от каруца в Луковит"}
{"url": "https://pik.bg/-news522216.html", "text": "По какво си приличат соята и вибр*тора? - И двете са заместител на месото. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522211.html", "text": "Диджей в дискотека: - Готови ли сте да избухнем!!? От задните маси се чува: - Аалах Агбаррр! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522800.html", "text": "Две деца си говорят: – Ти имаш ли брат или сестра? – Не, но имам трима бащи от първата си майка и четири майки от първия си баща. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522217.html", "text": "Здрасти Бай Гошо, как е, биваш ли? - Абе, бивам, ама преди 5 години от всеки джоб вадех през*рвативи и пиех ракия, а сега във всеки джоб намирам носни кърпички и пия чайчета. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522219.html", "text": "ИД търси талант. След изпълнението на религиозна ислямска песен, член на журито коментира: - Оценявам изпълнението ти с 9/11. Песента е бомба! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522220.html", "text": "Казват, че ако ти излезе една пъпка, това означава, че някой те обича и си мисли за теб. Съдейки по лицето ти, някъде там има секта, която се прекланя пред теб. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522218.html", "text": "Булката беше толкова грозна, че за да я откупи младоженецът трябваше да наеме опитен мениджър-продажби. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522223.html", "text": "\"Компютърът никога няма да замени човека.\" Kанибалска мъдрост Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522221.html", "text": "Kакво търси евреин в пепелника? - Роднини... Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522222.html", "text": "Алпинист паднал в една пропаст. Другарите му започнали да викат: - Боб, жив ли си? - Жив съм! - Ръцете как са? - Непокътнати! - Краката как са? - Непокътнати! - Можеш ли да се изправиш! - Не мога, още не съм достигнал дъното! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522224.html", "text": "Кое е общото между ан*лния с*кс и броколито? - Колкото и масло да им слагаш - на децата не им харесва! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522225.html", "text": "- Ето ти билет за кино. - Защо е толкова малък? - Поставяш го под езика си и чакаш да започне филма... Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522227.html", "text": "- Вчера си купих телефон и на екрана има чудовище! Какво да правя? - Изключете предната камера! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522226.html", "text": "- На къде си тръгнал? - Към моргата. - А защо си толкова щастлив? - Тъщата ще разпознавам. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522232.html", "text": "Отговорността на докторите е най-голяма - те винаги се стараят пациентът да не си отиде от естествена смърт. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522234.html", "text": "- И какво постигнахте на 25? - Избегнах сватбата, ипотеката и СПИН-а. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522790.html", "text": "Отидох до магазина за салам, а на касата табелка: \"Промоция. С всяка бутилка водка - литър доматен сок безплатно\". И като ми се допи сок... Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522229.html", "text": "- Докторе, ходих при друг професор и неговата диагноза не се съвпада със вашата! Докторът: - Няма страшно, то при аутопсията ще стане ясно кой е бил прав. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522791.html", "text": "- Отново отиваш да се наливаш в бара, а следващата седмица трябва да се плаща наемът, казва съпругата - Спокойно, дотогава ще се върна. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522236.html", "text": "Майка се кара на сина си: - Иванчо, защо си ударил сестра си със стол? - Защото не можах да вдигна скрина. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522784.html", "text": "Фирма провежда конкурс за свободна позиция. Постъпили са цяла купчина автобиографии. Уморен и отегчен служител от отдел ТРЗ хваща половината автобиографии и без дори да ги погледне, ги хвърля в коша: - На нас каръци не ни трябват! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522237.html", "text": "Жена посещава мъжа си в затвора: - Е, как се чувстваш тук? - Като вкъщи - не можеш да излезеш и храната една никаква... Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522781.html", "text": "- Вчера се събудих, а теб те нямаше. Къде беше, скъпи? - А ти къде се събуди, скъпа? Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522240.html", "text": "- Скъпи, хайде да гледаме филм на ужасите. - Добре, измий си грима! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522785.html", "text": "Адвокат е на смъртно легло. Семейството му извиква свещеник. - Искате ли да се помирите с Твореца? - пита свещеникът. - Може - отговаря адвокатът. - Само, моля ви, направете предложение. Аз съм засегнатата страна. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522783.html", "text": "Пиян клиент спира такси и пита шофьора дали е свободен. - Свободен съм, отговаря шофьорът. - Ами слез тогава да пийнем заедно. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522786.html", "text": "Фермер всеки ден носел в мандрата по около двеста литра мляко, като имал само 5 крави. Другите фермери се чудели и накрая го попитали как става това. - А, лесно е. Всеки ден влизам в обора и казвам: Какво ще продаваме днес - мляко или говеждо? Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522803.html", "text": "80-годишен старец отива при доктора. Докторът му казва: – Никакво пиене, пушене, нито пък мазно, люто, сладко… – А секс мога ли да правя? – Какъв секс на вашата възраст,господине? Как Ви хрумна? – Ех, забранихте ми всичко хубаво… Все пак трябва с нещо да се убива времето… Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522804.html", "text": "Новият министър на образованието има толкова общо с образованието, колкото общо имат Салвадор Дали и Борис Дали.. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522802.html", "text": "Божинов отишъл на дискотека и си поръчал едно малко. Донесли му коте. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522808.html", "text": "Тестът за бременност потвърди най-големия ми страх – просто съм си дебела… Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522807.html", "text": "– Ако бях циганин, щях да те открадна! – Защо? – Приличаш ми на кон. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522811.html", "text": "Баба към внучето си: – Чедо, дете мое, на тоя кантар къде ми изписва колко са ми килограмите? – Бабо, я да слизаш веднага от таблета!!! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522801.html", "text": "Двама приятели виждат Кубрат Пулев на улицата: – Я, Кубрат! – Яко, брат! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522812.html", "text": "Защо никой не се закача с циганчето от 1А клас ? – Защото баща му е от 6Г клас… Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522814.html", "text": "Един диджей хванал златната рибка и я пуснал веднага обратно във водата. А тя: – Ей, я чакай малко! Ами трите желания? Диджеят въздъхнал и казал: – Ох, добре де! Казвай кои песни искаш? Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522239.html", "text": "Относно забравеният в корема на пациента часовник, хирургът обясни, че времето лекува. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522813.html", "text": "В реанимацията приемат яко натрошен и насинен мъж. Докторът: – Какво стана? С мотора ли се преби? – Не… Кихнах в гардероба… Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522815.html", "text": "Националният отбор по футбол на България все още не е победен през 2016! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522822.html", "text": "Един човек отивал на кръщенката на дъщеря си и решил да купи папагал. По пътя заваляло. Човекът отворил чадъра си и казал: – Заваля. Папагалът, който бил на рамото му, запомнил думите му. След малко срещнали един селянин, чието магаре паднало. Собственикът на папагала казал: – Ритнете го отзад, ще стане. Папагалът отново запомнил думите му. Отишли на кръщенката и попа почнал да пръска с вода. Папагалът казал: – Заваля. Попът припаднал. Хората се притеснили и папагалът казал: – Ритнете го отзад, ще стане. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522828.html", "text": "Майката към синчето си : – Всяка твоя беля е бял косъм в косата ми… Синът поглежда към белокосата си баба. – Като гледам, като млада и ти не си била цвете… Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522826.html", "text": "Две банички си говорят във фурната и едната вика: – Здравей, препечен!?! Другата отвръща: – Небеса, говореща баничка!!! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522821.html", "text": "Чалгар облечен като металист. Що е то? – Слави Трифонов на концерт. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522855.html", "text": "Кино. Прожекцията свършва, лампите светват и за тяхна обща изненада се оказва, че съпруг и съпруга са стояли един до друг, без да знаят. Жената веднага се развиква: - Така значи! Така ли се грижиш за децата ни, докато аз гледам нещастната си болна майка! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522854.html", "text": "Проверих си банковата сметка и с изненада установих, че имам достатъчно пари да живея спокойно и приятно до края на живота си... ако умра в сряда. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522853.html", "text": "Правилата на добрия тон: Да живееш в блато и да не си жаба е ужасно. Да си жаба и да не живееш в блато е нетактично. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522856.html", "text": "В казармата: - Господин старшина, жена ти дойде при тебе. - Редник Иванов, на кого говориш така? Ще кажеш \"жена Ви дойде при Вас\"! - А, при нас идва вчера... Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522858.html", "text": "Скъпи, май че в карбуратора попадна вода... - Ох, умницата ми, и от автомобили започна да разбираш. Знаеш ли къде се намира карбураторът? - В автомобила. - А автомобилът къде е? - В реката. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522809.html", "text": "Майката на Иванчо се хвали на своя приятелка: – Синът ми вече учи английски и алгебра. Иванчо, кажи на лелята „здравей“ по алгебра. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522860.html", "text": "Скъпи, чудя се какво да взема със себе си на морето, че като отида на плажа, и всички да ахнат? - Ами, вземи си ските. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522865.html", "text": "Жените имат вродено чувството за полет. С крила или на метла - зависи от мъжа Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522859.html", "text": "Жена влиза в сладкарски цех: - Бих искала да поръчам торта със загорели блатове и малко крива от едната страна. - Но защо крива? - Съпругът ми има рожден ден. Нека мисли, че аз съм я правила. Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522806.html", "text": "Семейство влиза в зоомагазин. Искат да си купят папагал. Бил останал само един папагал и собственикът на магазина го бил забутал в най-далечния ъгъл. Мъжът и жената попитали: – Защо сте го сложили там папагала? Никой ли не го иска? – Никой- отговорил продавачът. – И защо? – Ами защото досега винаги е живял в един бардак. – Нищо. Ние ще го вземем – казали мъжът и жената. Купили папагала и го занесли вкъщи. Дъщеря им взела клетката, сложила я в хола и махнала покривалото на клетката. В този миг папагалът видял дъщерята и в еуфория се разкрещял: – Опа! Опа! Гледам имаме нови девойки. Като чула виковете на папагала в стаята притичала майката. Папагалът я видял: – Маа му стара! И Мадам се е променила. В стаята влязъл и бащата. – Опа-а-а! За сметка на това пък клиентите са си същите. Здрасти, Миро! Сподели:", "date": "2019.11.07", "title": "ВИЦОВЕ"}
{"url": "https://pik.bg/-news522852.html", "text": "Правилата на добрия тон: Да живееш в блато и да не си жаба е ужасно. Да си жаба и да не живееш в блато е нетактично. Сподели:", "date": "2019.11.07", "title": "ВИЦОВЕ"}
{"url": "https://pik.bg/%D1%81%D0%B3%D0%B0%D1%89%D0%B8%D1%85%D0%B0-%D0%B6%D1%80%D0%B8%D1%86%D0%B0-%D0%B1%D0%B5%D0%B7-%D0%BF%D0%BE%D0%BB%D0%B8%D1%87%D0%BA%D0%B0-%D0%BD%D0%B0-%D0%BA%D0%B0%D0%BB%D1%8A%D0%BF-%D1%81-%D0%BA%D0%BB%D0%B8%D0%B5%D0%BD%D1%82-%D0%B2-%D0%B3%D0%BE%D1%80%D0%B8%D1%87%D0%BA%D0%B0-news882425.html", "text": "На 05.11. т.г., в гр. Варна, в местността \"Боровец\", при извършване на полицейска проверка, е установено, че И.Л. (41 г.) от гр. Варна, известна на МВР, извършва сексуални услуги срещу заплащане. По случая е образувано бързо полицейско производство, уведомен е прокурор от Районна прокуратура – Варна. Жената е задържана за срок до 24 часа. Варненски полицаи сгащиха \"жрица на любовта\" с клиент в гориста местност. Сподели:", "date": "2019.11.07", "title": "Сгащиха жрица без поличка на калъп с клиент в горичка"}
{"url": "https://pik.bg/%D0%B2%D0%B5%D1%81%D0%BA%D0%BE-%D1%82%D0%BE%D0%BF%D0%B0%D0%BB%D0%BE%D0%B2-%D0%B7%D0%B0%D0%BF%D0%BE%D1%87%D0%BD%D0%B0-%D1%83%D0%B4%D0%B0%D1%80%D0%BD%D0%BE-%D0%B2-%D1%85%D0%B0%D0%BC%D0%B1%D1%83%D1%80%D0%B3-news882699.html", "text": "Българският гросмайстор Веселин Топалов елиминира Хикару Накамура (САЩ) в първия кръг на турнира Гран при по шахмат в германския град Хамбург с награден фонд 130 хиляди долара. Веско спечели с черните фигури, а след това двамата завършиха реми на 25-ия ход. Така с 1,5:0,5 точки в двете партии българският гросмайстор преодолява първия етап от супер-турнира. Българинът с белите фигури имаше преимущество в голяма част от партията, а накрая опита атака с топа, но срещата завърши реми. Надпреварата до 17 ноември е на директно елиминиране в две партии класически шахмат, а при равенство в тях се предвижда тайбрек по ускорен шах и блиц до излъчване на победителя. Следващият съперник на Топалов е победителят от мача Максим Вашие-Лаграв (Франция) - Вей И (Китай), като това е френският гросмайстор. Той също поведе с 1:0, а във втората партия и тук се стигна до реми, което беше достатъчно на Вашие-Лаграв. Финалистите в надпреварата печелят право за участие в турнира на претендентите за определяне на съперника на норвежеца Магнус Карлсен в мача за световната титла, информира БТА. Сподели:", "date": "2019.11.07", "title": "Веско Топалов започна ударно в Хамбург..."}
{"url": "https://pik.bg/%D1%85%D0%B0%D0%BE%D1%81-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D1%81%D0%B8%D0%BB%D0%BD%D0%B8-%D0%B1%D1%83%D1%80%D0%B8-%D0%B4%D1%8A%D0%B6%D0%B4%D0%BE%D0%B2%D0%B5-%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news882667.html", "text": "Силни бури, придружени от проливни дъждове и силни ветрове, удариха Черна гора и създадоха проблеми с движението, причиниха наводнения и наложиха намеса на службите за гражданска защита, съобщава скопското електронно издание МКД. Най-тежка е ситуацията в Никшич и Колашин в северната част на страната и по Адриатическото крайбрежие. В Никшич спасителите евакуираха населено място поради преливането на река, а трафикът в отделни райони във втория по големина град на Черна гора е силно затруднен поради метеорологичните условия. Противопожарните служби съобщиха, че екипи работят в проблемните точки от ранните часове на деня. Най-лошото е положението в басейна на река Бистрица, където мостовете са наводнени. Водата заплашва да удари прилежащите сгради, а редица от имотите в района вече са под вода. Пътят от Подгорица до Колашин, най-често използваният за достъп до северната част на страната, е затворен поради свлачища и наводнения, предава Фокус. В Херцег Нови падна силен дъжд – за по-малко от два часа бяха отчетени рекордните 90 литра на квадратен метър. В резултат улиците и обществените зони на морския град бяха наводнени. Поради силния южен вятър два круизни кораба отмениха влизането си в пристанището в Котор. Ситуацията в залива остава опасна заради силните пориви на вятъра. В столицата Подгорица нивото на река Морача се е повишило с три и половина метра за 12 часа и към настоящия момент е на два метра над историческия си максимум. Службата за спешни случаи към Министерството на вътрешните работи на Черна гора издаде предупреждение, че по крайбрежието на Шкодренското езеро и река Бояна може да има наводнения. Сподели:", "date": "2019.11.07", "title": "Хаос в Черна гора: Силни бури, дъждове и наводнения блокираха страната (ВИДЕО)"}
{"url": "https://pik.bg/%D0%B3%D0%BE%D1%80%D1%87%D0%B8%D0%B2%D0%BE-%D1%82%D0%BE%D0%B4%D0%BE%D1%80-%D1%81%D0%BB%D0%B0%D0%B2%D0%BA%D0%BE%D0%B2-%D1%81%D1%82%D1%8F%D0%B3%D0%B0-%D1%81%D0%B2%D0%B0%D1%82%D0%B1%D0%B0-news882461.html", "text": "Синът на Людмила Живкова и Иван Славков Тодор Славков обмисля брак с красивата блондинка Зорница Атанасова, пише столичен всекидневник. Тъй като на следващите избори внукът на Тато ще се кандидатира отново за кмет и смята, че ще победи, му трябва моралната подкрепа на силна и независима жена. Такава той намира от известно време в лицето на бившата съпруга на зам.-председателя на антикорупционната комисия, известна като КПКОНПИ - Антон Славчев. \"Знам, че е важно за софиянци човекът, който ще ги управлява, да е щастлив в личния си живот и ако става дума за брак, защо не, колко му е\", коментира слуховете за предстоящи си брак Малък Тошко. В момента той живее в апартамента на любимата си на ул. \"Нишава\". Двамата не се крият и дори заедно са гласували на последните избори. Атрактивната дама е успяла да се раздели с \"приятелски чувства\" с бившия си мъж. Зорница поддържа отношения с наследника на Иван Славков повече от две години и доста го е променила. Тя е шефка на партията \"Напред, България\", която баща му основа още през 2001 г. Именно по нейно предложение Славков-младши решил да се пробва за градоначалник. На изборите обаче Малък Тошко не успя да спечели дори един процент от гласовете на столичаните, след като се кандидатира за кмет на София на отминалите избори. Той самият едва ли е изненадан от резултата. \"Аз съм реалист. Знам, че на тези избори нямам никакви шансове да стана кмет, но на следващите ще имам по-голяма възможност\", казва Малък Тошко, който на шега споделя, че е бил и \"мениджър на кокошарник, но кмет ще стане следващия път\". \"Много различни по мащаб и същност са бизнесите, в които съм участвал през годините. В края на 90-те бях съдружник в хитова дискотека, а в началото на новия век продадох дела си и се насочих към други сфери. Сред фирмите, в които съм ортак, има компания с лиценз за търговия с военен арсенал, дружества за телекомуникациони услуги, за производство на тръби и капаци за шахти от каучук и т.н. Дори имам акции от оръжеен завод. Най-забавното е обаче, че в биографията си съм бил мениджър на създаденото още през 90-те предприятие за щастливи носачки, един вид бил съм управител на кокошарник\", смее се Малък Тошко. С днешна дата 48-годишният червен принц е напълно променен. В това се увериха всички, видели последните му участия по медиите. За разлика от вечно майтапещия се веселяк от \"Биг брадър\" пред тях сега застана обран и много премерен в думи и действия мъж, който гледа прагматично и трезво на живота. \"Този имидж, който ми е създаден, не че не отговаря на същността ми, а и хората истински не ме познават. Не искам фамилията да се отъждествява с мен, особено само с този образ\", обясни Славков новите си сериозни публични изяви. Явно най-сетне не само е осъзнал какво значи на практика да си част от най-известното комунистическо семейство у нас, но и е решил да спре да бъде черната овца в семейството. Със сигурност в прераждането му обаче пръст имат три жени - сестра му, сегашната му приятелка и на първо място - починалата му майка. \"Липсва ми моята майка. Беше болезнено да я загубя. Не съм се опитвал да бъда сравняван с баща ми, защото е невъзможно. Той обаче е моят герой в живота. А майка ми... искам да се гордее с мен, където и да е\", категоричен е внукът на Живков. Славков има дъщеря Катерина, която много прилича на майка му Людмила. Тя е дете от любовта му със Силвия, жената до покойния Поли Пантев. Двамата обаче се разделят заради несходство в характерите, но остават добри приятели. Сподели:", "date": "2019.11.07", "title": "ГОРЧИВО: Тодор Славков стяга сватба"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8%D1%82%D0%B5-%D0%B8-%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D0%B8%D1%82%D0%B5-%D0%B2-%D0%BE%D1%81%D1%82%D1%80%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%B4%D0%BE-%D0%B5%D0%BA-%D0%B8-%D1%82%D0%B8%D0%BC%D0%B5%D1%80%D0%BC%D0%B0%D0%BD%D1%81-%D0%B1%D0%B5%D0%B7%D0%BF%D1%80%D0%B5%D1%86%D0%B5%D0%B4%D0%B5%D0%BD-news882705.html", "text": "Асоциацията на прокурорите в България и Камарата на следователите изпратиха своя позиция до Франс Тимерманс и ключови фактори в Европейската комисия с протест срещу атаката върху съдебната власт около избора на главен прокурор. \"С оглед безпрецедентния политически натиск, който се оказва върху членовете на Висшия съдебен съвет и  президента на България във връзка с избора на главен прокурор, АПБ и КСБ изпратиха свое съвместно становище до ЕК\", съобщават от там. Сподели:", "date": "2019.11.07", "title": "ИЗВЪНРЕДНО В ПИК: Прокурорите и следователите в остра позиция до ЕК и Тимерманс: Безпрецедентен политически натиск над президента за указа на Гешев! (ДОКУМЕНТИ)"}
{"url": "https://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-210-%D0%BA%D0%B8%D0%BB%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D1%82%D1%8E%D1%82%D1%8E%D0%BD-news882654.html", "text": "210 килограма нелегален тютюн са иззети при операция на полицията в Сливен. Това съобщиха от ОДМВР. На 6 ноември служители на сектор „Противодействие на икономическата престъпност“ към ОДМВР - Сливен, и участък „Запад“ при РУ са предприели проверка на лек автомобил „Сеат“ в село Крушаре. При последвалите процесуално-следствени действия в автомобила са намерени и иззети 21 чувала, съдържащи 210 килограма ситно нарязан тютюн без акцизен бандерол. Задържан е водачът на автомобила - 41-годишен мъж с инициали С.С. от Сливен. По случая е образувано досъдебно производство. Сподели:", "date": "2019.11.07", "title": "Заловиха 210 кила нелегален тютюн"}
{"url": "https://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2%D1%8A%D0%B2-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B8%D1%80%D0%B8%D1%8F-news882499.html", "text": "РИА Новости, цитирана от \"Фокус\". Германия все още не вижда условия за участие във възстановяването на Сирия, каза в своя реч пред Бундестага германският външен министър Хайко Маас, предава \"В момента не виждаме условия за участие във възстановяването на (Сирия). Русия оказва натиск върху нас да участваме във възстановяването на страната. На международно ниво ние участваме в рамките на \"малката група за Сирия\", т.е. с Франция, Великобритания и САЩ имаме договорка, че въпросът за помощта за възстановяването ще стане приемлив за нас само ако политическият процес даде резултати“, заяви Маас. „Сега това не се случва, но ние подкрепяме политическия процес, участваме в него, подкрепяме (специалния представител на ООН) Гейр Педерсен логистично и финансово за провеждането на конференциите в Женева“, заяви още министърът. Той добави, че Германия също е готова да работи \"с отделни членове на групата в Астана\" и даде за пример срещата на върха между лидерите на Германия, Франция, Турция и Русия. Въпреки това \"разпределение на средствата за възстановяване на Сирия все още не е възможно\", според Маас. Сподели:", "date": "2019.11.07", "title": "Германия отказа да участва във възстановяването на Сирия"}
{"url": "https://pik.bg/-news523834.html", "text": "Българин и швейцарец се карат кой език е по-труден: - Ние - казал швейцарецът - пишем ich bin, а произнасяме \"иш бин\". - А пък ние - гордо заявил българинът - пишем \"какво\", а произнасяме \"Ъ\". Сподели:", "date": "2019.11.07", "title": ":)"}
{"url": "https://pik.bg/%D1%84%D0%BE%D1%80%D0%BC%D1%83%D0%BB%D0%B0-%D0%B6%D0%B8%D0%B2%D0%BA%D0%BE-%D1%82%D0%BE%D0%B4%D0%BE%D1%80%D0%BE%D0%B2-%D0%BE%D0%B1%D1%8F%D1%81%D0%BD%D0%B8-%D0%BA%D0%B0%D0%BA-%D1%89%D0%B5-%D1%80%D0%B0%D0%B1%D0%BE%D1%82%D0%B8-%D0%B7%D0%B0-%D0%BF%D0%BE-%D0%B4%D0%BE%D0%B1%D1%8A%D1%80-%D0%B6%D0%B8%D0%B2%D0%BE%D1%82-%D0%B8-%D0%B2%D0%B8%D1%81%D0%BE%D0%BA%D0%B8-%D0%B7%D0%B0%D0%BF%D0%BB%D0%B0%D1%82%D0%B8-news882655.html", "text": "По-добри условия за живот, качествена инфраструктура и осигуряване на работа с достойно заплащане са приоритетите на Община Стара Загора през следващите 4 години. Това каза за „Фокус“ Живко Тодоров, трети мандат кмет от ГЕРБ. Един местен избор е предимно мажоритарен, защото хората гласуват по-скоро за фигура, отколкото за партии, коментира той. Според него от тази гледна точка хората са си избрали най-добрите представители, защото винаги гласът на гражданите е решаващ и най-важен. Тодоров изрази надежда за добра съвместна работа с Общинския съвет за просперитета на Стара Загора. „ Хората искат по-добри условия за живот – улици, тротоари, междублокови пространства. Искат да имат, разбира се, добра работа, добро заплащане. За този приоритет трябва да се рабори съвместно с държавата, за да се осигуряват по-добри условия за живот на хорат. Да се задържат младите в местата извън София.Така че това са основните приоритети, по които и ние ще работим. Старозагорци искат да се изгради голяма многофункционална зала, която да бъде за конгреси, концерти и спортни мероприятия. Стара Загора има добре развит спорт, така че това са основните неща, по които ще работим през следващите години“, допълни той. Живко Тодоров каза още, че е започнало изпълнението на много дейности. Според него най-спешна е подготовката за зимата, за да могат да се осигурят нормални условия за придвижване на хората. Има проект за зоопарка, руския пазар и летния театър, добави той, като уточни, че се очаква тези проекти да дадат резултати още следващата година. Сподели:", "date": "2019.11.07", "title": "ФОРМУЛА: Живко Тодоров обясни как ще работи за по-добър живот и високи заплати"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-%D0%B7%D0%B0-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%BD%D0%BE%D0%B2-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-news882718.html", "text": "Държавният глава Румен Радев ще направи изявление за медиите по повод избора на нов главен прокурор от Висшия съдебен съвет. Събитието е пред медиите и ще се състои днес от 17 ч. По същото време според програмата му е нарочена и срещата му с делегацията на Венецианската комисия, която е на посещение у нас. Сподели:", "date": "2019.11.07", "title": "Президентът Румен Радев ще направи изявление за избора на нов главен прокурор"}
{"url": "https://pik.bg/%D0%BC%D0%B2%D1%80-%D1%81-%D1%82%D0%BE%D0%BF-%D0%B0%D0%BA%D1%86%D0%B8%D1%8F-%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80-%D0%B2-%D0%BC%D0%BE%D0%BC%D0%B5%D0%BD%D1%82-%D0%BD%D0%B0-%D1%81%D0%B4%D0%B5%D0%BB%D0%BA%D0%B0-%D0%B2-%D0%BA%D0%BE%D1%81%D1%82%D0%B8%D0%BD%D0%B1%D1%80%D0%BE%D0%B4-%D1%81%D0%BD%D0%B8%D0%BC%D0%BA%D0%B8-news882659.html", "text": "Наркодилър е задържан при сделка на адрес в Костинброд, съобщиха от МВР. Вчера криминалисти от ОДМВР - София, и РУ- Костинброд, са провели полицейска операция срещу наркоразпространението на територията на Костинброд. Пред частен адрес в града, в момент на покупко-продажба на наркотици на трима местни жители, е задържан дилърът - криминално проявен мъж на 33 години. При последвалото претърсване на адреса са намерени и иззети: 50 пликчета с растителна маса, реагираща на канабис; 22 пликчета и голям плик с вещество на бучки, реагиращо на амфетамин; електронна везна и парична сума. В хода на оперативно-издирвателните действия е установено, че адресът се обитава от 23-годишен мъж, адресно регистриран в село Драговищица. При извършеното претърсване на къщата са открити и иззети още две пликчета с растителна маса, както и пет боеприпаса. За срок до 24 часа е задържан установеният на адреса 18- годишен младеж, роднина на обитателя. По случая е образувано досъдебно производство. Действията по разследването продължават под наблюдението на прокуратурата. Сподели:", "date": "2019.11.07", "title": "МВР с топ акция: Спипаха наркодилър в момент на сделка в Костинброд (СНИМКИ)"}
{"url": "https://pik.bg/%D0%B8%D0%B7%D0%BB%D0%B5%D0%B7%D0%BB%D0%B8-%D0%BE%D1%82-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%B3%D1%83%D0%BC%D0%B8-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%B8%D0%B7%D1%85%D0%B2%D1%8A%D1%80%D0%BB%D1%8F%D1%82-%D0%BD%D0%B0-%D0%BD%D0%B5%D1%80%D0%B5%D0%B3%D0%BB%D0%B0%D0%BC%D0%B5%D0%BD%D1%82%D0%B8%D1%80%D0%B0%D0%BD%D0%B8-%D0%BC%D0%B5%D1%81%D1%82%D0%B0-news882661.html", "text": "Във връзка с изискванията за сезонна смяна на гумите, МОСВ напомня, че лицата, които пускат на пазара такъв продукт, са длъжни да осигурят възможност за приемане на излезли от употреба гуми (ИУГ) в местата на продажбата и на смяната им без крайните потребители да дължат заплащане. Това означава, че гражданите имат възможността при закупуване на нови гуми или при сезонната им смяна напълно безплатно да оставят старите при съответния търговец или сервиз. Това предвижда чл. 10 от Наредбата за изискванията за третиране на излезлите от употреба гуми (НИТИУГ). Наредбата регламентира и възможността кметовете да определят конкретни общински места, на които гражданите да имат възможност да оставят излезли от употреба гуми. В случай, че самостоятелно определя местата за събиране на ИУГ на терени, които са общинска собственост, кметът на общината трябва да сключи договор с лица, извършващи дейностите по събиране, съхраняване, транспортиране, оползотворяване или обезвреждане на ИУГ. Обслужването на тези места, определени от кмета, не е регламентирано като задължение на организациите по оползотворяване. Съответно за тях може да бъде сключен договор, както с организация по оползотворяване, така и с всяко лице, което притежава документ за разрешение по чл. 35 от Закона за управление на отпадъците (ЗУО). Параметрите и условията при сключване на такъв договор са изцяло въпрос на двустранно договаряне. Регламентирано събраните ИУГ могат да бъдат предадени на всяко рециклиращо предприятие, което притежава съответното разрешение, на територията на цялата страна, съобразно сключените договори на лицата, които ги събират. МОСВ напомня още, че е напълно забранено депонирането на цели и нарязани ИУГ, както и изоставянето, нерегламентираното изхвърляне или друга форма на неконтролирано обезвреждане. За образувани нерегламентирани места за отпадъци местните власти подлежат на санкция. Глобата е в размер от 3000 до 10 000 лв. Гражданите, които изхвърлят старите автомобилни гуми на непозволени места, също следва да бъдат санкционирани, като глобата е от 300 до 1000 лв., а за нерегламентирано изгаряне или друга форма на нерегламентирано третиране – от 2000 до 5000 лв. При повторно нарушение санкцията е в двоен размер. Сподели:", "date": "2019.11.07", "title": "Излезли от употреба гуми не трябва да се изхвърлят на нерегламентирани места"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B3%D0%B8-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8-%D1%82%D1%80%D0%BE%D1%88%D0%B0%D1%82-%D0%B0%D0%B2%D1%82%D0%BE%D0%BC%D0%B0%D1%82%D0%B8-%D0%B7%D0%B0-%D0%BA%D0%B0%D1%84%D0%B5-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%B8-%D0%BC%D0%BE%D0%BC%D1%87%D0%B8%D0%BB%D0%B3%D1%80%D0%B0%D0%B4-news882674.html", "text": "Шестима непълнолетни са задържани за разбиване на автомати за кафе в Кърджали и Момчилград. Това съобщиха от ОДМВР - Кърджали. Разбойниците са на възраст между 15 и 18 години и са задържани за срок до 24 часа в полицейските управления в Кърджали и Момчилград по случаи с образувани досъдебни производства и проверки за посегателства над автомати за кафе в двата града. Три от разследванията са за кражба, а останалите за повреда и унищожаване на чуждо имущество. Криминалисти, инспектори от Детска педагогическа стая и разследващи полицаи работят за изясняване и документиране на извършените деяния. Сподели:", "date": "2019.11.07", "title": "СПИПАХА ГИ: Непълнолетни трошат автомати за кафе в Кърджали и Момчилград"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D0%B1%D1%8E%D0%B4%D0%B6%D0%B5%D1%82-2020-%D0%BD%D0%B0%D0%BC%D0%B0%D0%BB%D1%8F%D0%B2-news882716.html", "text": "Менда Стоянова направи първи коментар за Бюджет 2020 пред ПИК TV минути преди да отиде на заседание на комисията по бюджет в Народното събрание, която оглавява. Както ПИК съобщи днес, три комисии в парламента обсъждат парите в държавната хазна, които ще влязат в зала идната седмица. Няма най-облагодетелствани от бюджета, беше категорична тя на въпрос на ПИК TV къде са най-много парите за предстоящата година. \"Хубавото е, че продължаваме политиката по доходите и няма как тя да е надолу. С увеличението на минималната работна заплата даваме тласък и на другите заплати с натиск отдолу. Натиск има върху частния сектор\", посочи Стоянова. \"Продължава политиката в сектор \"Образование\" и догодина, по програма, трябва да стигнем до удвояване на средствата. 400 милиона има повече в бюджета на НЗОК, от които 200 милиона отиват за болнична помощ. В момента се водят разговори и средствата трябва да стигнат и до сестри, фелдшери и лекари. Начинът, по който парите се разпределят, остава в прерогативите на всяка болница. Но МЗ изготвя и наредба за съотношения\", допълни тя. Запитана дали културата е на последно място по дотиране от държавата, както обикновено, Менда Стоянова заяви, че в тази посока има сериозен тласък. Има и повече пари за филми, и те нямат място за оплакване, но винаги отвсякъде се иска още, допълни тя. Бюджетът е разчетен точно на база на очакваните приходи и за първи път няма да има дефицит, а ще има балансиран бюджет, а и продължаваме да намаляваме дълга, посочи Менда Стоянова в интервюто за ПИК TV. Сподели:", "date": "2019.11.07", "title": "САМО В ПИК TV! Менда Стоянова с ексклузивен коментар пред медията ни за Бюджет 2020: Намаляваме дълга, с увеличението на минималната заплата даваме тласък и на другите"}
{"url": "https://pik.bg/%D1%81%D0%BF%D1%80%D1%8F%D1%85%D0%B0-%D1%82%D0%BE%D0%BA%D0%B0-%D0%BD%D0%B0-%D1%82%D1%83%D1%80%D1%81%D0%BA%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%87%D0%B5%D1%82%D0%B8%D1%80%D0%B8%D0%BC%D0%B0%D1%82%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D1%85%D0%B0-news882673.html", "text": "Четирима души от едно семейство са били открити мъртви в Истанбул, написа местният в. \"Хюриет\". Полицията е получила сигнал от роднини на две жени и двама мъже, които не са могли да се свържат със своите близки. Пристигайки в жилище, намиращо се в историческия квартал на най-големия турски град Фатих, служителите на реда са открили телата на хората, членове на едно семейство. \"В кръвта на покойниците са били намерени огромни количества цианид. Най-вероятната причина за смъртта е била самоубийство. Хората са сложили край на живота си заради бедност. Местното електроразпределително дружество е спряло подаването на ток преди два месеца заради множество неплатени сметки\", са посочили властите. В съобщението се допълва, че в жилището е няма следи от взлом. Сподели:", "date": "2019.11.07", "title": "Спряха тока на турско семейство, четиримата се самоубиха"}
{"url": "https://pik.bg/-news522824.html", "text": "– Ебати косматото яйце! – Аз съм киви,глупак! Сподели:", "date": "2019.11.07", "title": "ВИЦОВЕ"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2%D1%8A%D1%80%D0%BD%D0%B0-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%B3%D0%B5%D1%88%D0%B5%D0%B2-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news882704.html", "text": "Президентът Румен Радев прави изявление пред медиите за избора на главен прокурор. Преди дни той обяви, че ще вземе решение, когато е готов и няма да се поддава на натиск. \"Благодаря, че се отзовахте по този повод - изборът на главен прокурор. Изборът на главен прокурор засяга всеки български гражданин и изисква да бъдат разсеяни всякакви съмнения дали назначеният на тази длъжност ще защитава правата на гражданите, обществения интерес и върховенството на закона\", заяви Румен Радев. \"Реших да се обърна към членовете на ВСС, които избират главен прокурор - очаквам истинско състезание между кандидати, а не формално изпълнение на процедурата по избор. Издигането на един кандидат не само че отнема състезателността, но и отнема от престижа и легитимността на бъдещия главен прокурор, така необходими за неговата нелека и отговорна мисия. Белег на демократичната държава е наличието на алтернативи при заемането на висши държави длъжности\", коментира той. \"Подходът за издигането на един-единствен кандидат бе подкрепен и на практика от изпълнителната власт, след като министърът на правосъдието отказа да издигне втори кандидат и така лиши избора от алтернатива\", каза още държавният глава. \"Бъдещият главен прокурор трябва да се ползва с високо обществено доверие. Бяха публикувани множество становища от държавни институции, включително и от държавни институции - МВР, ДАНС, ГДБОП. Това беше в разрез със законите\", обяви президентът. По думите му изборът на главен прокурор е акт с висока обществена значимост и начинът, по който беше избран този, не отговаря на обществените нагласи. \"С тези съображения упражнявам правото си по Конституция и връщам на ВСС предложението за назначаване на г-н Иван Гешев за главен прокурор на Република България\", заключи Румен Радев. Сподели:", "date": "2019.11.07", "title": "ПЪРВО В ПИК TV: Румен Радев върна избора на Гешев (ОБНОВЕНА)"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B1%D0%B5%D0%B3%D0%BB%D0%B5%D1%86%D0%B0-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D0%B2-%D1%81%D0%BC%D0%BE%D0%BB%D1%8F%D0%BD-news882685.html", "text": "Младеж на 18 години е осъден за бягство от затвора по наказателно дело на Районна прокуратура - Смолян. Това съобщиха от пресцентъра на Апелативна прокуратура – Пловдив. По наказателно дело на Районна прокуратура - Смолян, е осъден Мартин Шахънски от село Калоянова. Той е привлечен като обвиняем за това, че в периода от около 23,00 часа на 21 октомври до около 02,45 часа на 22 октомври, като затворник в Затворническо общежитие от открит тип в Смолян, изтърпяващ наказание „лишаване от свобода“ в размер на две години при първоначален „общ“ режим, наложено му от Районен съд - Пловдив, е избягал от затвора като напуснал Затворническото общежитие, където е бил настанен на 10 септември. За бягството той си е послужил с разрушаване – срязване на преградна мрежа на прозорец на санитарно помещение в сградата на общежитието – престъпление по чл. 297 ал. 2 във вр. ал. 1 от Наказателния кодекс. По споразумение, одобрено от Районен съд - Смолян, на Шахънски е наложено наказание от шест месеца „лишаване от свобода“ при първоначален „общ“ режим, което се присъединява към неизтърпяното наказание по предишната присъда. Определението на Районен съд - Смолян, е окончателно и не подлежи на протест и обжалване. Сподели:", "date": "2019.11.07", "title": "Осъдиха беглеца от затвора в Смолян"}
{"url": "https://pik.bg/%D0%BC%D0%B5%D0%B3%D0%B0-%D1%88%D0%BE%D0%BA-%D0%BF%D0%B5%D1%80%D0%BD%D0%B8%D0%BA-%D0%BE%D1%81%D1%82%D0%B0%D0%B2%D0%B0-%D0%BD%D0%B0-%D0%B2%D0%BE%D0%B4%D0%B5%D0%BD-%D1%80%D0%B5%D0%B6%D0%B8%D0%BC---%D1%89%D0%B5-%D0%B8%D0%BC%D0%B0-%D1%81%D0%B0%D0%BC%D0%BE-%D0%BF%D0%BE-6-%D1%87%D0%B0%D1%81%D0%B0-%D0%B2%D0%BE%D0%B4%D0%B0-%D0%BD%D0%B0-%D0%B4%D0%B5%D0%BD-%D1%88%D0%B5%D1%81%D1%82-%D0%BC%D0%B5%D1%81%D0%B5%D1%86%D0%B0-news882772.html", "text": "Драстечен и невиждан от десетилетия воден режим се въвежда в Перник. Близо 100 хил. души ще имат вода само по шест часа на ден - от 16 до 22 ч.  Това ще продължи до април, ако не завали дъжд и язовир \"Студена\", който е оснвовен водоизточник не се напълни. Водният режим започва на 18 ноември. Той се налага заради малкото вода в язорива.В момента нивото му е около 5 655 млн куб м вода при обем от 25,200 млн куб.м. На воден режим се подлагат и близкия град Батановци, както и прилежащите села в Пернишко. \"Язовирът не е изпускан тази година заради ремонт на стената\", оправда се шефът на \"ВиК\" Иван Витанов. На този етап в Радомир не се налага режим на водата. \"Ситуацията с безводието в Перник беше подценена. Ако се бяха взели мерки по-рано, може би щяхме да се справим с проблема, вместо сега да сме пред тежка катастрофа. Некомпетентно управление на ВиК е причината за водния режим, пред който се изправя Перник\", заяви тази сутрин новоизбраният кмет на Перник Станислав Владимиров. Сподели:", "date": "2019.11.07", "title": "МЕГА ШОК: Перник остава на воден режим - ще има само по 6 часа вода на ден шест месеца"}
{"url": "https://pik.bg/%D0%B0%D0%BF%D0%B0%D1%88%D0%B8-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%BA%D0%BE%D0%BB%D0%B0-%D0%BE%D1%82-%D0%BE%D1%85%D1%80%D0%B0%D0%BD%D1%8F%D0%B5%D0%BC-%D0%BF%D0%B0%D1%80%D0%BA%D0%B8%D0%BD%D0%B3-news882658.html", "text": "Апаши откраднаха кола за около 6 хиляди евро от охраняем паркинг в София. Според потърпевшата собственикът на обекта отказва да поеме отговорност за случилото се, съобщи Нова телевизия. Крадците са се промъкнали на паркинга, намиращ се в столичния квартал „Красна поляна”, през дупка в оградата, която е далеч от будката на охраната. Колата е била паркирана точно от другата страна и е било много лесно за апашите да влязат необезпокоявани, да запалят тайно колата и да излязат през централния вход. Паркингът се намира на необитавано поле, далеч от жилищните сгради. Оградата му не е висока и може спокойно да бъде прескочена. „Прибрахме се от Италия с колата. Паркирахме на охраняем паркинг, тъй като е с чужди номера. Една сутрин дойдохме и видяхме, че колата липсва. От паркинга нищо не ни обясниха. Собственикът заяви, че ако искаме, можем да го съдим. Говорих с охраната, той не успя да ми даде много информация. Надявам се на разследващите. Охраната ми сподели, че към 8 часа вечерта в понеделник колата е излязла, поздравили са го, махнали са му и са си тръгнали”, разказа потърпевшата Елика Нойкова. На жената е издадена бележка, че е заплатила предварително за охраняем паркинг сумата от 50 лв. за месец. На паркинга няма охранителни камери, а тези в района не работели от дълго време. „Подобни паркинги са обекти, които подлежат на охрана по закона за частната охранителна дейност. Охранителят трябва да има лиценз или удостоверение въз основа на една наредба. Предполагам, че сега тече разследване. То ще установи обстоятелствата и фактите. Ако се окаже, че този обект няма договор за охрана и издава подобни бележки, тук вече може да се мисли за подвеждане от страна на фирмата, която държи паркинга”, смята адвокат Христо Русинов. Представителите на паркинга отказаха коментар, но изразиха съмнение, че става въпрос за застрахователна измама. Сподели:", "date": "2019.11.07", "title": "Апаши откраднаха кола от охраняем паркинг"}
{"url": "https://pik.bg/%D0%BF%D0%BB%D1%8F%D1%87%D0%BA%D0%BE%D1%81%D0%B0%D1%85%D0%B0-%D0%B4%D0%B0%D1%80%D0%B5%D0%BD%D0%B8%D1%8F%D1%82%D0%B0-%D0%BE%D1%82-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%B2-%D1%8F%D0%BA%D0%BE%D1%80%D1%83%D0%B4%D0%B0-news882679.html", "text": "Апаши плячкосаха шкаф с дарения от джамията в Якоруда. Полицейски служители на РУ - Разлог, работят по получен сигнал за извършена за времето от 19:20 часа на 5 ноември до 12:30 часа на следващия ден кражба на метален шкаф за събиране на дарения в молитвения дом. Плячкосана е сума от около 200 лева. За случая е уведомена Районната прокуратура в Разлог. Образувано е досъдебно производство. Сподели:", "date": "2019.11.07", "title": "Плячкосаха даренията от джамията в Якоруда"}
{"url": "https://pik.bg/%D0%BF%D1%8A%D1%80%D0%B2%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%BF%D1%80%D0%BE%D1%84-%D0%BE%D0%B3%D0%BD%D1%8F%D0%BD-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D0%B0%D0%B4%D0%B5%D0%B2-%D0%B8%D0%B7%D0%BD%D0%B5%D0%BD%D0%B0%D0%B4%D0%B0%D0%BD-%D1%81%D1%8A%D0%BC-%D0%B2%D1%81%D1%81-%D0%BF%D0%B0%D0%BA-%D1%89%D0%B5-news882777.html", "text": "Искрена изненада от решението на президента Румен Радев да не подпише указа за назначаването на Иван Гешев изрази пред ПИК юридическото светило проф. Огнян Герджиков. Изумлението му е предизвикано и от факта, че той бе избран с повече от необходимото мнозинство в съдебния парламент. \"Висшият съдебен съвет за втори път ще трябва да гласува тази кандидатура и при потвърждение на своето решение, президентът трябва да подпише указа\", заяви проф. Герджиков. \"ВСС ще потвърди своето решение, което е най-вероятно, защото така беше заявено. А и той получи 20 гласа подкрепа при необходим минимум от 17 гласа. Затова мисля, че е най-вероятно да бъде гласувано по същия начин и да се вземе отново това решение. Тогава вече президентът няма да може да откаже да подпише указа. Лично аз съм изненадан. Очаквах с по-голяма доза вероятност да подпише\", заяви още Герджиков. Сподели:", "date": "2019.11.07", "title": "ПЪРВА РЕАКЦИЯ: Проф. Огнян Герджиков пред ПИК за решението на Радев: Изненадан съм! ВСС пак ще гласува и тогава няма опция да върне указа"}
{"url": "https://pik.bg/%D0%B7%D0%B0%D1%89%D0%BE-%D0%BD%D0%B0%D0%B5%D0%BC%D0%BD%D0%B8%D1%8F%D1%82-%D0%BA%D0%B0%D1%80%D0%B8%D0%BA%D0%B0%D1%82%D1%83%D1%80%D0%B8%D1%81%D1%82-%D0%BD%D0%B0-%D0%BE%D0%B2%D1%8A%D1%80%D0%B3%D0%B0%D0%B7-%D1%81%D0%B5-%D0%B3%D0%B0%D0%B2%D1%80%D0%B8-%D1%81-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news882551.html", "text": "Порно каритатурист, издателят му олигарх. Рисува премиера с клозетни детайли... Пиян фоторепортер, шефът му подсъден бос. Псува и бие полицаи. Поръчкови журналистки, платени от друг подсъдим олигарх. Протестират срещу прокурори и министри. Зависими съдии пускат убийци, обучени от чужди организации. Плашат политици и магистрати с реванш. Това са будителите на днешна България от последните десетина години. Възможни само в ерата на абсолютната толерастия. Никой не ги порицава, никой не смее да ги докосне. Властта ги превръща в герои, заслепена от страх и ужас, че ще стане тяхна жертва - цел на следващата им медийна атака или бутиков протест. Толерастия, представяна кой знае защо пред днешната власт като либерална демокрация. Или по-скоро представяна пред днешната власт от някого като такава. Въпросът днес повече от всякога е от КОЙ? Кой смята, че да не се спазват законите е демокрация? И съответните олигарси всъщност не са престъпници, а герои... Кой ни внушава, че да възпитаваш обществото в анархия е да го превръщаш в гражданско? И палатковите лагери, задръстени кръстовища и тормоз над полицията и прокуратурата са свобода... Кой рекетира народните избраници, министри, служители на държавата на всякакви нива с медиен линч и уличен хаос? Кой превърна днешните българи в заложници на шепа престъпници, пияници и анархисти? Не е Пеевски. Той нито е гей, нито данъчен престъпник, нито порно актьор, нито пиян влогър, нито прибиращ милиони от държавата подсъден олигарх, нито фалирал банка беглец. Не е и Цацаров, нито пък Гешев. Те са само умни, няма ги по уличните анархични акции, не бият полицаи, нито лекари, не приватизират с мафиотски схеми, нито мамят държавата с брокерски сделки... Всъщност ловят тези, които го правят. Не е и Борисов, нито пък Фандъкова. Те са само избрани от народа да изпълняват държавните дела и да гарантират доброто управлението на публичните финанси. Кой тогава? Тези, които порно карикатуристите не рисуват с анални детайли, а пияните фотографи не смеят дори да снимат - техните господари, недосегаеми за власт и правосъдие, тровещи през бизнес и медийни империи държавата и умовете ни от години. Те обаче са възможни само в ерата на абсолютната толерастия. Тя ги създаде, тя им гарантира свобода, индулгенция, пълна власт дори над властта. Само в нея е възможно един български пожарникар, спасявал човешки животи, един генерал и държавник, отдал живота си в служба на народа, един баща и дядо, останал в родината и възпитаващ в нея и внуците си, да бъде унижаван от наемен карикатурист. Наемен на \"Овъргаз\". И е важно уточнението, че за разлика от други в подобни пози, не е позирал по своя воля. Но какво значение има това за днешните будители - за тях дори една кауза за спасяването на човешки животи може да бъде превърната в порно гавра. Докато е на власт толерастията, всичко това ще бъде възможно. И още повече: Дрогирани шофьори блъскат майки и деца, окрилени от пачките в джобовете им. Избиват стотици невинни годишно. Цигани бият лекари и полицаи, пазени от грантови адвокати. Гонят малкото достойни българи от родината им. Подсъдими престъпници сплашват с улични пучове прокурори и следователи. Убиват и последното работещо звено от съдебната власт. Обезумели от всичко това деца и родители бият учители. Задушават и последната надежда за обществото ни - образованието на децата ни. Всичко това е възможно само в ерата на толерастията. И нищо, че в нея има метро, магистрали, икономически растеж. Тя ще бъде запомнена с това, че подмени напълно моралните ценности на българина, проми ума му с джендаризъм, анархизъм, законопрестъпничество. Ерата на Борисов. Сподели:", "date": "2019.11.07", "title": "Защо наемният карикатурист на \"Овъргаз\" се гаври с премиера на България"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%BE%D1%82%D0%BE-%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%BE-%D1%81%D0%B1%D0%BB%D0%B8%D0%B6%D0%B0%D0%B2%D0%B0%D0%BD%D0%B5-%D0%B2-%D0%B5%D1%81-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82-%D0%B8-%D0%B2-%D0%BD%D0%BE%D0%B2%D0%B8%D1%8F-news882754.html", "text": "прессекретариата на държавния глава Икономическото и социално сближаване в Европейския съюз трябва да остане приоритет и в новия мандат на европейските институции. Това заяви президентът Румен Радев на среща на „Дондуков“ 2 с министъра на външните работи и европейските въпроси, и министър на миграцията и убежището на Великото херцогство Люксембург Жан Аселборн. По думите на държавния глава е необходимо равномерното разпределение на инвестиции в Европа не само за развитието на транспорт и логистика, а преди всичко в образователна и научна инфраструктура. Това съобщиха от . Финансирането на модерни научни центрове в подкрепа на качественото образование в страните от Източна Европа е задължителна предпоставка за създаването на перспектива за развитие на младите хора в родните им страни, подчерта Румен Радев. Според Жан Аселборн не трябва да се допуска намаляване на финансирането за политиките на Европейския съюз, които трябва да разполагат с необходимите ресурси за постигането на ефективни резултати. Двамата обсъдиха теми от дебата за бъдещето на Европа и подчертаха необходимостта от съхраняване на основополагащите ценности на Европейския съюз като единство и солидарност. Предизвикателствата в сферата на сигурността и миграцията изискват от Европейския съюз да има способността да взима ефективни и навременни решения, заяви държавният глава. Жан Аселборн потвърди подкрепата на Люксембург за присъединяването на България към Шенгенското пространство. Още през 2011 г. България е покрила техническите критерии и изпълнява ангажиментите си по опазване на външната граница на Европейския съюз, посочи Румен Радев. Президентът припомни и внесеното от него предложение през 2017 г. за изработване на европейски план за действие в случай на внезапно увеличение на миграционния натиск по външните граници на съюза. И Румен Радев, и Жан Аселборн изразиха подкрепата си за европейската перспектива на Западните Балкани. По думите на държавния глава България е приела ясна позиция в подкрепа на европейската интеграция на Република Северна Македония и очаква в рамките на преговорния процес да бъде постигнат необратим напредък в изграждането на добросъседски отношения. От европейски интерес е страните от Западните Балкани да са част от Европейския съюз, посочи Жан Аселборн. По време на срещата бяха отбелязани и конструктивните двустранни отношения между България и Люксембург, основани на активно сътрудничество в рамките на Европейския съюз. България проявява интерес към засилено сътрудничество и в областта на банковия и финансов сектор, особено в контекста на желанието на страната за присъединяване към Еврозоната. От голямо значение са стабилността и прозрачността на банковия сектор у нас, отбеляза държавният глава. Президентът открои добрите възможности, които България предоставя, за стратегическо инвестиране в областта на енергетиката, инфраструктурата, транспорта, околната среда, ИТ-сектора и туризма. Сподели:", "date": "2019.11.07", "title": "Румен Радев:  Икономическото и социално сближаване в ЕС трябва да остане приоритет и в новия мандат на евроинституциите"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B0%D0%B9-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F-23-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D0%BB%D0%B5%D0%B2%D0%B5%D0%BD%D1%87%D0%B0%D0%BD%D0%B8%D0%BD-%D0%B2-%D0%BA%D1%80%D0%B0%D0%BA%D0%B0-%D0%BF%D1%80%D0%B8-%D0%BE%D0%BF%D0%B8%D1%82-%D0%B4%D0%B0-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D0%BF%D1%80%D0%BE%D0%B2%D0%B5%D1%80%D0%BA%D0%B0-news882700.html", "text": "Вчера около 22.10 часа в Плевен на булевард „Данаил Попов\" служители на Първо РУ извършват проверка на 23-годишен мъж. Той осуетил проверката и побягнал. Служител на реда го предупредил да спре, че ще стреля. Нарушителят не се подчинява и продължава да бяга. Полицаят използвал помощни средства и произвежда изстрел със стоп патрон от служебното си оръжие - пистолет в безопасна посока. 23-годишният продължава да бяга и с втория изстрел със стоп патрон е улучен в ляв крак. Оказана му е медицинска помощ в ЦСМП - Плевен, където е прегледан. Без опасност за живота е настанен за наблюдение в \"Ортопедична клиника\" към УМБАЛ \"Д-р Георги Странски\" - Плевен. Работата продължава под ръководството и контрола на РП – Плевен за престъпление от НК. 23-годишен от Плевен е прострелян в крака след полицейско преследване, съобщават от ОД на МВР. Сподели:", "date": "2019.11.07", "title": "Полицай простреля 23-годишен плевенчанин в крака при опит да избяга от проверка"}
{"url": "https://pik.bg/56-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%BE%D1%87%D0%B0%D0%BA%D0%B2%D0%B0%D1%82-%D1%82%D1%80%D1%8A%D0%BC%D0%BF-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%B5%D0%B8%D0%B7%D0%B1%D1%80%D0%B0%D0%BD-news882702.html", "text": "По-малко от една година преди президентските избори в САЩ през 2020 година, мнозинството от регистрираните избиратели смятат, че най-вероятно Доналд Тръмп ще спечели втори мандат като президент на страната, показва ново проучване на общественото мнение на американската редакция на Politico, цитирана от \"Фокус\". Анкетата, изготвена със съдействието на Morning Consult, показва, че 56% от гласоподавателите очакват президентът да бъде преизбран, включително 85% от републиканците и 51% от независимите. За сравнение, повече от 35% от демократите твърдят същото. Повече от 8 от 10 избиратели казват, че са мотивирани да гласуват през 2020 година, а 69% от тях са „много мотивирани“. Този ентусиазъм е главно сред избирателите на демократите и републиканците – грубо три четвърти от симпатизантите на всяка от партии се определя като „силно мотивиран“. И този ентусиазъм изглежда ще се превърне в перспективи за гласуване - 92 процента от анкетираните казват, че е вероятно ще изборите през следващата година, включително 96 процента от демократите и републиканците и 86 процента от независимите. „Перспективите за преизбиране на президента Тръмп изглежда предизвикват ентусиазъм на избирателите в целия политически спектър“, заяви Тайлър Синклер, вицепрезидент на Morning Consult. „Нашите данни показват, че републиканците и демократите са еднакво склонни да твърдят, че са мотивирани и има вероятност да гласуват на изборите през следващата година“. Всъщност около четири на всеки 10 гласоподаватели казват, че ще мислят \"много\" за Тръмп, докато подават бюлетината си за президент догодина, включително 68 процента от републиканците. Но и демократите, и републиканците имат различни потенциално мотивиращи настроения относно изборите - по-вероятно е избирателите да кажат, че имат надежда за президентските избори (21%), последвани от притеснения (18%.) Анкетата на POLITICO / Morning Consult беше проведена онлайн на 1-3 ноември сред национална извадка от 1 983 регистрирани избиратели. Сподели:", "date": "2019.11.07", "title": "56% от американците очакват Тръмп да бъде преизбран"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BB%D0%B8%D0%B4%D0%B5%D1%80%D1%81%D0%BA%D0%B0%D1%82%D0%B0-%D1%81%D1%80%D0%B5%D1%89%D0%B0-%E2%80%9E%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8-%D0%B4%D0%B8%D0%B0%D0%BB%D0%BE%D0%B3-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news882782.html", "text": "Министър-председателят Бойко Борисов заминава за Женева, където утре ще участва в лидерската среща „Стратегически диалог за Западните Балкани“ в рамките на Световния икономически форум. Премиерът Борисов, заедно с държавни и правителствени ръководители и външни министри от Балканите и от страни-членки на ЕС, ще проведат дискусия за регионалното сътрудничество и насърчаване на помирението, които са ключови за стабилността и икономическия прогрес. Участниците също ще бъдат информирани за инициативите на Световния икономически форум за подкрепа на публично-частното сътрудничество в региона. Преди утрешния официален старт на срещата, по-късно днес премиерът Бойко Борисов ще участва в работна вечеря, на която лидерите ще обсъдят новите предизвикателства и възможности, които оформят политическия и икономически климат в Европа. В контекста на актуалната ситуация в Западните Балкани, тема на дискусия ще бъде и формирането на позитивна бъдеща перспектива за региона. Сподели:", "date": "2019.11.07", "title": "Премиерът Борисов ще участва в лидерската среща „Стратегически диалог за Западните Балкани“"}
{"url": "https://pik.bg/%D0%BF%D1%80%D0%BE%D0%B1%D0%B2%D0%B0%D0%B9%D1%82%D0%B5-%D1%81%D0%B5-%D0%BD%D0%B0-%D0%BD%D0%B0%D0%B9-%D0%BA%D1%80%D0%B0%D1%82%D0%BA%D0%B8%D1%8F-%D1%82%D0%B5%D1%81%D1%82-%D0%B7%D0%B0-%D0%B8%D0%BD%D1%82%D0%B5%D0%BB%D0%B8%D0%B3%D0%B5%D0%BD%D1%82%D0%BD%D0%BE%D1%81%D1%82-%D0%B5%D0%B4%D0%B2%D0%B0-17-%D1%83%D1%81%D0%BF%D1%8F%D0%B2%D0%B0%D1%82-news882640.html", "text": "Най-краткият тест за интелигентност в света е способен само с 3 математически въпроса да измъчи доста хора, като едва 17 процента успяват да отговорят правилно на всички задачи. Наречен Тест за когнитивна рефлексия, той включва въпроси, които първоначално са част от изследователска книга, публикувана през 2005 г. от проф. Шейн Фредерик от Масачузетския технологичен институт. След като наскоро стана хит в интернет, най-краткият тест за интелигентност предизвика същинска онлайн буря, като мнозина се опитаха да го решат без грешка... Проф. Фредерик е помолил над 3000 участници от различни образователни среди да решат теста, включително студенти от най-добрите американски университети като Йейл и Харвард. Може да ви звучи изненадващо, но в битката да дадат верни отговори и на трите въпроса в теста, се справят само 17%, докато останалите 83% не успяват. \"Достигането на правилния отговор често изисква потискането на грешния отговор, който изниква \"импулсивно\" в ума\", пояснява проф. Фредерик, говорейки за теста. Пробвайте! 1. Бухалка и бейзболна топка струват общо 1,10 долара. Бухалката струва 1 долар повече от топката. Колко струва топката? 2. Ако на пет машини отнема по пет минути, за да се направят пет продукта, колко време ще отнеме на 100 машини да направят 100 продукта? 3. В езеро има водни лилии, чието количество се удвоява ежедневно. Ако на водните лилии са необходими 48 дни, за покрият цялото езеро, колко време ще отнеме, за да покрият половината от езерото? 1. 10 цента 2. 100 минути 3. 24 дни 1. 5 цента 2. 5 минути 3. 47 дни Сподели:", "date": "2019.11.07", "title": "Пробвайте се на най-краткия тест за интелигентност! Едва 17% успяват"}
{"url": "https://pik.bg/%D0%B4%D0%B0-%D0%BC%D1%83-%D0%B5-%D1%87%D0%B5%D1%81%D1%82%D0%B8%D1%82-%D0%BC%D0%B0%D1%82%D1%8E-%D0%BC%D0%B0%D0%BA%D0%BA%D0%BE%D0%BD%D1%8A%D1%85%D0%B8-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-%D0%BD%D0%B0-50-%D0%B3%D0%BE%D0%B4%D0%B8%D0%BD%D0%B8-news882670.html", "text": "Актьорът Матю Макконъхи осъмна с личен профил в \"Инстаграм\". Звездата реши да стане потребител на социалната мрежа, след като навърши 50 години. Матю си направи профил точно на 4 ноември, когато бе рожденият му ден. \"Родих се на 4 ноември 1969 г. Взех името на баща си още същия ден. Но чак сега, когато навърших 50, станах @officiallymcconaughey. Това е профилът ми в Инстаграм. Ще се видим там\", обяви Макконъхи в \"Туитър\". Актьорът призна, че се е притеснявал да се присъедини към социалната мрежа и затова е чакал толкова дълго време, предава \"Монитор\". \"Искам хората да видят истинската ми същност, когато посетят профила ми. Това е първото място, на което ще мога да покажа толкова от себе си и да споделям вижданията си със света. Затова се вълнувам\", уточни той. От 4 ноември досега, вече над 1.2 милиона души са последвали холивудската звезда, видя ПИК. Сподели:", "date": "2019.11.07", "title": "ДА МУ Е ЧЕСТИТ: Матю Макконъхи си направи Инстаграм на 50 години"}
{"url": "https://pik.bg/%D0%B5%D0%B4%D0%B8%D0%BD-%D0%BE%D1%82-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D1%81%D0%BF%D0%BE%D0%B4%D0%B5%D0%BB%D0%B8-%D1%80%D0%B0%D0%B4%D0%B2%D0%B0%D1%89%D0%BE-%D0%B5-%D0%B4%D0%B0-news882703.html", "text": "Капитанът на Левски Живко Миланов сподели, че щом тимът не е получил гол срещу Етър, значи си е свършил работата. \"Сините\" се наложиха с 3:0 над \"виолетовите\" в мач от 15-ия кръг на efbet Лига. \"Не могат да се правят генерални изводи след двубоя, защото отбор не се прави за 6 месеца, трябва време. Имаха един удар през първото полувреме, но щом сме победили на нула, значи сме си свършили работата\", сподели Миланов, цитиран от \"Гонг\" \"Радващо е да виждаме млади играчи, нови момчета - юноши. Съветът, който мога да им дам е да се влагат и да използват шансовете си. Стаси се наложи, имат примера. Най-важното е да са сериозни. Най-важното е да хванат птичето, което им каца на рамото\". Сподели:", "date": "2019.11.07", "title": "Един от големите лидери на \"сините\" сподели: Радващо е да..."}
{"url": "https://pik.bg/%D0%BA%D0%B0%D0%BA%D0%B2%D0%BE-%D0%BF%D1%80%D0%B0%D0%B2%D0%B8-%D0%BA%D0%B0%D0%BB%D0%B8%D0%BD-%D0%BA%D0%B0%D0%BB%D0%BF%D0%B0%D0%BA%D1%87%D0%B8%D0%B5%D0%B2-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D1%83%D0%B1%D0%B8%D0%B5%D1%86%D0%B0-%D0%B4%D0%B6%D0%BE%D0%BA-%D0%BF%D0%BE%D0%BB%D1%84%D1%80%D0%B8%D0%B9%D0%BC%D0%B0%D0%BD-news882730.html", "text": "Втори месец председателят на съдебния състав, пуснал предсрочно шест години и половина по-рано от ареста убиеца Джок Полфрийман, Калин Калпакчиев отказва да даде публично обяснение за решението си, предизвикало безпрецедентно обществено недоволство. И ако мнозина са изненадани, че толкова медийно активният Калпакчиев се крие от отговорите на въпросите, включително и тези, свързани с наличието на потенциален негов конфликт на интереси по отношение на казуса с австралиеца, то това не означава, че в разрез със законодателството и задължителните етични правила на магистратите председателят на политизирания Съюз на съдиите в България (ССБ) не продължава с провокациите, водещи до системно уронване престижа на органите на съдебната власт, пише Правен свят. Оказва се, че за броени часове ръководената от съдията от Апелативен съд – София политизирана магистратска организация успя да предизвика два скандала – като успя да компрометира визита на експерти от Венецианската комисия у нас и да се опита да притиска президента да откаже указ за утвърждаване на избора на главен прокурор. Този четвъртък и петък у нас по покана на министъра на правосъдието е експертна мисия от Европейската комисия за демокрация чрез право, известна повече като Венецианската комисия, която ще се запознае на място с предложенията за законодателни изменения, засягащи възможността от разследвания на \"тримата големи\" в правосъдието – председателите на върховните съдилища и главния прокурор. Оказва се, че освен с представители на законодателната, изпълнителната и съдебната власт, представителите на Венецианската комисия имат насрочена \"неформална среща и с неправителствени и съсловни организации\". За този нюанс в програмата обаче се разбра по доста необичаен начин. Не от домакините, в случая правосъдното министерство, а от публикация в издание на подсъдимия за криминална приватизация издател Иво Прокопиев. Въпреки твърдението, че на неформалната вечеря ще присъстват представители на съсловните организации, това не отговаря на истината. Справка на \"Правен свят\" е установила, че съсловните организации на прокурорите и на следователите – Асоциацията на прокурорите и Камарата на следователите – не са поканени. Така се оказва, че представителите на Венецианската комисия ще дискутират промените, засягащи отговорността и на главния прокурор единствено с активисти – съдии – членове на ССБ и присъдружните им фондации и сдружения от либералния спектър, но не и с представители на следствието и държавното обвинение. Общото между всички тях, начело с издатели с проблеми с правосъдието като Прокопиев, е обстоятелството, че зад интереса им за осигуряването на законодателна възможност за лесно отстраняване само на \"обвинител №1\" се крие желанието им да разполагат с инструмент за натиск и контрол върху прокуратурата. Обстоятелството, че анонсирането на въпросната неформална дискусия е в издание, именно на подсъдимо лице, може да доведе до сериозно компрометиране на цялата експертна мисия. Подобна е ситуацията и с втория казус, забъркан от ръководения от Калин Калпакчиев Управителен съвет на ССБ. Две седмици след избора на Иван Гешев за главен прокурор с категоричното мнозинство от 20 на четири гласа от Висшия съдебен съвет (ВСС), върхушката на политизираната съдийска организация излезе с официална позиция, в която настоява пред президента Румен Радев да не издава указ за утвърждаването на решението на кадровия орган. С политически мотиви групата съдии, начело с Калпакчиев, правят точно това, което изрично държавният глава призова да не се прави, а именно – да не бъде притискан да подпише или да откаже издаването на указ. След като гласува на първия тур на местните избори на 27 октомври, президентът призова за известно търпение по въпроса за избора на главния прокурор, като уточни, че ще спазва законовата процедура и няма целенасочено да бави своето произнасяне. Този четвъртък обаче върхушката на ССБ прави точно обратното, като настоятелно иска отказ от издаването на указ, с аргументи, които несъмнено уронват престижа както на самата прокуратура, така също и на основния орган, натоварен с провеждането на процедурата по избор на ръководители в съдебната власт – ВСС. Сподели:", "date": "2019.11.07", "title": "Какво прави Калин Калпакчиев след като освободи убиеца Джок Полфрийман?"}
{"url": "https://pik.bg/%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D1%81-%D0%BA%D0%BB%D1%8E%D1%87%D0%BE%D0%B2%D0%B0-%D1%84%D1%80%D0%B0%D0%B7%D0%B0-%D0%B2%D0%B8%D0%B6%D0%B4%D0%B0%D0%BC-%D0%B1%D1%8A%D0%B4%D0%B5%D1%89%D0%B5-%D0%B2-%D0%BB%D0%B8%D1%86%D0%B5%D1%82%D0%BE-%D0%BD%D0%B0-news882696.html", "text": "Наставникът на Левски - Петър Хубчев, остана доволен от представянето на \"сините\" футболисти, които го зарадваха с класически успех 3:0 над Етър в мач от шампионата, акцентира \"Топспорт\". \"...Увеличихме характера и напълно заслужихме своя успех. Не оказва никакво влияние на кое място сме в момента. Аз поне не съм забелязал такова нещо. Важно е да си гоним целите. Малко по-добре ни се получиха нещата в атака. Топката вървеше повече. Неутрализирахме двама от най-силните футболисти на Етър и това оказа влияние върху мача. Предлагам ви да не правим генерални изводи. 99 процента от хората в България биха определили този успех като рутинен. Усмихвам се, защото миналата седмица ми зададоха въпрос \"Защо Дени Алар центрира?\". Ние знаехме, че той е изпълнявал статичните положения в предишните си клубове. Силен е на тренировките и затова сме му гласували доверие. Дайте да не говорим поотделно. Бих им казал всичко директно на футболистите. Виждам бъдеще в лицето на младите ни играчи, но и много работа. Едва ли мога да очаквам нещо по-различно от мача с Ботев. Плюс е, че Ферарио Спасов пое тима им. Знам на какво е способен. Ще се съобразим с противника, но ще търсим и доразвием всичко това, което правим до този момент. Сподели:", "date": "2019.11.07", "title": "Наставникът на \"сините\" с ключова фраза: Виждам бъдеще в лицето на..."}
{"url": "https://pik.bg/%D0%B7%D0%B0%D1%89%D0%BE-%D0%B8%D0%B7%D0%B1%D0%BE%D1%80%D1%8A%D1%82-%D0%BD%D0%B0-%D0%B7%D0%B8%D0%BC%D0%BD%D0%B8-%D0%B3%D1%83%D0%BC%D0%B8-%D0%B5-%D0%BA%D0%BB%D1%8E%D1%87%D0%BE%D0%B2-%D0%B8-%D0%BA%D0%BE%D0%B5-%D0%B5-%D0%BD%D0%B0%D0%B9-%D0%B2%D0%B0%D0%B6%D0%BD%D0%BE-news882371.html", "text": "В навечерието на зимния сезон е необходима цялостна подготовка на автомобила, но изборът на зимни гуми е едно от най-важните решения, които всеки шофьор трябва да вземе, категорични са експертите. Oт Асоциацията на производителите, вносителите, търговците и вулканизатори на гуми напомнят, че зимните гуми не са само за сняг. Материалът, от който те се изработват, променя качествата си според околната температура. При ниски температури каучукът става по-твърд и сцеплението с пътната настилка намалява, посочват от Асоциацията на производителите, вносителите, търговците и вулканизатори на гуми пред БТА. Гумата е контактът между автомобила и настилката и каква ще бъде сигурността на пътя до голяма степен зависи от правилния подбор на гумите. Според специалистите е препоръчително зимни гуми да се използват при температури под 7 градуса, независимо дали има сняг или не. Летните гуми имат най-добро сцепление при температури между 10 и 30 градуса, а зимните - между 0 и - 20 градуса. През зимата дълбочината на протектора осигурява най-важния показател - спирачния път. Специалистите от световната компания, произвела първата зимна гума, съветват да подменяме гумите след шест години активно ползване. От там препоръчват, че е по-добре евтина зимна гума, отколкото лятна гума през зимните условия, като още по-лошо е да се използват гуми втора употреба. Експерти в бранша смятат, че всичко зависи от пробега, който автомобилът изминава. Ако се движи постоянно, натоварен е, или в рискови условия, в него трябва да се инвестира в гуми от висок клас. Те реализират по-добри възможности и качества по отношение на зимните условия, имат специален състав на каучука. Производителите на гумите гарантират, че гумата запазва своите свойства за срок от 10 години. Това зависи най-вече от това каква е дълбочината протектора, което се отнася най-вече за зимните гуми. През зимата дълбочината на протектора осигурява най-важния показател - спирачния път. \"Някои автомобилисти смятат, че е удачно да се поставят две зимни гуми, обикновено на предните колела. Това поражда риск, особено при завои, защото когато предните са зимни, те имат по-високо сцепление спрямо задните и задницата може да се завърти. Съветите към шофьорите са винаги да проверяват състоянието на гумите, да ги преглеждат за дефекти и износване, да следят какво е налягането в тях. За България оптималното време за поставянето им е средата на октомври, а смяната им с летните - началото на април. Зимни гуми с грайфер под 3 мм не могат да гарантират оптимално управление и безопасност по заснежени и заледени пътни настилки. Експертите посочват още, че подготовката на автомобила за зимата не свършва с гумите. Автоекспертите съветват още: Измийте колата и прегледайте лаковото покритие за петна от ръжда, като съответно ги почистите и намажете с боя. Особено внимание отделете на дъното на автомобила, спирачните и горивни тръбопроводи по него. Обработете ключалките на автомобила със специалните препарати, които се продават по магазините. Намажете гумените уплътнения на вратите и багажника с течен парафин против замръзване. Сложете зимна течност за чистачки, проверете и ако е необходимо - сменете чистачките. Ако автомобилът ви е по-млад от 10 години, сигурно е оборудван с филтър на купето. Неговото запушване влошава парното на колата и бързото обдухване на изпотените прозорци, така, че обезателно го проверете и сменете с нов, съветват експертите Проверете още акумулатора, запалването, осветлението и антифриза. Сподели:", "date": "2019.11.07", "title": "Защо изборът на зимни гуми е ключов и кое е най-важно"}
{"url": "https://pik.bg/%D0%BF%D1%80%D0%B0%D0%B2%D0%BE-%D0%B2-%D1%86%D0%B5%D0%BB%D1%82%D0%B0-%D0%BC%D1%83%D1%80%D0%B0%D0%B2%D0%B5%D0%B9-%D1%80%D0%B0%D0%B4%D0%B5%D0%B2-%D0%BF%D0%BE%D0%BF%D0%B8%D0%BB%D1%8F-%D0%B4%D0%B5%D0%B1%D1%8A---%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D1%85%D1%80%D0%B8%D1%81%D1%82%D0%BE-%D0%B8%D0%B2%D0%B0%D0%BD%D0%BE%D0%B2-%D0%B8%D0%BC%D0%B0%D0%BB%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%BA%D0%B0-%D1%81-%D0%B1%D1%81%D0%BF--news882785.html", "text": "„Демократична България” е всичко, но не и градска десница. Това е сбор от партии, които са по-скоро леви, заяви бившият финансов министър Муравей Радев. Пред Би Ти ви той обясни, че у нас има огромно поле за ляволиберален субект, създаден от БСП. По думите му „Демократична България” може да се възползва от това място, но тя в никакъв случай не е десница. Освен това той подчерта, че част от избирателите на партията са се срамували да си признаят, че са гласували за Мая Манолова за кмет на София на местните избори от миналата седмица. Радев смята, че е имало вътрешно разбирателство между БСП и „Демократична България” на местния вот. „Как иначе бихме си обяснили БСП да гласува за районните кметове на „Демократична България”, а масово избирателите на „Демократична България” да гласуват за кмет на община (в подкрепа на Мая Манолова)?”, запита той. Според Муравей Радев това е „пазарлък”, заради който обаче избирателите няма да простят. Счита, че всички са излезли победители от изборите. В качеството си на бивш финансов министър Радев обясни, че Бюджет 2020 г. е много по-добър от предишните. По думите му финансовата рамка е балансирана. Като важен момент отбеляза, че балансирането се налага още със закона за бюджета, а не в края при неговото отчитане. Въпреки това смята, че има голям недостатък, а, именно, липсата на радикални структурни реформи. Той обясни, че промените не трябва да са видими в бюджета, а в отделните министерства. Радев беше категоричен, че и тази година реформи няма да се случат, защото е „тежко упражнение, което изисква висока политическа цена”. Експертът изтъкна, че при новия бюджет има голям финансов буфер, който може да помогне при евентуална неблагоприятна следваща година. „При нулев дефицит имаме 3% „свобода” преди да влезем в санкции – т.е около 4 млрд. лв.”, допълни още той. Според него да се планува подобен бюджет при икономически ръст от 3,3% е смелост. Въпреки това е склонен да вярва на финансовия министър Владислав Горанов. Сподели:", "date": "2019.11.07", "title": "ПРАВО В ЦЕЛТА: Муравей Радев попиля ДеБъ - партията на Христо Иванов имала договорка с БСП на изборите в София"}
{"url": "https://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BC%D0%BE%D0%BC%D0%B5%D0%BD%D1%82-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D0%B2%D0%BB%D0%B0%D0%BA-%D1%81-42-%D0%B2%D0%B0%D0%B3%D0%BE%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%B8%D0%BA%D0%B0-%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0-%D0%BF%D1%80%D0%B5%D0%B7-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news882707.html", "text": "Исторически момент в историята на железниците. 820-метрова товарна композиция от Китай премина през тунела “Мармарай\" под Босфора и достигна Европа, съобщават турските медии. 42 вагона, натоварени с битова електроника, пътуват от град Шиан, Китай, преминават през Турция и България и продължават към чешката столица Прага. Влакът е първият по така наречения път на коприната, преоткрит от китайските железници в търсене на по-добра търговска връзка с Европа. Турските власти вече отбелязаха, че влакът намалява времето за транспорт на стоки от Китай до Турция от 1 месец на едва 12 дни. Очаква се днес влакът на China Railway Express да прекоси страната ни през Свиленград, Пловдив и София към Калотина. Вагоните ще бъдат теглени от локомотиви на един от частните жп превозвачи у нас. Сподели:", "date": "2019.11.07", "title": "ИСТОРИЧЕСКИ МОМЕНТ: Китайски влак с 42 вагона електроника преминава през България"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4-%D0%B8%D0%B7%D0%BC%D0%B5%D1%80%D0%B8%D1%85%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B0%D1%82%D0%B0-%D1%82%D0%B5%D0%BC%D0%BF%D0%B0%D1%80%D0%B0%D1%82%D1%83%D1%80%D0%B0-%D0%BE%D1%82-1963-%D0%B3-news882765.html", "text": "Рекордно висока температура бе отчетена във Варна. Живакът е достигнал 25,8 градуса, като е подобрил досегашното постижение от 1963 г. с 1,4 градуса, съобщават от НИМХ – Варна. От там уточняват, че до края на деня могат да бъдат отчетени и по-високи градуси. Това е втори ден с температурни рекорди. Вчера изключително високи за сезона бяха температурите в Монтана, Ловеч и Силистра. На места термометрите отчетоха 26 градуса. В Монтана бяха отчетени температурни рекорди за 5 и 6 ноември от началото на историята на измерванията, съобщиха от Метеорологичната станция в Монтана. Онзи ден в града е достигната температура от 25,5 градуса. По този начин е подобрен рекорда от 2012 година, когато на 5 ноември е било 20 градуса. Сподели:", "date": "2019.11.07", "title": "РЕКОРД: Измериха във Варна най-високата темпаратура от 1963 г."}
{"url": "https://pik.bg/%D0%BF%D1%8A%D0%BB%D0%BD%D0%B0-%D0%BB%D1%83%D0%B4%D0%BD%D0%B8%D1%86%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D1%82%D0%B0%D0%BD%D0%B0-2-%D0%B2-1---%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD-%D0%B8-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BE%D1%82%D0%B2%D0%B0%D1%80%D1%8F-%D0%B1%D1%8E%D1%80%D0%BE-%D0%B7%D0%B0-%D0%BE%D0%BF%D0%BB%D0%B0%D0%BA%D0%B2%D0%B0%D0%BD%D0%B8%D1%8F-news882672.html", "text": "Мине се, не мине и на Корнелия Нинова нещо й прищраква в главата. Сега май излагацията на изборите за местна власт и поражението на \"независимата\" Мая Манолова в София е отключила ново психо състояние. Лидерката на БСП се вживя в ролята на прокурор и на омбудсман едновременно. Тя призова всички, които са ощетени от властта, да подават сигнали на \"Позитано\" 20. Може би ще отвори бюро за жалби и оплаквания, кой знае, дамата с коня е непредвидима като. Нинова използва кулоарите на Народното събрание, за да открие кампанията за следващите избори - парламентарните. И заваляха едни врели-некипели - за репресиите на властта, продължаващи след изборите, за заплашени с уволнение застъпници, за служител на ВиК с неясна история, за уволнена учителка... После призова всички - оплакванията при нас, в офиса на БСП. Нинова забрави само за проблумите с футбола и чумата по свинете, която тук-таме още се обажда. \"Репресиите на властта продължават и след изборите\". Това каза лидерът на БСП Корнелия Нинова по време на брифинг в Народното събрание. \"След малко ще дам думата на нашия кандидат в Ловеч за кмет, за да чуете от нея какво се случва след изборите. Тя е председател на Българската асоциация на производители на облекло и текстил. Преди това - това, което тя ще ви разкаже не е единственият случай на репресии срещу наши кандидати в цялата страна. Само за няколко дни застъпници в Благоевград получиха предупреждение за уволнение от работа. В Община Дупница наш служител на ВиК също е заплашен\", заяви Нинова. \"Моля, всеки сигнал подавайте при нас. Ще ви защитим с всички средства - юридически и политически. Няма да ви оставим на тези репресии сами. Обръщам се към държавните служители, някои от които споделиха, че ги изпращат на измислени проверки, които нямат никакво основание. Не изпълнявайте такива заповеди, накрая ще си измият ръцете с вас\", обърна се Нинова с патос към народа от трибунката в парламента. Сподели:", "date": "2019.11.07", "title": "ПЪЛНА ЛУДНИЦА: Корнелия Нинова стана 2 в 1 - омбудсман и прокурор! Отваря бюро за оплаквания на \"Позитано\" 20"}
{"url": "https://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%B3%D0%B0%D0%BB%D0%B0-%D0%BA%D1%80%D0%B8%D0%B5-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BA%D1%80%D0%B5%D1%81%D0%BD%D0%B5%D0%BD%D1%81%D0%BA%D0%BE%D1%82%D0%BE-%D0%B4%D0%B5%D1%84%D0%B8%D0%BB%D0%B5---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B5-%D1%81%D0%BF%D0%B0%D1%81%D0%B8%D0%BB%D0%BE-%D0%B2%D0%BE%D0%B4%D0%B5%D1%89%D0%B0%D1%82%D0%B0-news882656.html", "text": "Гала крие жестока катастрофа от миналото си, която все още не е забравила. Преди много години, когато водещата в \"На кафе\" все още въртяла любов с бившия си съпруг Косьо Будев, двамата едва не се убили в Кресненското дефиле. В колата заедно с тях била и приятелска двойка. На връщане от Смолян към София, шофьорът изгубил контрол върху автомобила. Инцидентът станал по тъмно и колата полетяла към пропаст директно към буйните води на Струма. Животът на Гала минал за секунди пред очите й като на филмова лента, а водещата изпаднала в ужас от мисълт, че й остават само секунди живот. Блондинката и тримата й спътници са живи и до днес благодарение на клон, който препречил пътя на автомобила на метри от реката. Когато разказва тази история, Гала всеки път уточнява с лека доза хумор, че още съжалява за смилянския боб, който с Косьо Будев си купили от местен производител, опънал сергия край пътя, малко преди катастрофата. Сподели:", "date": "2019.11.07", "title": "НА КОСЪМ: Гала крие жестока катастрофа в Кресненското дефиле - ето какво е спасило водещата и мъжа й от ледените води на Струма"}
{"url": "https://pik.bg/%D0%BF%D1%80%D0%BE%D0%B5%D0%BA%D1%82-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%82%D0%B5-%D0%BF%D0%B0%D1%80%D1%82%D0%B8%D0%B8-%D0%BE%D1%82-%D0%BF%D0%BB%D0%B0%D1%89%D0%B0%D0%BD%D0%B5-%D0%BD%D0%B0-%D0%BD%D0%B0%D0%B5%D0%BC%D0%B8-news882688.html", "text": "Политическите партии вече няма да плащат наем за имотите държавна и общинска собственост, които ползват, а само данък сгради и такса смет. Това предвижда проект на Постановление на Министерския съвет за изменение и допълнение на Правилника за прилагане на Закона за държавната собственост, внесен от регионалния министър Петя Аврамова. Подобна поправка бе обещана от управляващите като мярка за облекчаване на финансирането на политическите сили, след като субсидиите от държавата бяха орязани от 11 лева на 1 лев на получен глас. \"Министерският съвет може да учредява безвъзмездно право на ползване върху имот - частна държавна собственост, за срок не по-дълъг от 10 години за задоволяване на административните нужди на централните ръководства на политическите партии, отговарящи на изискванията на чл. 31 от Закона за политическите партии, при съобразяване на законодателството и правилата в областта на държавните помощи\", пише в проекта, който предстои да бъде разгледан на правителствено заседание. Политическите партии обаче няма да могат да използват имота за извършване на икономическа дейност. Исканията за предоставяне на имотите - частна държавна собственост, за нуждите на централните ръководства на политическите партии, както и на регионалните им структури на територията на София ще се подават до министъра на регионалното развитие и благоустройството чрез областния управител. Към искането си политическите сили трябва да приложат подробна мотивировка, документ за регистрация, декларация за ползваните от политическата партия имоти - частна държавна или общинска собственост, и за начина на ползването им,  документ за липса на публични задължения. Освен това партиите трябва да декларират, че имотът - частна държавна собственост, ще се използва само за изпълнение на административните им нужди, както и че разполагат с необходимия финансов ресурс за стопанисването на недвижимостта, както и документ, удостоверяващ, че политическата партия има парламентарна група. Предоставените помещения на политически партии не може да се преотдават под наем и да се преотстъпват за ползване. В случай, че дадена партийна централа се забави с плащането на експлоатационните разходи за повече от три месеца или при нарушение на забраната за преотдаване на помещения, договорът за безвъзмездно ползване се прекратява. При нарушение на предвидената забрана за осъществяване на икономическа дейност договорът се прекратява едностранно от областния управител, като се налага санкция в размер на пазарните нива на пропуснатите ползи, определени от лицензиран оценител. Размерът на санкцията се изчислява за периода на ползване на имота в нарушение на правилата за държавните помощи, пише още в проекта. Сподели:", "date": "2019.11.07", "title": "ПРОЕКТ: Държавата освобождава парламентарните партии от плащане на наеми"}
{"url": "https://pik.bg/%D0%B6%D0%B5%D0%BD%D0%B0-%D0%BE%D0%B3%D1%80%D0%B0%D0%B1%D0%B8-80-%D0%B3%D0%BE%D0%B4%D0%B8%D1%88%D0%BD%D0%B0-%D1%81%D1%82%D0%B0%D1%80%D0%B8%D1%86%D0%B0-news882713.html", "text": "Деянието беше извършено на 2 ноември, в района на магазин за хранителни стоки в областния град. Тогава непозната жена първо поискала уж да помогне на потърпевшата, като й носи покупките, после издърпала чантата от ръцете й и отмъкнала портмоне с намиращи се в него 3 лв. От проведените действия по разследването извършителят е установен – 42-годишна жена от Силистра, неизвестна до момента на полицията. Тя е задържана с полицейска мярка до 24 часа. След доклад на материалите в прокуратурата е привлечена, като обвиняема. Инкриминираните вещи са установени и върнати на потърпевшата. Служители на полицейското управление във В. Търново разкриха грабеж над 80-годишна великотърновка. Сподели:", "date": "2019.11.07", "title": "Жена ограби 80-годишна старица"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%BE%D0%B2-%D1%89%D0%B0%D0%BC-%D0%BD%D0%B0-%D1%85%D0%B8%D0%B2-%D0%B2%D0%B8%D1%80%D1%83%D1%81%D0%B0-news882741.html", "text": "Американски изследователи за пръв път от 19 години насам откриха нов щам на вируса на човешкия имунодефицит, съобщи в. \"Уолстрийт джърнъл\". Изследванията били проведени от американската фармацевтична компания \"Абът лабораторис\", която разработва различни средства за диагностика. По думите на учените с новооткрития щам на ХИВ били заразени трима жители на Деммократична република Конго. За последен път нов щам на ХИВ беше идентифициран през 2000 година. Специалисти изказаха мнение, че откриването на новия щам едва ли ще позволи в краткосрочна перспектива да бъдат усъвършенствани методите за диагностика или лечението на ХИВ. Но откритието ще помогне на учените да установят как е еволюирал и се е разпространил вирусът. В бъдеще това може да доведе до разработването на ефективна и достъпна ваксина срещу ХИВ. Сподели:", "date": "2019.11.07", "title": "Откриха нов щам на ХИВ вируса"}
{"url": "https://pik.bg/%D0%BC%D0%B0%D1%83%D1%80%D0%B8%D0%B4%D0%B5%D1%81-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%B0%D0%BC%D0%BF%D0%BB%D0%BE%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news882690.html", "text": "Бившият централен нападател на ЦСКА Мауридес ще се завърне на \"Армията\". Той обаче няма да е част от тима, а ще изгледа един мач на отбора. Мауридес пристигна в София вчера заради приятелката си Красимира, която го посрещна на летището. Мауридес ще се види и с голмайстора на \"червените\" Евандро. Таранът ще присъства на предстоящия мач със Славия в Борисовата градина. Срещата е в събота от 17:30 часа, а Мауридес ще заеме място във ВИП ложата на \"Армията\", пише \"Тема Спорт\". Сподели:", "date": "2019.11.07", "title": "Мауридес с любопитно амплоа на \"Армията\"..."}
{"url": "https://pik.bg/%D0%BC%D0%B5%D0%B3%D0%B0-%D1%81%D0%B4%D0%B5%D0%BB%D0%BA%D0%B0-%D1%8E%D0%BD%D0%B0%D0%B9%D1%82%D0%B5%D0%B4-%D0%B3%D1%80%D1%83%D0%BF-%D0%BA%D1%83%D0%BF%D1%83%D0%B2%D0%B0-%D0%B2%D0%B8%D0%B2%D0%B0%D0%BA%D0%BE%D0%BC---%D0%BF%D0%BB%D0%B0%D1%89%D0%B0-12-%D0%BC%D0%BB%D1%80%D0%B4-%D0%B5%D0%B2%D1%80%D0%BE-news882788.html", "text": "Телекомуникационният доставчик \"Юнайтед Груп\" (United Group) обяви в четвъртък, че ще закупи българският телекомуникационен оператор \"Виваком\" (Vivacom) за 1,2 млрд. евро, съобщава БНР. \"Юнайтед груп\", който бе сформиран официално през 2012-а година, оперира на телекомуникационни платформи и медии на Балканите. През 2018-а година компанията беше закупена от британският инвестиционен фонд BC Partners. Наскоро компанията придоби и хърватският телеком Tele2 за 220 милиона евро. \"Виваком\" е добре управлявана компания със силен мениджмънт и се вълнувам от възможностите, които имаме за да изградим още по-силен бизнес“, се казва в изявление на главният изпълнителен директор на \"Юнайтед груп\" - Виктория Боклаг. Сподели:", "date": "2019.11.07", "title": "МЕГА СДЕЛКА: \"Юнайтед груп\" купува \"Виваком\" - плаща 1,2 млрд. евро"}
{"url": "https://pik.bg/%D0%B1%D0%BB%D1%8A%D1%81%D0%BD%D0%B0%D1%85%D0%B0-%D0%B6%D0%B5%D0%BD%D0%B0-%D0%BD%D0%B0-%D0%B7%D0%B5%D0%B1%D1%80%D0%B0-%D0%B2-%D0%B3%D0%BE%D1%86%D0%B5-%D0%B4%D0%B5%D0%BB%D1%87%D0%B5%D0%B2-news882665.html", "text": "Жена на 31 години е била блъсната на пешеходна пътека в град Гоце Делчев. Това съобщиха от ОДМВР – Благоевград. Инцидентът е станал на 6 ноември около 07:50 часа на улица „Драма“. При него товарен автомобил „Мерцедес“ с 45-годишен водач от Гоце Делчев не пропуска и блъска 31-годишната жена от същия град, която е пресичала пътното платно на обозначено за целта място. С охлузвания на ляв крак и лява ръка пострадалата пешеходката е изпратена за медицински преглед. Освободена е за домашно лечение. Пробата за наличие на алкохол в издишания въздух на водача на автомобила е отрицателна. Сподели:", "date": "2019.11.07", "title": "Блъснаха жена на зебра в Гоце Делчев"}
{"url": "https://pik.bg/%D0%BD%D0%BE%D0%B2%D0%BE-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B0-%D1%81%D1%80%D0%B5%D0%B4-%D0%BD%D0%B0%D0%B9-%D0%BD%D0%B5%D1%89%D0%B0%D1%81%D1%82%D0%BD%D0%B8%D1%82%D0%B5-%D0%B2-%D0%B5%D1%81-news882745.html", "text": "В сравнение с 2013 г. делът на щастливите хора в ЕС се е увеличил с над 2 пункта. Белгия, Холандия, Австрия и Финландия са страните с най-щастливо население – над три четвърти от хората (76% в всяка страна) посочват, че са се чувствали щастливи през цялото и по-голяма част от времето за последните 4 седмици. Следват Люксембург, Испания и Дания. На обратната страна на скалата най-ниско ниво на щастие е регистрирано в Латвия (31%), следвана от България (35%), Хърватия (42%), Литва (45%), Гърция и Румъния (по 46%). В отделно проучване Евростат отбелязва, че нивото на удовлетвореност от живота варира значително в общността, като на дъното е България. Граждани на ЕС са били попитани „Като цяло колко сте удовлетворени от живота напоследък?“, като отговорът е по скала от 0 до 10, при която 0 е „изобщо не съм удовлетворен“, а 10 – „напълно удовлетворен“. Най-високо ниво на удовлетвореност е регистрирано във Финландия – 8,1 пункта, следвана от Австрия (8), Дания, Полша и Швеция (по 7,8). За сравнение България се класира последна с 5,4 точки. След страната ни е Хърватия (6,3), Гърция и Литва (по 6,4). Унгария (6,5) и Латвия и Португалия (по 6,7). През 2018 г. над 62% от хората в ЕС на 16 и повече години заявяват, че са били щастливи през цялото време (14%) или по-голямата част от времето (48%) през последните 4 седмици. Това показват публикувани днес данни на статистическата служба Евростат. Сподели:", "date": "2019.11.07", "title": "НОВО ИЗСЛЕДВАНЕ: Българите са сред най-нещастните в ЕС"}
{"url": "https://pik.bg/%D0%B4%D0%B8%D0%B0%D0%B3%D0%BD%D0%BE%D1%81%D1%82%D0%B8%D1%86%D0%B8%D1%80%D0%B0%D1%82-4250-%D0%BD%D0%BE%D0%B2%D0%B8-%D1%81%D0%BB%D1%83%D1%87%D0%B0%D1%8F-%D0%BD%D0%B0-%D1%80%D0%B0%D0%BA-%D0%BD%D0%B0-%D0%B1%D0%B5%D0%BB%D0%B8%D1%8F-%D0%B4%D1%80%D0%BE%D0%B1-news882738.html", "text": "Всяка година в страната ни се диагностицират 4250 нови случая на рак на белия дроб, като 3260 са сред мъже. Това каза пред журналисти проф. Асен Дудов, председател на Българското онкологично дружество, цитиран от БТА. По думите му тази локализация е водеща причина за смърт от онкологично заболяване в България. Причини за повишаване на случаите на рак на белия дроб са тютюнопушенето, излагане на азбест, пасивното пушене, генетични предпоставки и други. Повечето случаи на болестта се диагностицират късно - в трети или четвърти стадий, което възпрепятства възможностите за лечение. Късната диагноза е причината за високата смъртност, като 80 на сто от пациентите загиват в рамките на 1 година след диагностицирането. Целите, които биха могли да ускорят диагностиката и лечението, са повишаване на информираността на населението, намаляване на времето между консултациите и началото на лечението, както и усъвършенстване на програмите за скрининг сред рисковите групи. Сподели:", "date": "2019.11.07", "title": "Диагностицират 4250 нови случая на рак на белия дроб"}
{"url": "https://pik.bg/%D0%B4%D0%B5%D1%82%D0%B5-%D0%B8-%D0%B4%D0%B2%D0%B0%D0%BC%D0%B0-%D1%88%D0%BE%D1%84%D1%8C%D0%BE%D1%80%D0%B8-%D1%81%D0%B5-%D1%80%D0%B0%D0%B7%D0%B1%D0%B8%D1%85%D0%B0-%D0%B2-%D0%B0%D0%B2%D1%82%D0%BE%D0%BC%D0%B5%D0%BB%D0%B5-news882752.html", "text": "Дете и двама шофьори са пострадали в катастрофа, причинена заради отнето предимство във Варна. Инцидентът е станал вчера вечерта. Това съобщават от Областната дирекция на МВР. Инцидентът е станал снощи около 19,50 часа на кръстовището на ул. „Найчо Цанов“ и ул. „Св. св. Кирил и Методий“. По време на движение 26-годишен водач на лек автомобил, при наличие на пътен знак „Б2 – \"Спри!  Пропусни движещия се по път с предимство“, не пропуска и блъска лек автомобил. Вследствие на инцидента мъжът е получил контузии. Водачката на второто превозно средство, която е на 24 години и дете от същия автомобил, също са с контузни наранявания. Тримата са прегледани и освободен за домашно лечение без опасност за живота. Сподели:", "date": "2019.11.07", "title": "Дете и двама шофьори се разбиха в автомеле"}
{"url": "https://pik.bg/%D1%81%D0%B0%D1%89-%D0%BE%D0%B1%D0%B2%D0%B8%D0%BD%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%82%D1%83%D0%B8%D1%82%D1%8A%D1%80-%D0%B2-%D1%88%D0%BF%D0%B8%D0%BE%D0%BD%D0%B0%D0%B6-news882794.html", "text": "Информацията е на американското правосъдие. Участници са бившите служители на „Туитър” Али Алзабарах и Ахмад Абуамо и саудитецът Ахмед Алмутаири, за когото следователи твърдят, че е бил съветник по социалните медии на саудитското кралство семейство. Те са обвинени, че са „ровили във вътрешните системи на социалната мрежа, за да се сдобият с лични информации за противници на саудитския режим и за хиляди други потребители”. Сред акаунтите е имало и такъв на популярен журналист с над милион последователи, както и на други влиятелни критици на саудитското правителство. Двамата служители на „Туитър” са били възнаградени с часовник и десетки хиляди долари, прехвърлени през тайни банкови сметки. Те са обвинени, че са действали като агенти на Саудитска Арабия, без да са се регистрирали като такива пред американските власти. Абуамо е обвинен и във фалшифициране на документи и в лъжесвидетелстване, когато е бил разпитван от агенти на ФБР. По-рано днес кралят на Саудитска Арабия Салман прие в Рияд директора на ЦРУ Джина Хаспъл, съобщи Ройтерс. Срещата на двамата съвпада с обвиненията в шпионаж. Двамата са обсъдили въпроси от взаимен интерес. На срещата се присъствали още министрите на вътрешните и на външните работи на  Саудитска Арабия и американският посланик в кралството. Двама бивши служители на „Туитър” и един гражданин на Саудитска Арабия бяха обвинени в САЩ, че са шпионирали акаунти в социалната мрежа в полза на Рияд. Сподели:", "date": "2019.11.07", "title": "САЩ обвини служители на \"Туитър\" в шпионаж"}
{"url": "https://pik.bg/%D0%BC%D0%B0%D1%81%D0%BA%D0%B0%D1%80%D0%B0%D0%B4-%D0%BB%D0%B5%D0%B9%D0%B4%D0%B8-%D0%B3%D0%B0%D0%B3%D0%B0-%D0%BF%D1%80%D0%BE%D0%B3%D0%BE%D0%B2%D0%B8%D1%80%D0%B0-%D0%B7%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D1%81-%D0%B1%D1%80%D0%B0%D0%B4%D0%BB%D0%B8-%D0%BA%D1%83%D0%BF%D1%8A%D1%80-news882676.html", "text": "Лейди Гага тушира спекулациите, че е имала романс с Брадли Купър. Ексцентричната певица заяви пред Опра Уинфри, че с актьора са просто приятели. За пред медиите обаче дълго време разигравали, че имат отношения. \"Всъщност ние създадохме една любовна история. За мен, като певица и като актриса, разбира се, че искахме да накараме хората да повярват, че сме влюбени\", разказа изпълнителката. По време на церемонията за връчването на наградите \"Оскар\", Гага се държа доста провокативно и прегръщаше и целуваше по бузите Купър. Всичко това обаче се отрази пагубно на връзката му с Ирина Шейк. \"Искахме хората да усетят тази любов на \"Оскарите\". Искахме тя да влезе право в обективите на камерата до всеки телевизор, по който ни гледаха. И работихме здраво за това в продължение на дни. Всичко бе подготвено като изпълнение до последния детайл\", разказа още тя. На официалната церемония, певицата и актьорът смаяха публиката с изпълнението си на песента \"Shallow\" от филма \"Роди се звезда\". Още от тяхното партньорство там се заговори, че холивудската звезда изневерява на съпругата си с изпълнителката, пише \"Тялото\". Сподели:", "date": "2019.11.07", "title": "МАСКАРАД: Лейди Гага проговира за отношенията си с Брадли Купър"}
{"url": "https://pik.bg/%D0%BE%D1%80%D0%B1%D0%B0%D0%BD-%D1%83%D0%BD%D0%B3%D0%B0%D1%80%D0%B8%D1%8F-%D0%BE%D1%87%D0%B0%D0%BA%D0%B2%D0%B0-%D0%B3%D0%B0%D0%B7-%D0%BE%D1%82-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-2021-%D0%B3-news882817.html", "text": "Унгария е силно зависима от Русия за доставките на природен газ. В момента той пристига през Украйна, но Русия иска да диверсифицира транзитните маршрути на енергийните си доставки. Унгарският премиер Виктор Орбан заяви днес след среща с гостуващия в Будапеща турски президент Реджеп Тайип Ердоган, че \"без Турция, миграцията към Европа не може да бъде спряна\". Орбан каза, че това превръща Турция в стратегически партньор на Унгария по въпросите на сигурността и миграцията. АП отбелязва, че Виктор Орбан е силно фокусиран върху антиимиграционната политика от 2015 г. Той каза, че оградите по южните граници на Унгария могат да спрат \"нелегалните мигранти\". Неколкостотин души, сред които много прокюрдски и антивоенни активисти, протестираха в Будапеща срещу визитата на Ердоган, съобщава още агенцията. Унгарският премиер Виктор Орбан каза, че неговата страна планира да може да получава природен газ от \"Турски поток\" до края на 2021 г., предаде Асошиейтед прес. Сподели:", "date": "2019.11.07", "title": "Орбан: Унгария очаква газ от \"Турски поток\"до края на 2021 г."}
{"url": "https://pik.bg/%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%B5%D1%84%D0%B5%D0%BA%D1%82%D0%B8-%D0%B4%D0%B6%D0%B5%D0%B9%D0%BC%D1%81-%D0%B4%D0%B8%D0%B9%D0%BD-%D0%BE%D0%B6%D0%B8%D0%B2%D1%8F%D0%B2%D0%B0-64-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D1%81%D0%BC%D1%8A%D1%80%D1%82%D1%82%D0%B0-%D1%81%D0%B8-news882664.html", "text": "64 години след смъртта си, Джеймс Дийн се завръща на екрана благодарение на специални ефекти, които пресъздават образа му от стари кадри и фотографии. Дийн, който загина на едва 24-годишна възраст в автомобилна катастрофа през 1955 г., ще се появи посмъртно в екшън-драмата за Виетнамска война \"Finding Jack\", съобщи \"Холивуд Рипортър\". Продуцентската къща \"Magic City Films\" е получила правата да използва образа на Дийн от семейството му за екранна адаптация на романа на Гарет Крокър от 2008 г. Книгата разказва историята на американски военни кучета, които са били използвани и по-късно изоставени във Виетнам. Дийн ще \"изиграе\" второстепенната роля на Роган. \"Търсихме навсякъде перфектния герой, за да изобразим Роган, който има някои изключително сложни черти на характера. След месеци проби заложихме на Джеймс Дийн\", каза сърежисьорът Антон Ернст. Образът на Дийн ще бъде пресъздаден чрез компютърно генерирани изображения (CGI) с помощта на архивни кадри и снимки, докато друг актьор ще предостави своя глас. Но концепцията не беше посрещната с всеобщо одобрение, а звездата от \"Капитан Америка\" Крис Еванс написа в Туитър: \"Това е ужасно. Може би скоро ще можем да си намерим компютър, който да ни нарисува нов Пикасо\". Филмът, по който трябва да започнат снимки скоро, предстои да излезе следващия ноември. Производителите му се надяват, че технологията ще бъде използвана, за да върне други починали звезди на екран в нови роли, пише \"Монитор\". Сподели:", "date": "2019.11.07", "title": "СЪС СПЕЦИАЛНИ ЕФЕКТИ: Джеймс Дийн \"оживява\" 64 години след смъртта си"}
{"url": "https://pik.bg/%D1%80%D0%B8%D1%81%D0%BA%D0%BE%D0%B2%D0%B5%D1%82%D0%B5-%D0%BD%D0%B0-%D0%BF%D1%80%D0%BE%D1%84%D0%B5%D1%81%D0%B8%D1%8F%D1%82%D0%B0-%D0%BF%D0%B5%D1%82%D1%8A%D1%80-%D1%85%D1%83%D0%B1%D1%87%D0%B5%D0%B2-%D1%80%D0%B0%D0%B7%D0%B4%D0%B5%D0%BB%D0%B5%D0%BD-%D1%81-%D0%B6%D0%B5%D0%BD%D0%B0-%D1%81%D0%B8---1700-%D0%BA%D0%BC-%D0%B4%D0%B5%D0%BB%D1%8F%D1%82-%D1%82%D1%80%D0%B5%D0%BD%D1%8C%D0%BE%D1%80%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-news882776.html", "text": "Треньорът на \"Левски\" Петър Хубчев е разделен с жена си Поли. Не става обаче дума за развод, а за временна разлъка. Докато бившият национал тренира сините, 1700 километра го делят от съпругата му. Тя живее в Германия, където помага на дъщеря им. Заради кариерата на Хубчев, дълги години семейството живя в чужбина. Хубчеви дори имат къща във Франкфурт. Хубчев и Поли прекарват по-малко време заедно напоследък. Съпругата му е ангажирана с дъщеря им Кристина, която работи като педагог в детска градина. Двете са много привързани една към друга и са неразделни. Синът на семейството, Валери, пък наскоро приключи образованието си в Англия, след като сложи край на футболната си кариера и също реши да се развива зад граница. Въпреки, че са на различни места, фамилия Хубчеви е изключително сплотена. Те са заедно по празници и семейни тържества, а Хубчев редовно ходи до Германия, за да прекарва време с близките си, пише ежедневник. Сподели:", "date": "2019.11.07", "title": "РИСКОВЕТЕ НА ПРОФЕСИЯТА: Петър Хубчев разделен с жена си - 1700 км. делят треньора на \"Левски\" от любимата му"}
{"url": "https://pik.bg/%D1%80%D1%83%D1%81%D0%B8%D1%8F-%D1%81%D0%B5-%D1%81%D0%B4%D0%BE%D0%B1%D0%B8-%D1%81-%D1%87%D0%B0%D1%81%D1%82%D0%B8-%D0%BE%D1%82-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B0%D1%82%D0%B0-%D0%BF%D0%B2%D0%BE-%D1%81%D0%B8%D1%81%D1%82%D0%B5%D0%BC%D0%B0-%D0%BF%D1%80%D0%B0%D1%88%D0%BA%D0%B0%D1%82%D0%B0-%D0%BD%D0%B0-%D0%B4%D0%B0%D0%B2%D0%B8%D0%B4-news882747.html", "text": "Русия се е сдобила с части от израелската система за противоракетна отбрана \"Прашката на Давид\" в Сирия, предаде китайската медия \"Сина\". Елементи от противоракетната отбрана на еврейската държава е била задействана по време на ракетно нападение от територията на Сирия на 23 юни 2018 г. Два от снарядите обаче не поразили целите си и паднали на територията на раздираната от гражданска война близкоизточната страна. Бойци от части, лоялни на президента в Дамаск Башар Асад, са предали елемента от \"Прашката на Давид\" на руски военни, разположени в Сирия. Само една медия от Израел е публикувала новината на китайската информационна агенция. Вестник \"Ерусалим пост\" е препечатал материала, като е цитирал източници от Русия. Ръководството на израелските въоръжени сили през миналата година е признало за неуспешно изпитание на \"Прашката на Давид\". Снаряд се е взривил 25 секунди след изстрелването край сирийската граница. Друга ракета не е достигнала целта. На този етап обаче няма данни дали става дума за един и същи случай. Израел е започнал да изпитва \"Прашката на Давид\" през 2016 г. Системата за ПРО е била разработка на местна и американска фирми. Тя е била наречена на описаното в Библията оръжие, с което първият цар на Израел (Х век. пр.н.е.) е убил гиганта Голиат. Сподели:", "date": "2019.11.07", "title": "Русия се сдоби с части от израелската ПВО система \"Прашката на Давид\""}
