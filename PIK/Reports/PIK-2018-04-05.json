{"url": "http://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%BA%D0%B0%D1%80%D0%B0%D0%BC%D0%B5%D0%BB%D0%B0---%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B8-%D1%84%D0%B0%D0%BA%D1%82%D0%B8-news740452.html", "text": "Карамелът е бежов до тъмнокафяв сладкарски продукт, произведен чрез нагряване на различни видове захари. Използва се като ароматизатор в пудинги и десерти, както и за други сладкарски десерти. Процесът на карамелизиране се състои в загряване на захарта бавно до около 170 ° C (340 ° F). Тъй като захарта се загрява, молекулите се разпадат и се образуват отново в съединения с характерен цвят и вкус. По случай празника на карамела, foodpanda подбра няколко любопитни факти. • Карамелените бонбони и карамелените ябълки са изработени по различни начини. • Карамелът е създаден от захар за готвене в дълги периоди от време при определена температура. • Много бонбони се правят само с аромат на карамел. • Кармеленият оцветител е тъмна, горчива на вкус течност, високо концентриран продукт на почти пълна карамелизация, бутилирани за търговска употреба. Използва се за оцветяване на храни и в напитки като кола. • Карамелените изделия са плътни, блестящи, приготвени чрез варене на смес от мляко или сметана, захар, масло и ванилов аромат. Захарта се загрява отделно, за да достигне 170 °. Сподели:", "date": "2018.04.05", "title": "Празник на карамела - любопитни факти"}
{"url": "http://pik.bg/53-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B8%D0%B5%D1%82%D0%BE-%D0%BD%D0%B0-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-news740594.html", "text": "Земен трус с магнитуд 5,3 стана в четвъртък на крайбрежието на американския щат Калифорния, съобщи Европейският сеизмологичен център. Според данните епицентърът е бил на 156 км западно от Лос Анджелис. Огнището е на дълбочина 8 км и на 83 км от Санта Барбара. Засега няма данни за щети и пострадали. Сподели:", "date": "2018.04.05", "title": "5,3 по Рихтер разлюля крайбрежието на Калифорния"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B3%D0%BD%D1%83%D1%81%D0%B5%D0%BD-%D0%BF%D0%B5%D1%80%D0%B2%D0%B5%D1%80%D0%B7%D0%BD%D0%B8%D0%BA-%D0%B1%D0%BB%D1%83%D0%B4%D1%81%D1%82%D0%B2%D0%B0%D0%BB-%D1%81-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D1%86%D0%B0%D1%82%D0%B0-%D1%81%D0%B8-news740472.html", "text": "Задържаха 32-годишен мъж за блудствени действия с 9-годишната си племенничка, съобщиха от Прокуратурата. Под ръководството и надзора на Софийска районна прокуратура е образувано и се води досъдебно производство за това, че Петър М., на 3 април 2018 г., около 18:00 часа, в дома си, в София, е извършил блудствени действия с 9-годишната П. Предвид високата обществена опасност на деянието и извършителя, както и поради факта, че деянието е извършено в изпитателен срок на предходно негово осъждане, наблюдаващият прокурор е постановил задържането на М. за срок до 72 часа, като е разпоредено привеждането му в сградата на СРС на 6 април 2018 г. – за разглеждане на искане за вземане спрямо него на мярка за неотклонение „Задържане под стража“. Сподели:", "date": "2018.04.05", "title": "Задържаха гнусен перверзник, блудствал с племенницата си"}
{"url": "http://pik.bg/%D0%B3%D0%B5%D0%BD%D1%81%D0%B5%D0%BA%D1%8A%D1%82-%D0%BD%D0%B0-%D0%BD%D0%B0%D1%82%D0%BE-%D0%BF%D1%80%D0%B8%D0%B7%D0%BE%D0%B2%D0%B0-%D0%BA%D1%8A%D0%BC-%D1%81%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%B8%D0%B5-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D1%80%D1%83%D1%81%D0%BA%D0%B8%D1%82%D0%B5-%D1%80%D0%B0%D0%BA%D0%B5%D1%82%D0%BD%D0%B8-%D1%83%D1%87%D0%B5%D0%BD%D0%B8%D1%8F-%D0%B2-%D0%B1%D0%B0%D0%BB%D1%82%D0%B8%D0%B9%D1%81%D0%BA%D0%BE-%D0%BC-news740530.html", "text": "EUObserver, цитиран от \"Фокус\". Генералният секретар на НАТО Йенс Столтенберг заяви по време на своето пътуване в Канада, че Алиансът ще следи отблизо руските ракетни учения в Балтийско море, но предупреди, че е възможно отношенията с Москва да се влошат, предава Той призова същевременно за спокойствие. Русия започна рутинни учения на балтийския си флот в Калининград, което предизвика Швеция да предупреди цивилния си морски трафик, че част от Балтийско море ще бъде временно опасно за навигация, а Латвия затвори част от гражданското си въздушно пространство. Сподели:", "date": "2018.04.05", "title": "Генсекът на НАТО призова към спокойствие във връзка с руските ракетни учения в Балтийско море"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B3%D0%B5%D1%80%D0%B8-%D0%B4%D0%BE%D0%BD%D1%87%D0%B5%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D0%B8%D1%80%D0%BD%D0%B8%D1%86%D0%B8%D1%82%D0%B5-%D0%BD%D0%B0%D0%BB%D0%B8%D0%B2%D0%B0%D1%82%D0%B5-%D0%BD%D0%B0%D1%80%D0%BE%D0%B4%D0%BD%D0%B8-%D0%BF%D0%B0%D1%80%D0%B8-%D0%B2-%D1%80%D0%B0%D0%B4%D0%B8%D0%BE-%D1%80%D0%B5%D0%BA%D0%BB%D0%B0%D0%BC%D0%B8-%D0%B0-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8%D1%82-news740474.html", "text": "Водещата и модел Гери Дончева се оплака от отношението на служителите в данъчното, където отишла, за да погаси задълженията си към държавата. Красавицата решила да плати данъците си по нов метод - с кредитна карта, за който от месец слушала в радио реклами. Ето какво написа Дончева в своя \"Фейсбук\"-профил. Публикуваме текста без редакторска намеса: \"Поне от месец чувам напомпана реклама на общината, която тръби, че ако си платите годишния данък с КАРТА ВИЗА (оп, рекламка), ще участвате в томбола за спечелването на АйФон Х. Добреее, дотук добре. Решавам аз, че и без това имам карта Виза, защо пък да не си платя данъка с нея вместо с друга пластика... и отивам в общината и тук ЗАПОЧВА СМЕХЪТ! - Добър ден, бих искала да си платя сметката (подавам листа със задължения, който са ми изпратили те) с карта VISA за да участвам в томболата за АйФона. - (няма добър ден, няма поздрав за живи хора...) Ама изобщо не знам за каква томбола говорите! Аз това го знам от разни данъкоплатци като Вас, които идват и питат за тази томбола от поне месец насам. А като има толкова много хора, които питат за томболата, обявена по радиото във всяка 15 минутна рекламна пауза, защо Вие не питате Вашите шефове и да разберете за да упътване хората...? Защото не ме интересува! Ще плащате ли или?! Тъй като системата им ОТХВЪРЛИ моята VISA се наложи да си платя с Мастеркартата ми, така че няма да печеля айФон Х, нито държавата спечели мен в този ден. И то не заради томболата и АйФона, а заради тоталната дезинформираност на служителите им и набиване на НАШИ пари, пари на народа, в безмислени реклами по радиото!\". Сподели:", "date": "2018.04.05", "title": "СКАНДАЛ! Гери Дончева скочи на бирниците: Наливате народни пари в радио реклами, а чиновниците ви - тотално дезинформирани"}
{"url": "http://pik.bg/%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BA%D0%BE%D0%BD%D1%81%D1%83%D0%BB%D1%81%D0%BA%D0%B0-%D0%BF%D0%BE%D0%BC%D0%BE%D1%89-%D0%BD%D0%B0-%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-news740584.html", "text": "Британските власти са уведомили Юлия Скрипал за предложението на руското посолство да й окаже консулска помощ, но тя не го е приела, заяви външното министерство в Лондон, цитирано от Ройтерс. Съобщгението на Форин офис бе направено малко след като посланикът на Русия в Лондон Александър Яковенко каза на пресконференция, че Русия на няколко пъти е поискала консулски достъп до руската гражданка Юлия Скрипал, но не е получила отговор от британските власти. \"Уведомихме г-ца Скрипал за предложението на руското посолство за консулска помощ. Сега г-ца Скрипал е в състояние да избере дали и кога да приеме това предложение, но до днес тя не го е направила\", гласи съобщението на Форин офис, пише БТА. Сподели:", "date": "2018.04.05", "title": "Русия предложи консулска помощ на Юлия Скрипал"}
{"url": "http://pik.bg/%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D1%80%D0%B0%D0%B7%D0%BA%D1%80%D0%B8%D0%B2%D0%B0-40-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D1%81%D0%B8-%D0%BF%D0%BB%D0%B0%D1%82%D1%8F%D1%82-%D0%B7%D0%B0-%D1%81%D0%BD%D0%B8%D1%80%D0%B0%D0%BD%D0%B5-news740504.html", "text": "40,6% от българите имат нагласата да платят малка сума за саниране на жилищата си, съобщи Министерството на регионалното развитие и благоустройството (МРРБ), като се позова на изследване на социологическа агенция \"Екзакта\". От съобщението на министерството става ясно, че държавата обмисля дали да продължи замразената в момента програма за безплатно саниране, като включи в нея и самоучастие на собствениците. МРРБ е водещото ведомство по безплатната Национална програма за енергийна ефективност, по която вече не се приемат нови кандидати са ремонт. Към момента тече друга, европейска програма за саниране на блокове(\"Региони в растеж\"), но по нея се изисква съфинансиране (самоучастие). Проучването на \"Екзакта\" е било фокусирано върху политиките на МРРБ и е проведено сред 1500 души в 98 населени места. На въпрос „Какъв процент от мерките за енергийна ефективност на жилището си бихте могли да платите сами, ако държавата не ги поема\" 19,9% казват, че могат да финансират до 25% от разходите, 9,9% могат да заделят между 26 и 50%, а други 1,5% - между 51 и 99%. 8,9% са готови да поемат инвестицията изцяло, а 0,4% - на база дела си в собствеността на блока. В реално изражение – 13,5% от хората заявяват, че могат да заделят до 500 лв., 7,5% - между 501 и 1000 лв., 8,3% - между 1001 и 2000 лв., за изпълнение на мерки за енергийна ефективност в жилищата им. Голяма е и групата на тези, които не могат да посочат конкретна сума и смятат, че разходите за саниране не са по джоба им. Такива са 56,3% от участниците в проучването. Данните от анкетата показват още, че в многофамилните жилища за поддръжка на сградите се събират предимно минимални месечни вноски от собствениците. Такъв е вариантът при 35,3% от участниците в изследването, като най-масовата месечна вноска е в размер на 5 лв. за член от домакинство. Други 33,5% казват, че при нужда от ремонти се събират допълнителни средства, а в сградите на 11,9% е създаден специален фонд за поддръжка на общите части. По данни на МРРБ към 04.04.2018 г. по Националната програма за енергийна ефективност са въведени в експлоатация 1129 санирани сгради, а в процес на строителство са 439, отчитат още от МРРБ. Според действащите правила стойността на цялата инвестиция се поема от държавата. Обмисля се обаче на следващ етап от програмата хората да участват във финансирането с определен процент предвид определения в законодателството ангажимент за собствениците да поддържат имуществото си в добро техническо състояние за тях и за околните. Вчера правителството прие доклад за изпълнението на Националната програма за енергийна ефективност на многофамилни жилищни сгради през 2017 г. Данните от него показват, че през миналата година, след обновяване по програмата, са били санирани общо 49 699 жилища в 769 многофамилни жилищни сгради. Към 31 декември 2017 г. са стартирали дейности по 98,5% от всички 2022 сгради със сключени договори за целево финансиране по програмата. Предвижда се през 2018 г. да бъдат обновени още 51 010 жилища в общо 712 сгради. Според данните последните одобрени за реновиране сгради се очаква да бъдат завършени в края на 2019 г. Сподели:", "date": "2018.04.05", "title": "Изследване разкрива: 40% от българите са готови да си платят за сниране"}
{"url": "http://pik.bg/%D0%B5%D1%81%D0%BC%D0%B5%D1%80-%D0%BE%D1%88%D1%83%D1%88%D0%BA%D0%B0-%D0%B4%D0%B6%D0%B8%D0%B7%D1%8A%D1%81%D0%B0-%D0%B1%D0%BB%D0%B0%D0%B3%D0%BE-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%BE%D0%B1%D0%B8%D0%BA%D0%B0%D0%BB%D1%8F-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%B8%D1%82%D0%B5-%D1%81-%D0%B5%D0%B4%D0%BD%D0%BE-%D0%B8-%D1%81%D1%8A%D1%89%D0%BE-%D1%81%D0%B0%D0%BA%D0%BE-news740506.html", "text": "Благо Джизъса си намери майстора в лицето на вече бившата си жена Есмер Омерова. Танцьорката е оставила футболната звезда без пукната стотинка в джоба, твърдят запознати. При развода тя му е взела и дома, и колата и го е зарязала буквално с едно сако на гърба, с което да обикаля родните телевизии. „В момента Благо е тотално на червено. Не плаща по заведенията, няма пари да си плати сметките. Черпят го приятелите му. Те го возят в колите си, освен това си търси жилище под наем. Няма възможност да си вземе хубав дом, готов е да се завре и в панелка“, твърдят запознати източници. Говори се, че апартаментът на футболиста е бил ипотекиран, вноските не са плащани и така серийният разбивач на женски сърца го е изгубил. В основата на това пълно разорение била красавицата Есмер, пише столичен седмичник. Миловидната рускиня била истински звяр, когато става въпрос за пари. Тя се заклела да отмъсти на мъжа си за безбройните изневери през 3-годишната им връзка, като го остави гол и бос след развода Сподели:", "date": "2018.04.05", "title": "Есмер ошушка Джизъса! Благо Георгиев обикаля телевизиите с едно и също сако"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BF%D0%B5%D1%82%D1%80%D0%B8%D1%87-%D0%BA%D0%BE%D0%BB%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BF%D0%BE-%D1%82%D0%B0%D0%B2%D0%B0%D0%BD-news740575.html", "text": "Лек автомобил излетя от пътя Петрич-Марикостиново и се преобърна по таван, трима са пострадали. Пътният инцидент стана към 19.30 ч. Лекият автомобил без спирачен път излетял от пътя, скъсал мантинелата и се обърнал по таван в нивите. Водачът и двамата му спътници са транспортирани до болницата в Петрич, състоянието им се изяснява, пише БГНЕС. На място екипи на пожарната и полицията изясняват причините за пътния инцидент. Сподели:", "date": "2018.04.05", "title": "Катастрофа край Петрич! Кола се обърна по таван"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%BD%D0%B0%D1%81%D1%8A%D1%80%D1%87%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%BA%D0%BE%D1%80%D0%BE-%D1%89%D0%B5-%D1%81%D1%82%D0%B5-%D0%B2-%D0%BD%D0%B0%D1%82%D0%BE-news740508.html", "text": "Македония скоро ще влезе в НАТО, прогнозира посланикът на САЩ Джес Бейли на форума ”НАТО и ти”. Според Бейли влизането на Македония в НАТО ще помогне да се преодолеят вътрешните политически разделения в страната. Той подчерта, че е необходимо системните реформи, които се въвеждат в Македония, да не останат само на хартия, и законите, които се приемат в парламента, да се прилагат на практика. Министърът на отбраната Радмила Шекеринска заяви, че членството в НАТО е от особено значение, защото страната ще стане част от световно най-могъщия икономически съюз, който уважава демокрацията и е гарант за сигурността на неговите членки. Шекеринска каза, че влизането в НАТО ще позволи безпрепятствен икономически напредък на страната и ще бъде гаранция за нейната бъдеща демократизация, пише в. \"Нова Македония\". Сподели:", "date": "2018.04.05", "title": "Американският посланик насърчи Македония: Скоро ще сте в НАТО!"}
{"url": "http://pik.bg/%D1%81%D1%8A%D0%B4%D1%8A%D1%82-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-news740576.html", "text": "AFP, цитирана от \"Фокус\". Германският съд отказа молбата на Испания за екстрадиране на бившия каталунски лидер Карлес Пучдемон, който е обвиняват за подбуждане на бунт в страната си и който бе арестуван в Германия миналия месец, предава Съдът съобщи, че обвиненията за „въстание“ в заповедта за арест не съответстват на германския закон, за разлика от злоупотребата с публични средства, които могат да бъдат причина за екстрадиране. Пучдемон е освободен под гаранция от ареста. Сподели:", "date": "2018.04.05", "title": "Съдът в Германия отказа да екстрадира в Испания Карлес Пучдемон"}
{"url": "http://pik.bg/%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BD%D0%B0-%D1%82%D1%8A%D1%80%D0%B3-%D0%BF%D0%BE%D1%80%D1%82%D1%80%D0%B5%D1%82-%D1%80%D0%B8%D1%81%D1%83%D0%B2%D0%B0%D0%BD-%D0%BE%D1%82-%D1%85%D0%B8%D1%82%D0%BB%D0%B5%D1%80-news740577.html", "text": "Маслен портрет, на който Адолф Хитлер рисува своя любовница, ще бъде предложен на търг в Нюрнберг следващата седмица с начална цена 60 000 евро, съобщи Ройтерс, цитирана от БТА. На картината \"Портрет на момиче\", подписана \"А. Хитлер, 1916\", е нарисувана Шарлот Лобжоа, с която той се запознава, докато служи във Франция през Първата световна война. Портретът е бил купен от фламандци около 1967 г., съобщи тръжна къща \"Вайдлер\". Неин представител каза, че имат документи, според които картината е излагана в японски галерии. Хитлер се е издържал от продажбата на картините си през 20-те години на 20-и век, преди да се насочи към политиката. Тръжна къща \"Вайдлер\" продаде акварел на замъка Нойшвайщайн от Хитлер за 100 000 евро през 2015 г. Сподели:", "date": "2018.04.05", "title": "Продават на търг портрет, рисуван от Хитлер"}
{"url": "http://pik.bg/%D0%B8%D1%81%D1%82%D0%B8%D0%BD%D1%81%D0%BA%D0%B8-%D1%84%D0%B0%D0%BA%D0%B8%D1%80-%D1%86%D0%B8%D0%B3%D0%B0%D0%BD%D0%B8%D0%BD-%D0%B7%D0%B0%D0%B4%D0%B8%D0%B3%D0%BD%D0%B0-5-%D1%82%D0%BE%D0%BD%D0%B5%D0%BD-%D0%BC%D0%BE%D1%81%D1%82-news740507.html", "text": "5-тонна стоманена конструкция, демонтирана от скоростната жп линия София- Бургас е била открадната между 30 март и 3 април. Липсата лъснала рано сутринта във вторник при оглед на площадката в съседство с перона на жп гарата в село Оризово. В хода на образуваното досъдебно производство се установило, че са изчезнали и няколко стоманени релси, които били открити в съседен двор. Кражбата на моста е била осъществена с помощта на автокран и камион, нает от 38-годишния Бекташ М. от близкото село Опълченец, съобщава \"Монитор\". Мъжът се хванал на почасова работа да разбива стоманобетонните траверси и да вади от тях арматурата, но междувременно установил, че обектът не е охраняем и само който го мързи не крадял метали. Стоката била откарана до Пловдив и продадена за скрап, тепърва ще се установява каква е стойността й. Бекташ, който е от ромски произход е задържан за 24 часа, образувано е досъдебно производство. Аналогичен случай за кражба на мостова конструкция е имало през януари 2013 година, когато петима жители на чирпанското село Мирово нарязаха на парчета и откараха чак в Ямбол като скрап мост над река Марица, използван от военните. Сподели:", "date": "2018.04.05", "title": "Истински факир! Циганин задигна 5-тонен мост"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D0%B5%D0%BA%D0%BE%D1%80%D0%B4-%D0%B4-%D1%80-%D0%B5%D0%BD%D1%87%D0%B5%D0%B2-%D0%BD%D0%B0%D0%B4%D1%83-%D0%B1%D1%8E%D1%81%D1%82%D0%B0-%D0%BD%D0%B0-%D0%B7%D0%BB%D0%B0%D1%82%D0%BA%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D1%81-1300-%D0%BA%D1%83%D0%B1%D0%B8%D0%BA%D0%B0-%D0%B2%D0%B8%D0%B6%D1%82%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D0%B9--news740490.html", "text": "Деколтето на плеймейтката Златка Димитрова набъбна с рекордните за нея 1300 кубика, научи ПИК. Бургаската сексбомба легна под скалпела на д-р Ангел Енчев, за да тунингова за втори път бюста си. През седмицата Златка си пусна клипче от операционната маса в клиниката на хирурга на звездите. По време на интервенцията той е отстранил старите импланти и е поставил нови, още по-големи. Предишните са били общо 840 кубика или с 360 куб. по-малко. Операцията е преминала успешно и в отлична форма днес преди обед д-р Енчев е изписал плеймейтката. В последно време Златка се отдаде на своя син Мирослав. Това обаче не й е попречи да обръща внимание и на себе си. Красавицата възвърна формата си от преди да забременее за нула време благодарение на усърдни тренировки във фитнеса, където оформи тялото си. Сподели:", "date": "2018.04.05", "title": "ПЪРВО В ПИК! РЕКОРД! Д-р Енчев наду бюста на Златка Димитрова с 1300 кубика! Вижте ПЪРВАТА Й СНИМКА след операцията "}
{"url": "http://pik.bg/%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D0%BD%D0%B5-%D0%BF%D0%BE%D0%B7%D0%B2%D0%BE%D0%BB%D0%B8-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%BF%D0%BE%D1%89%D0%B8-%D0%B4%D0%B0-%D0%BF%D0%B5%D1%87%D0%B5%D0%BB%D1%8F%D1%82-%D0%BF%D0%B0%D1%80%D0%B8-%D1%81-%D0%BD%D0%B5%D0%B9%D0%BD%D0%B8%D1%8F-%D0%BF%D0%BE%D1%80%D1%82%D1%80%D0%B5%D1%82-news740570.html", "text": "Кралица Елизабет Втора възпрепятства плановете на британската компания \"Ройъл мейл\" да използва в качеството на собствен търговски знак неин умален портрет в профил на стандартните пощенски марки на кралството, съобщи в. \"Дейли експрес\", цитиран от БТА. Това изображение неизменно присъстваше на пощенските марки от първа и втора класа от 1967 г., когато то беше сътворено от британския художник, скулптор и дизайнер на монети и пощенски марки Арнолд Машин /1911-1999/. След консултации с кралицата придворни от висок ранг са счели инициативата на британските пощи като крайно неуместна, за което веднага били уведомени съответните ръководители. Според депутата от управляващата Консервативна партия Нейджъл Еванс подобно използване на лика на Нейно Величество за печелене на пари е \"абсолютно неприемливо\". \"Радвам се, че този опит претърпя провал\", добави парламентаристът. Кралската поща, основана през 1516 година и приватизирана през 2013 г., беше решила да подобри разклатеното си финансово състояние с използването на лика на кралицата. Миналата година доходите на компанията спаднаха с 5 процента, което предизвика недоволство сред акционерите й. Сподели:", "date": "2018.04.05", "title": "Елизабет II не позволи на британските пощи да печелят пари с нейния портрет"}
{"url": "http://pik.bg/%D0%BC%D1%8A%D1%87%D0%B8-%D0%B2%D0%B8-%D0%B1%D0%B5%D0%B7%D1%81%D1%8A%D0%BD%D0%B8%D0%B5-%D0%B2%D0%B8%D0%B6%D1%82%D0%B5-%D1%81%D1%8A%D0%B2%D0%B5%D1%82%D0%B8%D1%82%D0%B5-%D0%BD%D0%B0-%D0%B2%D0%B0%D0%BD%D0%B3%D0%B0-news740484.html", "text": "Пророчицата баба Ванга е оставила няколко лесни рецепти, които успешно лекуват безсъние. Особено в летните горещини често ни измъчва безсъние, тъй като през деня тялото ни не успява да се охлади достатъчно, за да може вечер да заспим спокойно. Поради тази причина мозъкът ни не получава сигнал, че вече е време за сън. Другата причина, която често води до безсъние, без оглед на метеорологичната обстановка е постоянният стрес, на който сме подложени. Ето и рецептите на баба Ванга с които гарантирано ще се избавите от неприятното и опасно безсъние: – добре е човекът, страдащ от безсъние да напълни възглавницата, на която спи с изсушен хмел; – всяка вечер преди сън хапвайте по една супена лъжица чист пчелен мед; – преди лягане се взима по една супена лъжица захар, а веднага след това се изпива една чаена чаша вода; – стеблата и корените от дивият червен мак също вършат отлична работа. Те се събират през май. След като ги измиете добре, го изсушете на сянка, след което напълнете възглавницата с тях и спете на нея. Ако нито един от тези методи препоръчани от Ванга не ви допада, то тогава можете да използвате и желатина като цяр срещу безсънието, което ви измъчва. Разтопете една кафена лъжица в чаена чаша с вода и го изпийте. Той съдържа глицерин, който охлажда тялото и по този начин мозъкът получава сигнал, че е време за сън. При всички случаи, за да бъде излекувано безсънието, трябва да се открие първопричината за него. Първото, което обикновено се прилага в такива случаи, е поведенческа терапия, която има за цел да разкрие основните ви навици, засягащи съня. По време на терапията се прилага обучение, чрез което да бъдат създадени нови привички, когнитивна поведенческа терапия и техника за релаксация. В случай, че страдате от безсъние, бихте могли да предприемете някои мерки, които ще облекчат значително състоянието ви. Препоръчително е да установите режим на заспиване и събуждане по едно и също време. Не е препоръчително да стоите в леглото си, ако не спите. Специалистите са категорични, че то трябва да бъде използвано само за сън. Спалнята ви трябва да е максимално удобна и безшумна. В никакъв случай не трябва да привиквате да заспивате на включен телевизор. Ако страдате от безсъние, е необходимо да обърнете сериозно внимание и на храната си. Вечерята ви трябва да е засищаща, но в същото време лека, тъй като гладът и преяждането оказват влияние върху качеството на съня ви.Добре е за вечеря да заложите на зеленчуци, риба или месо с малко мазнини. Твърдението, че приемът на алкохол помага за заспиване, е абсолютна глупост. Не приемайте тонизиращи напитки след 17 ч., тъй като в противен случай със сигурност ще имате проблеми със съня. Сподели:", "date": "2018.04.05", "title": "Мъчи ви безсъние? Вижте съветите на Ванга"}
{"url": "http://pik.bg/%D0%B8%D0%B7%D1%82%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B0%D0%BD%D0%BD%D0%B8-%D0%B5-%D0%B7%D0%B0%D1%81%D0%B5%D0%B3%D0%BD%D0%B0%D0%BB%D0%BE-87-%D0%BC%D0%BB%D0%BD-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D1%84%D0%B5%D0%B9%D1%81%D0%B1%D1%83%D0%BA-news740529.html", "text": "Той каза също, че не е уволнил никого заради скандала и не смята да го прави. Миналия месец Facebook за пръв път призна, че лична информация за милиони потребители по грешка е стигнала до \"Кембридж аналитика\". Зукърбърг каза на репортерите, че Facebook е трябвало да направи повече, за да държи под око програмисти, които създават приложения, като този, нает от Cambridge Analytica през 2014 г. Фирмата \" Facebook, Inc. \" съобщи, че лична информация за 87 млн. потребители, главно в САЩ , може да е била неправилно споделена с политическата консултантска фирма \" Кембридж аналитика \" , което увеличава предишните оценки, че засегнатите са над 50 милиона души, предаде Ройтерс. Главният изпълнителен директор на Facebook Марк Зукърбърг каза по време на конферентeн разговор с журналисти, че Facebook не е констатирал \"никакво съществено влияние\" върху използването или продажбата на реклами след скандала, макар че добави, че \"не е добре\", ако хората не са доволни от компанията. Акциите се повишиха с над 3 процента \"след биенето на камбаната\", т.е. след края на сесията на стоковата борса. Зукърбърг каза на репортерите, че поема вината за изтичането на данни, което разгневи потребителите , рекламодателите и законодателите, но каза също, че все още той е човекът, който трябва да е начело на създадената от него компания. \" Когато изграждаш нещо като Facebook , което е без прецедент в света, ще има неща, които ще объркаш\", каза Зукърбърг и добави, че е важно човек да се учи от грешките си. Той каза, че не знае сред ръководния екип на Facebook да се обсъжда негово оттегляне, макар че директорите ще се изправят пред предизвикателство, ако решат да го отстранят, защото Зукърбърг държи контролния пакет от акциите. Идната седмица Зукърбърг ще даде показания по въпроса по време на изслушване в американския Конгрес . Базираната в Лондон Cambridge Analytica , чийто клиент по време на предизборната си кампания беше и Доналд Тръмп , оспори оценката на Facebook за броя на засегнатите потребители. Вчера компанията заяви в Twitter , че е получила данни за не повече от 30 млн. души от изследовател, нает от нея да ги събира от потребители на Facebook . Той допълни, че Facebook предприема стъпки за ограничаване на обема лични данни, достъпни до създатели на приложения, и може да са нужни още две години за разрешаване на проблемите. \"Разширяваме възгледа си за това до къде се простира отговорността ни\", каза Зукърбърг . Повечето от 87-те милиона потребители, чиито данни са били споделени с Cambridge Analytica , са били в САЩ . Сподели:", "date": "2018.04.05", "title": "Изтичането на данни е засегнало 87 млн. потребители \"Фейсбук\""}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%B8%D0%B7%D0%B2%D0%B8%D1%85%D0%B0-%D1%80%D1%8A%D1%86%D0%B5%D1%82%D0%B5-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B8-%D0%B8%D0%B7%D0%B3%D0%BE%D0%BD%D0%B8%D0%BB%D0%B8-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-news740445.html", "text": "\"Делото Скрипал стана измислен и инсцениран предлог за неоснователно експулсиране на руски дипломати не само от САЩ и Великобритания, но и от други държави, на които просто им извиха ръцете\", каза първият дипломат на Москва. \"Отдавна не бяхме виждали тъй неприкрита гавра с международното право\", добави той и посочи, че Москва настоява за \"отговорно разследване, което стриктно да отговаря на Конвенцията за забрана на химическите оръжия\". \"Покровителите на киевските власти си затварят очите за опитите да бъдат преразгледани Минските споразумения и насърчават \"партията на войната\" в Украйна, чийто стремеж е проблемът със сепаратистки Донбас да бъде решен със сила\", отбеляза Лавров, предава БНТ. През февруари в Украйна влезе в сила закон, определящ \"държавната политика за гарантиране на държавния суверенитет над временно окупираните територии в Донецка и Луганска област\". Документът нарича действията на Русия \"агресия срещу Украйна\" и предоставя на президента Петро Порошенко правото да използва въоръжените сили в пределите на страната без съгласието на парламента. В окончателния текст изобщо не се споменават Минските споразумения, посочва ТАСС. Западните страни трябва да осъзнаят, че на световната арена вече не ще може да се играе на една врата, че са безперспективни усилията да издействат едностранни предимства за сметка на Русия, че сигурността в Евроатлантика, в Азиатско-Тихоокеанския регион и в света като цяло трябва да бъде равна и неделима, добави Лавров. На много от страните, изгонили руски дипломати във връзка с британските обвинения срещу Москва по повод \"делото Скрипал\", просто са им извили ръцете. Това е гавра с международното право, заяви руският външен министър Сергей Лавров, цитиран от ТАСС. Лавров каза пред участниците в Московската конференция по сигурността, че Западът организира груби политически провокации, целящи още повече да демонизират Русия. Сподели:", "date": "2018.04.05", "title": "Лавров: Извиха ръцете на държави, изгонили руски дипломати"}
{"url": "http://pik.bg/%D0%B0-%D0%BE%D1%82%D1%81%D1%8A%D1%81%D1%82%D0%B2%D0%B8%D1%8F%D1%82%D0%B0-%D0%B8%D0%B7%D0%B2%D0%B8%D0%BD%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%B1%D0%B5%D0%BB%D0%B5%D0%B6%D0%BA%D0%B8-%D0%B8%D0%B7%D1%87%D0%B5%D0%B7%D0%B2%D0%B0%D1%82-%D0%B4%D0%BE-%D0%BD%D1%8F%D0%BA%D0%BE%D0%BB%D0%BA%D0%BE-%D0%BC%D0%B5%D1%81%D0%B5%D1%86%D0%B0-news740500.html", "text": "Медицинските бележки за извинения на отсъствията от детска градина и училище ще бъдат премахнати до няколко месеца. Това стана ясно от изказване на здравния министър Кирил Ананиев по време на парламентарния контрол. Вместо тях боледуванията и дните, които са дадени за болнично лечение ще се вписват в отрязък към амбулаторния лист, който ще се откъсва и предоставя на училището, каза министър Ананиев. По въпроса как точно ще изглежда новия документ в момента работи група от НЗОК, пише още \"Монитор\". Сподели:", "date": "2018.04.05", "title": "А отсъствията? Извинителните бележки изчезват до няколко месеца"}
{"url": "http://pik.bg/%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B8-%D0%BD%D0%B5%D0%B2%D0%BE%D0%BB%D0%B8-%D1%80%D1%8A%D1%81%D0%B5%D0%BB-%D0%BA%D1%80%D0%BE%D1%83-%D0%BF%D1%80%D0%BE%D0%B4%D0%B0%D0%B2%D0%B0-%D1%81%D1%83%D0%B2%D0%B5%D0%BD%D0%B8%D1%80%D0%B8-%D0%B7%D0%B0-%D0%B4%D0%B0-%D0%BF%D0%BB%D0%B0%D1%82%D0%B8-%D1%80%D0%B0%D0%B7%D0%B2%D0%BE%D0%B4%D0%B0-%D1%81%D0%B8-news740571.html", "text": "Разводът на Ръсел Кроу приключи. За да се справи с разходите обаче, актьорът реши да организира търг, съобщава Daily Mail. След деветгодишен брак и две красиви деца (Чарлз и Тенисън), двойката, която формираха Ръсел Кроу и Даниел Спенсър, се разби. Много пъти актьорът се опита да спаси брака си, но майката на децата му отказваше. Запитан за плановете си веднага след обявяването на развода си, Ръсел Кроу спомена за проблеми и трудността да живее с жена, живееща на австралийска земя, докато професионалните му ангажименти го задължават да прекарва по-голямата част от годината си в Лос Анджелис. Пет години по-късно, в края на миналата година, актьорът и бившата му съпруг се споразумяха, като той отстъпи наред с други неща и луксозната вила на Роуз Бей, на шикозния бряг на Сидни. За да финансира всичко (издръжка и начин на живот в Холивуд), Ръсел Кроу организира търг в Sotheby's за част от имота си в Австралия. Сподели:", "date": "2018.04.05", "title": "ХОЛИВУДСКИ НЕВОЛИ! Ръсел Кроу, продава сувенири, за да плати развода си"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BE%D0%BF%D0%B0%D1%81%D0%BD%D0%B8%D1%8F-%D0%B1%D0%B5%D0%B3%D0%BB%D0%B5%D1%86-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D0%B5%D0%BB%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%B8%D0%BD%D0%B0-%D1%81%D0%B8-%D0%B1%D0%BE%D1%82%D0%B5-news740568.html", "text": "Пред Би Ти Ви той обясни, че е арестуван и държан с фалшив мотив - взлом за влизане в гараж. Лично шефът на ботевградската полиция го привикал в кабинета си и го уличил. 21-годишният младеж, който е студент по педагогика, посочи, че няма връзка с баща си и се надява да е добре. Не съм ходил на свиждания на сина ми. Това заяви пред Нова телевизия Пело Пелов, бащата на Владимир Пелов - един от рецидивистите, избягали от Централния софийски затвор във вторник. Възрастният мъж каза още, че няма вест от сина си, откакто той успя да напусне мястото за лишаване от свобода. Хора от Ботевград – родното място на беглеца, пък споделят, че се страхуват, знаейки че Пелов е на свобода. Появи се и слух, че бизнесмен от града е съдействал на двамата престъпници да избягат. Във вторник беше задържан Владимир-младши, синът на Пелов. След разпит от полицията той е бил освободен. По последни данни, полицията издирва двамата рецидивисти в Сандански, а при униформените са постъпили над 100 сигнала. Сподели:", "date": "2018.04.05", "title": "ЕКСКЛУЗИВНО! И бащата на опасния беглец от затвора Владимир Пелов проговори за сина си! Ботевград е на нокти - хората се боят от рецидивиста!"}
{"url": "http://pik.bg/%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news740582.html", "text": "„Сител“, цитиран от \"Фокус\". Един човек е убит и един е ранен при въоръжен инцидент, който се е случил в северозападното македонско село Мала Речица, разположено край Тетово, предава скопският телевизионен канал МВР на Македония потвърждава, че около 18 часа местно време (19 часа българско) е получило сигнал за стрелба в Мала Речица. При пристигане на място са открити гилзи и следи от кръв. От болницата в Тетово съобщават, че двама души са пристигнали с огнестрелни рани в лечебното заведение, като един от тях по-късно е починал. Двама души са арестувани във връзка с инцидента. Полицията работи за изясняване на случая. Сподели:", "date": "2018.04.05", "title": "Стрелба в македонско село, има загинал"}
{"url": "http://pik.bg/5-%D1%84%D0%B8%D0%BD%D0%B0%D0%BB%D0%B0-%D1%81%D0%B8%D0%BD%D0%B8%D1%82%D0%B5-%D0%BD%D0%B0-%D1%80%D0%BE%D1%81%D0%B8-%D0%BF%D1%80%D0%B5%D0%B4-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%B0%D0%BD%D1%82%D0%B8%D1%80%D0%B5%D0%BA%D0%BE%D1%80%D0%B4-news740502.html", "text": "19, 27, 33, 34 - са точките спечелени при гостувания, съответно от Левски, Берое, ЦСКА и Лудогорец в първата фаза на родния шампионат. Балансът на \"сините\" е 5 победи, 4 равенства и 4 загуби. Левски изостава спрямо Берое с 8 пункта за въпросните по 13 визити на отбор. Втората фаза на първенството пък започна с поражение на \"сините\" с 1:2 на \"Герена\", именно от заралии. Двата тима към момента водят сериозен спор за третото място в класирането като Левски е с 2 точки преднина спрямо Берое. Утре от 14:30 часа \"сините\" гостуват на Ботев Пловдив. И при всички положения настройката на играчите на Левски при визити има нужда от промяна. Сегашният състав на гранда е колеблив на собствен терен, но при визити е неузнаваем спрямо историческите постижения и традиции на \"сините\". 5-4-4 за Левски при гостувания, остават още 5 визити за отбора в шампионата този сезон (последователно на Ботев, ЦСКА, Берое, Лудогорец, Верея). Делио Роси е изправен пред вариант за тежък антирекорд, а именно \"сините\" да запишат кампания без положителен баланс при гостуванията си, нещо повече, съществува опасност и от отрицателен такъв. Роси готви подопечните си за ключови битки с ЦСКА в 1/2-финалите за Купата, но ситуацията в първенството никак не изглежда за подценяване. 5 финала за Левски при визити до края на кампанията, а ако футболистите на Делио Роси не издържат теста, тимът рискува да е извън Топ 3 на Първа лига, благодарение на исторически антирекорд далеч от \"Герена\". Сподели:", "date": "2018.04.05", "title": "5 финала! \"Сините\" на Роси пред исторически антирекорд..."}
{"url": "http://pik.bg/%D0%B3%D0%B5%D1%80%D0%BE%D0%B9-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D1%81%D0%BF%D0%B8%D0%BF%D0%B0%D1%85%D0%B0-%D1%88%D0%BE%D1%84%D1%8C%D0%BE%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D1%81-33-%D0%B0%D0%BA%D1%82%D0%B0-%D0%B7%D0%B0-10-000-%D0%BB%D0%B5%D0%B2%D0%B0-news740449.html", "text": "48-годишен мъж от шуменското село Царев брод се оказа истински рецидивист в погазването на Закона за движение по пътищата. Шофьорът е хванат от полицаите в Нови пазар, докато управлявал \"Ауди\" с отнета книжка. При проверката се оказало, че документа му е отнет, тъй като му били свършили точките. Мъжът е в полицейските пътни хроники от 2003 година и зад гърба си има шофиране след употреба на алкохол, превишена скорост, неправилно паркиране и каране без книжка. За тези провинения има 33 влезли в сила наказателни постановления на обща стойност 10 160 лева, които не са платени. \"Това е един груб системен нарушител, които е предаден на компетентните органи\", каза пред \"Дарик\" инспектор Веселин Георгиев. Той допълни, че честа практика по малките населени места е шофьорите да нарушават закона, като карат без книжки и след употреба на алкохол. Затова и усилията на пътна полиция ще са насочени към контрол в селата. Сподели:", "date": "2018.04.05", "title": "ГЕРОЙ ЗАД ВОЛАНА! Спипаха шофьор без книжка с 33 акта за 10 000 лева"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8%D1%82%D0%B5-%D0%BC%D0%B0%D1%81%D0%BE%D0%B2%D0%BE-%D1%89%D0%B5-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B3%D1%8A%D1%80%D1%86%D0%B8%D1%8F-news740578.html", "text": "„Фокус“, цитиран от \"Фокус\". Почивните дни по време на великденските празници за редица македонци са чудесна възможност за няколко дни почивка в региона. Вече голяма част от резервациите по Великден са продадени от туристическите агенции и най-честите дестинации са Гърция и Македония, коментира македонският Най-голям е интересът към тридневните пакети в хотелите в Банско, предлагащи настаняване на база „ол инклузив“ на цени от 100 евро на човек. Офертите включват празнична великденска вечеря, обикновено с музика на живо. Има голямо търсене на еднодневни пакети в Банско, които са предложени на цена от около 50 евро за двама души, включително закуска, обяд за Великден, вечеря и нощувка. Хотелите разполагат със сауна, плувен басейн, парна баня и различни видове масажи. В Гърция агенциите предлагат пакети за почивка на цени от 25 евро за настаняване на един човек в апартаменти. Настаняването в хотел със закуска, обяд, вечеря и великденска забава варира от 40 евро нагоре. Оферти се предлагат в Ней Пори, Паралия, Неа Каликрация, Коронос, Геракини и др. Много туристически агенции потвърдиха, че интересът е голям и пакетите са били продадени още преди няколко седмици. Освен това броят на гражданите, които традиционно прекарват всеки Великден в България или Гърция без туристически агенции, също е голям. Доказателство за това са дългите колони от автомобили на граничните пунктове. Сподели:", "date": "2018.04.05", "title": "Македонците масово ще празнуват Великден в България и Гърция"}
{"url": "http://pik.bg/%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BC%D0%B5-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-%D0%B7%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE-%D0%B7%D0%B0%D0%BA%D0%BE%D0%BD%D0%BE%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news740513.html", "text": "Министерството на транспорта, информационните технологии и съобщението застава твърдо в подкрепа на българските фирми, извършващи международни превози, в исканията им за справедливо европейско законодателство. Това съобщиха от пресцентъра на ведомството. В Брюксел колегите от Постоянното представителство на България към ЕС в сектор „Транспорт“ също защитават нашата позиция. Това заяви министър Ивайло Московски по време на среща с представители на браншови организации, свързани с международния превоз. В разговора с превозвачите бяха обсъдени европейските законодателни предложения, част от пакета „Мобилност“. Основно бяха дискутирани четири теми, с които българските превозвачи изразяват остро недоволство – почивките, каботажа, командировките, връщането на шофьори у дома. Изразена бе обща позиция, че обсъжданите промени нарушават основните принципи на Европейския съюз за свободно движение на хора, стоки и капитали, правата на шофьорите, както и Хартата за правата на човека. „Пакетът за мобилност трябва да се основава на справедливи и балансирани решения, които да гарантират адекватната защита на водачите и бизнеса, но отчитайки основните принципи на ЕС за свобода на предоставянето на услуги и правилното функциониране на Европейския вътрешен пазар“, отбеляза министърът на транспорта, информационните технологии и съобщенията. Представителите на българските международни превозвачи информираха министър Московски, че се готвят за реални протестни действия, тъй като недоволството сред бранша е огромно. Обмислят мирен протест пред Националния дворец на културата по време на срещата на върха за Западните Балкани през май. Подчертано бе, че са готови и на крайни мерки, включително и чрез затваряне на границата с камиони. Ивайло Московски заяви, че ще внесе доклад в Министерския съвет, чрез който да информира министър-председателя Бойко Борисов за нарастващото напрежение в сектора по отношение на пакета „Мобилност“. Сподели:", "date": "2018.04.05", "title": "Московски: Подкрепяме превозвачите за справедливо европейско законодателство"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B0-%D0%B2%D1%80%D1%8A%D0%B7%D0%BA%D0%B0-%D0%B2-%D1%88%D0%B5%D1%81%D1%82%D0%BE%D1%80%D0%BD%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80-news740389.html", "text": "Сензационен обрат в разследването на кървавата баня в Нови искър! Македонска връзка може да се крие зад шесторното убийство. Такъв слух се носи сред близките на разстреляното семейство. Хората споделят, че Кети и Неделчо са живели за кратко в македонския град Гостивар, пише столичен всекидневник. Предвид състава на местното население и близостта с Албания, почернените роднини подозират, че докато са пребивавали в западната ни съседка, двамата може да са се забъркали в нечисти схеми с албанската мафия за незаконен трафик на дрога и по-специално марихуана. От години доклади на службите предупреждават, че Западна Македония, където ижвеят предимно македонски албанци, се е превърнала в център за контрабанда на наркотици. Роднините на жертвите от Нови искър откриват странно съвпадение ден след като се разбира за бруталното убийство, наши политици на висши държавни длъжности разговарят с македонски политици. Според близките това най-вероятно не е случайно и се дължи на интерес на родните служби към обмен на информация с македонските власти по повод случая \"Нови искър\". Освен това след масовото убийство стана ясно, че Кети и Неделчо имат доста приятели албанци и македонци в профилите си в социалните мрежи. Сподели:", "date": "2018.04.05", "title": "СЕНЗАЦИОННО! Македонска връзка в шесторното убийство в Нови искър"}
{"url": "http://pik.bg/%D1%85%D1%83%D0%BB%D0%B8%D0%B3%D0%B0%D0%BD-%D0%B2%D0%B8%D0%BB%D0%BD%D1%8F-%D0%B2-%D0%BF%D0%B0%D1%80%D0%BA-%D0%BF%D0%BE%D1%82%D1%80%D0%BE%D1%88%D0%B8-%D0%B4%D0%B2%D0%B5-%D0%BB%D0%B0%D0%BC%D0%BF%D0%B8-%D0%B8-%D0%B3%D1%80%D0%B0%D0%B4%D1%81%D0%BA%D0%B0-%D1%82%D0%BE%D0%B0%D0%BB%D0%B5%D1%82%D0%BD%D0%B0-news740498.html", "text": "Бързо производство е образувано срещу мъж от Стамболийски. Хулиганът нанесъл щети по общинско имущество и с това възмути съгражданите си. Вчера в районното управление постъпила информация, че в парка срещу ЖП гарата били счупени две улични лампи и разрушен покривът на градска тоалетна. При организираните незабавни издирвателни действия било установено, че извършител на посегателството е 37-годишен местен жител. Случаят е докладван в районната прокуратура. Работата по документирането му продължава. Сподели:", "date": "2018.04.05", "title": "Хулиган вилня в парк, потроши две лампи и градска тоалетна"}
{"url": "http://pik.bg/%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D0%BD%D0%B0-%D0%B0%D0%B2%D1%82%D0%BE%D1%81%D0%B5%D1%80%D0%B2%D0%B8%D0%B7%D0%B8%D1%82%D0%B5-news740480.html", "text": "Създаването на единен регистрационен режим на всички автосервизи, при еднакви правила и контрол, ще повиши безопасността на пътя и ще защити правата на собствениците на автомобили. Това беше общото мнение, изразено на среща между министъра на транспорта, информационните технологии и съобщенията Ивайло Московски и представители на Асоциацията на автосервизите. Към момента няма регулация за извършването на автосервизна дейност в България, затова предвиждаме да бъдат въведени минимални изисквания за квалификацията на персонала и за дейностите, които се извършват, каза по време на разговора министър Московски. „Ще предложим сервизите да издават документ за гаранция за извършените ремонти, освен това трябва да бъде ясно какъв е произходът на частите, които се влагат“, добави още министърът. По думите му, базата данни ще дава възможност за създаването на история на техническата поддръжка на автомобилите. Така ще е ясно във времето за дадено превозно средство какви ремонти са извършени, кога и от кои сервизи. Въвеждането на правила за работа на автосервизите ще доведе до изсветляване на сектора и ще намали нелоялната конкуренция, бе посочено по време на срещата. „Целта е не да се затварят сервизи, а всички да излязат на светло и да работят при еднакви правила и контрол“, каза още министър Московски. Първата седмица след като законопроектът бъде пуснат за публично обсъждане, ще се проведе национална кръгла маса с представители от всички градове и всички заинтересовани по темата, за да бъдат намерени най-точните решения по законопроекта. Сподели:", "date": "2018.04.05", "title": "Въвеждат правила за работа на автосервизите"}
{"url": "http://pik.bg/%D0%B7%D0%B0%D0%B2%D1%8A%D1%80%D1%82%D0%B5%D1%82%D0%B5-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B2%D0%BA%D1%83%D1%81%D0%B5%D0%BD-%D0%BA%D0%BE%D0%B7%D1%83%D0%BD%D0%B0%D0%BA-%D0%B2-%D0%BF%D0%B5%D1%80%D0%B0%D0%BB%D0%BD%D1%8F%D1%82%D0%B0-news740481.html", "text": "Ако някога сте опитвали домашен , ръчно приготвен козунак , сигурно никога няма да забравите вълшебния му вкус. Но в забързаното ежедневие времето никога не стига, а пък и това не е лека работа особено ако се спазва правилото, че тестото трябва да се удари 100 пъти при омесването му. Е, традициите не са това, което бяха. Дори и при великденския козунак. Ако искате да си омесите вкусен козунак, на конци, вече няма нужда да запретвате ръкави от ранни зори. На помощ идва пералнята . За истинския козунак са необходими качествени продукти и много, много любов . Всички пълнежи са добавка към основата на козунака . След това „ опакованото “ тесто сложете в пералнята . Включете на центрофуга на най-ниските обороти, като постепенно ги увеличавате - може да стигнете до 1000 оборота. След това отново оборотите се намаляват. Тази процедура се повтаря един-два пъти и тестото е готово. За да бухне добре козунакът и да бъде пухкав, се слага в добре загрята фурна на 220° С за 10 минути и след това температурата се намалява до 180 - 190°С. Не се отваря, но се наблюдава през цялото време. Ако много бързо се зачерви отгоре, се покрива с алуминиево фолио. Сподели:", "date": "2018.04.05", "title": "Завъртете невероятно вкусен козунак в... пералнята"}
{"url": "http://pik.bg/%D1%80%D1%83%D1%81%D0%B8%D1%8F-%D0%BE%D1%82%D1%80%D0%B5%D1%87%D0%B5-%D0%B4%D0%B0-%D1%81%D0%B5-%D1%88%D0%B5%D0%B3%D1%83%D0%B2%D0%B0-%D1%81-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D1%82%D0%BD%D0%BE%D1%81%D0%BD%D0%BE-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-news740572.html", "text": "The Washington Post, цитиран от \"Фокус\". Руският посланик в Лондон Александър Яковенко отхвърли твърденията, че посолството на страната му се шегува по груб начин с правителството на Великобритания от профила си в социалната мрежа „Туитър“, пише Профилът на посолството на Русия в Лондон, който понякога копира саркастичния хумор на посланика е гръмогласно с исканията си за доказателство, което да подкрепя твърденията на Великобритания, че Русия стои зад нападението с невропаралитичен газ над бившия шпионин Сергей Скрипал и дъщеря му Юлия в Солсбъри. Един от скорошните коментари на посолството представлява снимка на актьора Дейвид Съчет в ролята на Еркюл Поаро, известния детектив от романите на Агата Кристи. „При липсата на доказателства явно се нуждаем от Поаро в Солсбъри“, пише в коментара на дипломатическото представителство под снимката. На въпрос от журналист относно употребата на „Туитър“ Яковенко заяви, че „използваме в тази ситуация чувство на човешки хумор, защото някои заявления просто не са приятелски. Сподели:", "date": "2018.04.05", "title": "Русия отрече да \"се шегува\" с Великобритания относно  случая \"Скрипал\""}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BE%D1%82%D0%B2%D0%BE%D1%80%D0%B5%D0%BD%D0%BE%D1%82%D0%BE-%D0%BF%D0%B8%D1%81%D0%BC%D0%BE-%D0%BD%D0%B0-%D1%81%D1%81%D0%B7%D0%B1-%D0%BE%D1%82%D0%BD%D0%BE%D1%81%D0%BD%D0%BE-%D0%BA%D1%80%D0%B8%D0%B7%D0%B8%D1%81%D0%BD%D0%B0%D1%82%D0%B0-%D1%81%D0%B8%D1%82%D1%83%D1%86%D0%B8%D1%8F-%D0%B2-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-news740491.html", "text": "Управителният съвет на „Синдикат на служителите в затворите в България\" /ССЗБ/ изразява тревога и възмущение от негативните тенденции в „развитието\" на пенитенциарната система по отношение на случващото се в местата за лишаване /МЛС/, в частност Софийски затвор, във връзка с извършеното бягство на двама лишени от свобода, което е пряко посегателство срещу националната сигурност и обществен ред в Република България. Случващото се в българските затвори е пряка последица от водената политика по отношение на целия сектор „Сигурност\", в частност МЛС, което е отражение на състоянието на държавата като цяло в лицето на политическия елит по време на целия преход. Девет годишния опит на Синдикалната организация ССЗБ показва, че Министерски съвет в Република България по време на целия т.нар. Преход не изпълнява конституционните си задължения, визирани в чл. 105, ал.2 от Конституцията на Република България. В този ред на мисли най-отговорно заявяваме и обръщаме внимание, че повече от двадесет години българската държава произвежда все повече несигурност, а проблемите остават нерешени и все по-големи. Една „нормална\" държава с установен конституционен ред с механизми, регулации и контрол, следва да произвежда „сигурност\", желана и необходима потребност за гражданите и обществото като цяло. Синдикатът, многократно е изразявал своите мнения в медийното пространство пред българската общественост, депозирал становища, искания, позиции, протестни декларации, подписки в своя защита в българските институции, съответно е провеждал протести, като е изразявал тревога, загриженост, възмущение относно случващото в системата на затворите, както и за спешната необходимост от инициирането на реформи, с които МЛС, следва да се развиват в съответствие с европейските стандарти, гарантиращи нормални условия на труд - среда със сигурност, адекватно материално-техническо и щатно обезпечаване, достойни и справедливи възнаграждения. С тревожност отбелязваме факта, че в системата на затворите и арестите все още не е започнала истинска „реформа\", базирана на стратегия, съгласувана концепция с ясно изразена визия за развитие и справяне с проблемите натрупани от десетилетия. Системата страда от хроничен недостиг на охранителен състав. Липсата на инвестиции в младите хора с висок интелект, морален интегритет, хора смели с чисто мислене, некомформисти, с изградено правосъзнание, с чувствителност и нетърпимост към корупционно поведение и практики, напасване към конюктурния модел за усвояване на средства по Закона за обществените поръчки в хранителната среда „Места за лишаване от свобода\". Системата е в състояние на ентропия, вместо еволюция, блокирана от хора, някой от тях заемащи ключови ръководни позиции, занимаващи се с избор и подбор на кадри по свой образ и подобие, със съмнителни сделки, което обуславя модела на управление, функционирането, моментното състояние, съответно с качеството и визията на системата. Днешното управление е чутовно, контрапродуктивно, заслепено, себично, фокусирано, мотивирано единствено и само по усвояването на средства от европейските фондове, като всички други потребности и грижи за служителите не са на дневен ред. В Република България единадесет години след присъединяването на страната като пълноправен член на ЕС, все още е абсурдно да се очаква честно и обективно информиране на служителите и техните представители за намеренията на властите по ключови за тях въпроси. Проблемите се задълбочиха след Постановление на Министерски съвет от 2015г., когато в системата се извърши безумното 10% съкращение, предвидено за администрацията, а на практика се реализира с намаляване броя на недостатъчния към онзи и в настоящия момент надзорно-охранителен състав. Към момента голяма част от проблемите са на тази основа, генериращи допълнителни проблеми, свързани с нарушаването на субективни права на служителите.В същия дух са констатациите и препоръките, съдържащи се в докладите на Националния превантивен механизъм за проверка в местата за лишаване от свобода към Омбудсман на Република и на Комитета против изтезанията към Съвета на Европа. Случващото се пред очите ни, зачитайки изразените мнения на държавните служители и тиражираното в медийното пространство ни дава основание да мислим, че водената към настоящия момент държавна политика в местата за лишаване от свобода от българските власти, е насочена основно с мотив за реализация на инфраструктурни проекти и усвояването на пари от ЕС, но не и да се търсят трайни и срочни решения на множеството проблеми в тази сфера. Управителния съвет на ССЗБ е на мнение, че наказателно-изпълнителната политика в Република България е погрешна, тотално сбъркана, порочна, не съответства на стандартите на ЕС по отношение на изпълнение на наказанието лишаване от свобода, съответно изтърпяването. Поради тази и други вътрешно-институционални причини не е възможно да бъде постигната законовата цел - поправка (корекция в мисленето и поведението) и превъзпитание на осъдените към спазване законите и добрите нрави и превантивното въздействие срещу извършването на други престъпления. Погрешно водената политика, в съвкупност с наличието на хронични проблеми в системата, за които нееднократно апелираме към администрацията на българските затвори, не е в състояние да въздейства предупредително, възпитателно, ресоциализиращо по отношение на лицата, изтърпяващи наказание лишаване от свобода. По отношение на надзорно-охранителния състав, в частност Затвора гр. София, във връзка с реализираното бягство, ССЗБ е в ход на действия на защита на служителите, станали обект на посегателство, чрез нападение от лишените от свобода. Синдиката е заинтересован и очаква да получи резултатите след приключване на инициираната вътрешно-ведомствена проверка на ГД „ИН\". В същото време отбелязваме, че препоръките на Главния прокурор за периода от 2015г. до декември месец 2017г. и към настоящия момент, свързани с констатацията за критичното съотношение на броя на надзиратели, спрямо лишените от свобода не са изпълнени. „Осигуряване на надеждна физическа охрана в поверените места за лишаване от свобода: чрез попълване на незаетите щатове и чрез увеличаване на щатовете на надзорно-охранителния състав, с цел постигане на оптимално съотношение между броя на лишените от свобода и броя на охраняващите ги служители. Сегашния числен състав на охраната определено е недостатъчен и в същото време няма възможност за адекватна реакция при масови нарушения или опити за бягство\". Въз основа на гореизложеното можем да добавим и факта, че надзорно-охранителния състав е в постоянно текучество, поради напускане. Причини: тежки и унизителни за човешкото достойнство условия на труд, рискове, заплахи, несигурност при работа с криминалния контингент, полагане на голям обем извънреден труд, близък до законово допустимата граница, водещ до преумора и изхабяване, непредоставяне на установените по закон физиологични почивки по време на дежурства, времето за отдих- необходимо за възстановяване, което често се ограничава поради възникнали ситуации в средата, невъзможност за ползване на планиран полагаем годишен отпуск, поради липса на служители за работната смяна. Не на последно място са посегателствата и поръчките за нападения и убийства на надзиратели, социални и медицински работници, емблематичен пример е главния надзирател на Софийския затвор, издъхнал в болница след жесток побой, поръчан от лишени от свобода, подробности за които няма да споменаваме от съображение към близките на пострадалите колеги. Професията „надзирател\", предвид функциите, риска и отговорността все още е извън обхвата на защитените професии в Наказателния кодекс. Години наред по различни поводи срещу нас, надзирателите се води компроматна война, която има своята цикличност, но винаги целта е една и съща - да се омаловажи труда на обикновения служител и да бъдат прикрити истинските виновници за състоянието на сектора. По повод на последното бягство от български затвор ние взехме позиция да не създаваме допълнително напрежение, като запазим мълчание. Защото си даваме сметка, че се намираме в криза, която може да прерасне и да породи нови тежки последици. Случващото се в последните дни обаче засегна не само честа и достойнството на служителите в затворите, а унизи целия Сектор „Сигурност\". Всичко, което се изговори в последните два дни показа, че нашата позиция в тази ситуация е грешна, тъй като позволихме да станем изкупителна жертва за чужди грешки. Ние твърдо отказваме да си мълчим заради нашите членове, които продължават да ни подкрепят в нашата основна цел в борбата срещу статуквото. Категорични сме, че е опетняването на името на надзирателската професия е незаслужено. Ние, Синдикат на служителите в затворите в България, настояваме да се ревизира отговорно, компетентно и ангажирано цялостното отношение към системата на затворите, но не само на думи, не само с празни от съдържание декларации и кухи обещания. Предвид създалата се истерия, съвсем сериозно обмисляме възможността да възобновим нашите протестни действия. За да покажем на цяла България, че за нас удобството не може да бъде водещо, нашата кауза е връщането на достойнството и честта на професията. Парите, за исканото от нас увеличение на трудовите възнаграждения не заместват нашето здраве и живот. Затова настояваме да имаме механизъм за решаване на проблемите, който да бъде задействан не от конкретни събития, нито пък да бъде политизиран, както в случая. Сподели:", "date": "2018.04.05", "title": "Вижте отвореното писмо на ССЗБ относно кризисната ситуция в затворите"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B3%D1%80%D1%8A%D1%86%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D1%83%D1%87%D0%B5%D0%BD%D0%B8%D1%8F-%D0%B4%D0%BE-%D1%82%D1%83%D1%80%D1%81%D0%BA%D0%B8%D1%8F-%D0%B1%D1%80%D1%8F%D0%B3-news740492.html", "text": "Около 7000 гръцки военни бяха стоварени на остров Икария, на няколко километра от турския средиземноморски бряг, съобщава анкарският в. \"Хюриет\". Армията на членката на Европейския съюз обяви за началото на маневри по границата с държавата на два континента. \"Турция продължава да ни провокира. Ние обаче сме готови да браним всяка педя от нашата свещена земя\", каза гръцкият военен министър Панос Каменос. Маневрите започнаха на фона на напрежението между двете страни заради ареста на двамата гръцки военни край Одрин в нощта на 1 март срещу 2 март. На задържаните беше наложена мярка за неотклонение арест и повдигнати обвинения в шпионаж. Атина твърди, че причината нейните служители да влязат в Турция е била лошото време. Сподели:", "date": "2018.04.05", "title": "НАПРЕЖЕНИЕ! Гръцката армия започна учения до турския бряг"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B5%D1%82%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news740554.html", "text": "Два леки автомобила се удариха на кръстовище в центъра на Бургас. Сподели:", "date": "2018.04.05", "title": "ИЗВЪНРЕДНО! Дете пострада при катастрофа в центъра на Бургас (СНИМКИ)"}
{"url": "http://pik.bg/%D1%85%D0%B8%D1%82-%D0%B2-%D0%BD%D0%B5%D1%82%D0%B0-%D0%B2%D0%B8%D0%B6%D1%82%D0%B5-%D1%85%D0%B2%D0%B0%D1%82%D0%BA%D0%B0%D1%82%D0%B0-%D0%BD%D0%B0-%D0%BA%D0%BE%D0%BD%D1%82%D1%80%D0%BE%D0%BB%D1%8C%D0%BE%D1%80%D0%B0-%D1%81%D1%80%D0%B5%D1%89%D1%83-%D0%B3%D1%80%D0%B0%D1%82%D0%B8%D1%81%D1%87%D0%B8%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B0-news740511.html", "text": "Контрольорите в градския транспорт в София използват нов подход срещу гратисчиите. На това са станали свидетели столичани, пътуващи с трамвай. В социалните мрежи беше публикувана снимка как трима контрольори са обградили момиче и се разправят с него. „Хватката на контрольора - двама те заграждат с ръце”, пише авторът на снимката във Фейсбук. От кадъра се вижда как провинилата се пътничка е притисната до парапет, а от двете й страни контрольори с протегнати ръце я пазят да не избяга. Случката се разиграла пред Министерство на здравеопазването. Сподели:", "date": "2018.04.05", "title": "ХИТ В НЕТА! Вижте \"Хватката на контрольора\" срещу гратисчиите (СНИМКА)"}
{"url": "http://pik.bg/%D0%B0%D0%B4%D1%81%D0%BA%D0%B8-%D1%82%D0%B0%D0%BF%D0%B8-%D0%BD%D0%B0-%D1%81%D1%80%D1%8A%D0%B1%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-%D1%81-%D1%83%D0%BD%D0%B3%D0%B0%D1%80%D0%B8%D1%8F-%D0%B8-%D1%85%D1%8A%D1%80%D0%B2%D0%B0%D1%82%D0%B8%D1%8F-news740535.html", "text": "Във връзка с наближаващите Великденски празници има засилен автомобилен трафик по сръбските гранични пунктове с Унгария и Хърватия . На места се образуват колони и от чакащи тежкотоварни моторни превозни средства, съобщиха от Външно министерство, позовавайки се на информация на Автомобилния съюз на Сърбия. По последни данни забавянето за тежкотоварните автомобили на граничен пункт „Батровци” е около 10 часа, а на „Хоргош” около седем часа. Пет часа се чака на граничните пунктове „Келебия” и „Шид, а около четири часа е забавянето на граничния пункт „Богоево”. Към момента на изброените гранични контролно пропусквателни пунктове леките автомобили преминават без проблеми. Сподели:", "date": "2018.04.05", "title": "Адски тапи на сръбската граница с Унгария и Хърватия"}
{"url": "http://pik.bg/%D0%B0%D1%83%D1%82%D0%BE%D0%BF%D1%81%D0%B8%D1%8F%D1%82%D0%B0-%D0%BF%D0%BE%D0%BA%D0%B0%D0%B7%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%BE%D1%82%D0%BE-%D0%BC%D0%BE%D0%BC%D1%87%D0%B5-%D0%B2-%D0%B4%D0%BE%D0%BC%D0%B0-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-%D0%B2-%D0%B3%D0%B0%D0%B1%D1%80%D0%BE%D0%B2%D0%BE-%D1%86%D1%8F%D0%BB%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B1%D0%B8%D0%BB%D0%BE-%D1%81-%D0%B1%D1%80%D0%BE%D0%BD%D1%85%D0%BE%D0%BF-news740503.html", "text": "18-годишният Иван Атанасов, който почина в прочулия се дом на ужасите \"Хризантема\" в Габрово, където бият деца с увреждания, е бил болен от бронхопневмония. Това е установила аутопсията след смъртта на младежа, научи ПИК от отлично информирани източници от общинската управа в града. Момчето цяла седмица е страдало от тежкото заболяване, без да получи никаква медицинска помощ. По неизвестни причини то е било преместено от \"Хризантема\" в другия дом за деца с увреждания \"Мирни дни\" и е починало там. Медицинската сестра Евгения Бакърджиева, която замества ръководителя Тихомир Георгиев, е подала оставка веднага след смъртта на Иван. Преди това в течение на седмица той е поддържал висока температура и е кашлял, но тя му давала лекарства за сваляне на температурата и не потърсила лекарска помощ. Лекари обясниха пред ПИК, че в тези домове и друг път е имало смъртни случаи, но децата са умирали в болница, където са били закарвани, за да получат медицинска помощ. За Иван Атанасов обаче това неясно защо не е било направено. Преди дни социалният министър Гълъб Донев е извършил проверка в тези домове и е заявил, че всичко е наред. Не е ясно обаче какво е проверявал при положение, че малко след това там умира момче, неполучило медицински грижи. Преди това той стъписа журналистите, като обави, че побоят над деца в дом \"Хризантема\" е \"неприятен случай\". Не се знае до каква степен за това негово изявление е повлиял вицепремиера Томислав Дончев, чиято помощ е била търсена от протежето му Таня Христова веднага след като случаят се разчува. Общинската управа начело с кметицата Таня Христова отчаяно се опитва да прикрие случая, тъй като вече текат сериозни проверки и са отчетени сериозни нарушения от контролните органи по предишния случай, когато служителка на дома \"Хризантема\" разпространи видео записи с побоища над децата с увреждания от песонала. Пряко отговорната за тях общинска служителка Даниела Василева, която съвместява и други дължности в Дряново, подаде оставка, но продължава да стои в общината и да придружава кметицата по време на публични изяви. Василева също е протеже на Христова и Дончев, чиито брат Момчил Дончев остана шеф на мегаструктурата за почистване и озеленяване на града, макар вицепремиера публично да заяви, че е помолил кметицата да го отстрани. Преди дни общинските съветници закриха 3-о основно училище в града въпреки протестите на родителите, макар че в края на миналата година за него бяха получени 1,8 милиона лева европари за саниране. Децата са предимно от ромски произход и родителите им се притесняват, че ще престанат да ходят в по-отдалечените училища. Тогава кметицата Таня Христова заяви, че е тайна какво ще се прави със сградапа, погълнала толкова пари. Сега обаче е на мнение, че пак ще се използва за учебно заведение. Сподели:", "date": "2018.04.05", "title": "АУТОПСИЯТА ПОКАЗА: Починалото момче в дома на ужасите в Габрово цяла седмица било с бронхопневмония и без медицинска помощ"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%B5%D0%B4%D0%BD%D0%BE%D0%BC%D0%B5%D1%82%D1%80%D0%BE%D0%B2%D0%B0-%D1%82%D0%BE%D1%80%D1%82%D0%B0---%D1%87%D0%B5%D1%80%D0%BF%D0%B8-%D0%B4%D0%B5%D1%87%D0%B8%D1%86%D0%B0-%D1%81-%D0%BE%D0%B3%D1%80%D0%BE%D0%BC%D0%BD%D0%BE%D1%82%D0%BE-%D0%BB%D0%B0%D0%BA%D0%BE%D0%BC%D1%81%D1%82%D0%B2%D0%BE-news740473.html", "text": "Цветан Цветанов получи огромна торта като изненада за своя имен ден, видя „Ретро“. Навръх Цветница депутатът от ГЕРБ отново бе призован от професионалния дълг и се наложи да отпразнува личния си повод в работна атмосфера. Бившият вътрешен министър бил поканен от младежката структура на ГЕРБ в Благоевград да се включи в традиционната инициатива по засаждане на дръвчета около Рупите. Пристигайки на святото място, Цветанов видял, че всички го очакват, скупчени около еднометровия му сладък подарък. Върху рекордно голямата торта се виждат четири снимки на политика с неговите млади съпартийци, направени през годините отново по повод същата кампания. Именякът постъпил щедро и почерпил всички с парче от десерта, като първо лично отрязал на дечицата. Като втора изненада пък младежите го дарили с уникална картина, изобразяваща стадо тичащи коне, като му пожелали да е неспирен и здрав също като тях. Преди да си тръгне от Рупите, Цветанов запалил свещ и се помолил в храма на Баба Ванга, а вечерта събрал на вечеря цялото семейство, като тази година от масата липсвала само най-голямата му дъщеря, която е студентка в чужбина. Зам.-председателят на ГЕРБ обаче я очаквал за 53-тия си рожден ден, който тази година съвпаднал точно с Великден. Сподели:", "date": "2018.04.05", "title": "ЕКСКЛУЗИВНО В ПИК! Цветанов с еднометрова торта - черпи дечица с огромното лакомство"}
{"url": "http://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80-%D1%81%D0%BF%D0%B0%D1%81-%D0%B3%D1%8A%D1%80%D0%BD%D0%B5%D0%B2%D1%81%D0%BA%D0%B8-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D1%8F-%D0%B5-%D0%BA%D1%80%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%B2%D0%B5%D0%BA%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news740537.html", "text": "Депутатът от ГЕРБ Спас Гърневски коментира избягалите затворници и акцията по залавянето им пред Би Ти Ви. Да не даде бог да се окаже, че някой е подпомогнал затворниците, които избягаха. Обикновената логика води обаче до там. Не е моментът за оставки сега. Най-лесното е това. Случаят с избягалите затворници трябва да се изясни. Дано да бъдат заловени тези опасни престъпници. Нека да свършат работата органите, след това оставките и остраняването е най-лесната работа. Обществото няма сметка от обезглавени институции. Те трябва да работят, защото този случай е много опасен. Като приключи случаят, тогава ще е време за анализи кой не си е свършил работата\", каза депутатът от ГЕРБ Спас Гърневски в предаването \"Лице в лице\" по Би Ти Ви. Спас Гърневски говори и за сделката за Пловдивския панаир, която ще се разглежда от новия антикорупционен орган. Той нарече приватизацията на панаира \"кражбата на века\". Според него е извършено изключително закононарушение, приватизирани били държавни имоти за 1 млрд. лв. \"Парламентарната аткирорупционна комисия единодушно прие, че са налице тежки закононарушуения, въпреки решението на Пловдивската прокуратура, че този случай не трябва да се разглежда. Когато става приватизацията на панаира чрез имотите на Пловдив - това е плод на една организирана кражба. Искаме сериозна проверка\", поясни Гърневски. Ставало дума за имоти - 30 декара около панаира, 20 декара около хотел „Санкт Петербург”, 20 декара атрактивна земя около Гребния канал, както и за  цялата фирма „Паркове и градини”, която трябва да се грижи за озеленяването на Пловдив, с  нейните 366 декара земи и всички движими имоти върху нея. Точно по това време, когато Георги Гергов извършил сделката, Корнелия Нинова била председател на борда на панаира. Сподели:", "date": "2018.04.05", "title": "ИСКРИ В ЕФИР! Спас Гърневски разкри коя е кражбата на века в България"}
{"url": "http://pik.bg/%D0%B2-%D0%B4%D0%B5%D0%BD%D0%BE%D0%BD%D0%BE%D1%89%D0%B5%D0%BD-%D1%80%D0%B5%D0%B6%D0%B8%D0%BC-%D1%81%D0%B4%D0%B2%D1%80-%D0%B8-%D0%BF%D1%8A%D1%82%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B2-%D0%BF%D1%8A%D0%BB%D0%BD%D0%B0-%D0%BC%D0%BE%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8%D1%82%D0%B5---%D0%BC%D0%B0%D1%81%D0%BE%D0%B2%D0%BE-%D1%81%D0%BF-news740540.html", "text": "СДВР и \"Пътна полиция\" са в пълна мобилизация за залавянето на двамата избягали от Централния софийски затвор - Радослав Колев и Владимир Пелов, които имат присъди за убийства. По думите на директора на СДВР старши комисар Ивайло Иванов служителите на реда извършват разпити и проверки на сигнали денонощно. От \"Пътна полиция\" уверяват, че засилените мерки за сигурност няма допълнително да забавят натоварения трафик в последния работен ден преди празниците. На всички изходи на столицата имаме наши полицейски патрулни автомобили, които първо ще регулират движението, тъй като трафикът ще е доста сериозен след 14 часа в днешния ден и същевременно ще проверяват и за съмнителни лица, напускащи столицата. Колегите са наясно, имат информация за избягалите, имат снимков материал и при един кратък преглед на автомобила и могат да забележат дали има съмнителни лица, или не, каза началникът на отдел \"Пътна полиция\" към СДВР комисар Тенчо Тенев, цитиран от БНТ. Казвате - какво се случва ако са напуснали територията на страната? Те са обявени за международно издирване, имат европейска заповед за арест, издирват се от Интерпол. Всички наши съседи тука на континента са членове и те изпълняват тези заповеди, така че уведомени са всички партньорски служби. Така че даже и да предположим, че съществува такава вероятност - да са напуснали, те не са в безопасност, заяви старши комисар Ивайло Иванов, директор на СДВР. Сподели:", "date": "2018.04.05", "title": "В ДЕНОНОЩЕН РЕЖИМ: СДВР и Пътна полиция в пълна мобилизация заради затворниците - масово спират коли"}
{"url": "http://pik.bg/%D1%85%D1%80%D0%B0%D0%B1%D1%80%D0%B0%D1%82%D0%B0-%D0%BA%D0%BE%D0%BD%D0%B4%D1%83%D0%BA%D1%82%D0%BE%D1%80%D0%BA%D0%B0-%D1%84%D0%B0%D1%82%D0%BC%D0%B5-%D0%BE%D1%82%D0%BD%D0%BE%D0%B2%D0%BE-%D1%81%D0%B5-%D0%BA%D0%B0%D1%87%D0%B8-%D0%B2%D1%8A%D0%B2-%D0%B2%D0%BB%D0%B0%D0%BA%D0%B0-news740432.html", "text": "\"Никой не вярва, че на него ще се случи. Обаче като се случи, си вършим работата, колкото е възможно“, добави той. Ден след инцидента Иванов отново е на работа. След няколко дни в болница заради обгазяване от пожара, кондукторката Фатме Хюсеин отново се качи на влак. Като пътник. \"В моята професия е важно да действаме бързо, без да се паникьосваме”, казва тя. Благодарна е и на реакцията на пътниците. Кошмарът от инцидента трудно ще бъде забравен, но благодарността на пътниците я сгрява. И кондукторката, и началник-влакът разказват, че когато видели пламъците, не мислили за себе си, а за пътниците. БДЖ ще награди превозния и локомотивния персонал изгорелия на гара Коньово влак за проявения висок професионализъм и своевременно евакуиране на пътниците. Благодарение на бързата реакция на служителите, инцидентът се размина без жертви. \"Димът се разнесе и първият пламък точно тогава се появи. Обадих се на 112, през това време колежката Фатме Хюсеин свали пътниците на перона, разказа пред Би Ти Ви началник-влакът Константин Иванов. \"Колкото можахме, направихме! Дано да сме помогнали! Аз не се чувствам герой, просто си свърших работата!“, добави той. Иванов призна, че екипът е добър и се разбират „без много приказки“. След като пътниците са евакуирани и пожарът - овладян, бригадата на влака получава първа помощ. \"Чак тогава започнах да мисля. Такъв дим не съм виждал никога. Имам си и мои здравословни проблеми, които възбудиха кашлица, не можех да дишам, но се оправих. В сравнение с кондукторката съм доста по-добре“, каза Иванов. Прочети повече в Blitz.bg: Сподели:", "date": "2018.04.05", "title": "Храбрата кондукторка Фатме отново се качи във влака"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D1%85%D1%80%D0%B0%D0%BC%D0%BE%D0%B2%D0%B5%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D0%BF%D1%80%D0%B5%D0%B4%D0%B8-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news740487.html", "text": "118 храма са проверени от столичната полиция във връзка с великденските празници. Осигурено е масово полицейско присъствие на всички обекти в София, където ще се провеждат тържествата, съобщават от СДВР. До този момент са проверени 118 църковни храма, параклиси и други. Пред големите църкви ще бъдат създадени филтровъчни пунктове, през които няма да бъдат допускани граждани, употребили алкохол, наркотични вещества и носещи обемисти предмети. Всички екипи на Пътна полиция в СДВР ще бъдат на улиците, както и моторизирани екипи, които ще подпомагат движението на превозните средства на територията на столицата и на входно-изходните пътища. Сподели:", "date": "2018.04.05", "title": "Полицията проверява храмовете в София преди Великден"}
{"url": "http://pik.bg/%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%BD%D0%B8-%D1%81%D1%82%D1%80%D0%B0%D1%81%D1%82%D0%B8-%D0%B4%D0%B2%D0%B0%D0%BC%D0%B0-%D0%BF%D1%80%D0%B5%D0%B1%D0%B8%D1%85%D0%B0-%D1%88%D0%BE%D1%84%D1%8C%D0%BE%D1%80-%D0%B7%D0%B0%D1%80%D0%B0%D0%B4%D0%B8-%D1%80%D0%B8%D1%81%D0%BA%D0%BE%D0%B2%D0%BE-%D0%B8%D0%B7%D0%BF%D1%80%D0%B5%D0%B2%D0%B0%D1%80%D0%B2%D0%B0%D0%BD%D0%B5-news740426.html", "text": "Двама мъже от Берковица спукали от бой шофьор заради рисково изпреварване, бяха осъдени на по 1000 лева глоба. Делото срещу хулиганите се гледа преди дни в районния съд в Берковица, като решението на магистратите подлежи на обжалване пред окръжния съд в Монтана. От документите по делото става ясно, че нападението е станало към 8:30 часа на 4 октомври миналата година в близост до бензиностанция „Топ Ойл“, на пътя от Монтана за Берковица. Пострадалият Костадин Апостолов и негов приятел пътували с товарен автомобил „Ивеко“. Когато стигнали близо до оранжериите на разклона за село Мездрея, Апостолов изпреварил движещ се пред него товарен камион ГАЗ, който пътувал много бавно. В момента на изпреварването мъжът видял, че на разстояние около 300 метра срещу него, в посока към Монтана, се движел лек автомобил, който направил рискована маневра и се поднесъл по банкета, разказва \"Булнюз\". Двата автомобила се разминали на косъм от катастрофа, тъй като в участъка имало добра видимост, но ситуацията била рискова. Преди бензиностанция „Топ Ойл“, на входа на Берковица, Апостолов завил вдясно от главния път и тръгнал по черния път. Малко преди да стигне до халето, за което пътувал, забелязал в огледалото за обратно виждане, че автомобилът, с който се разминал, рязко набил спирачки. В него пътували четирима мъже, като двама от тях слезли и се насочили към потърпевшите. Апостолов и спътникът му се изплашили и не слезли от камиона, защото разбрали, че ще има конфликт. Единият от агресивните мъже - К.Д. обаче се пресегнал през прозореца на потърпевшия, сграбчил го за дрехата и започнал да го дърпа и да го блъска с ръка в гърдите. В яростта си К.Д. нанесъл на шофьора няколко сериозни удара в лицето и главата, а след като мъжа излязъл, го наритал и в гърдите. През цялото време биячът обиждал и псувал жертвата си. Към ругатните и ударите се включил и друг агресивен побойник - А.Г. Той свалил приятеля на Апостолов от кабината и се включил в боя. А.Г. също започнал да удря потърпевшия по тялото с юмруци, да го заплашва и псува. В този момент по пътя се задал друг автомобил - джип. Побойниците веднага прекратили раздаването на юмруци и избягали с колата си. От нападението Апостолов получил редица травми по тялото и главата. За действията си двамата биячи са освободени от наказателна отговорност, но ще трябва да платят по 1 000 лева глоба, както и разноските по делото. Причината двамата нападатели да се разминат с леки наказания е, че „с действията си Апостолов наистина е застрашил сигурността на подсъдимите, което ги е подбудило за извършване на престъплението“, се посочва в мотивите на съда. Сподели:", "date": "2018.04.05", "title": "СЕВЕРОЗАПАДНИ СТРАСТИ! Двама пребиха шофьор заради рисково изпреварване"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE---%D1%81%D0%B5%D1%80%D0%B8%D0%BE%D0%B7%D0%B5%D0%BD-%D0%BF%D1%80%D0%BE%D0%B1%D0%BB%D0%B5%D0%BC-%D0%B7%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news740479.html", "text": "Един от най-класните офанзивни играчи на Лудогорец - Вандерсон, няма да е титуляр срещу ЦСКА в петък. Бразилецът и вчера не тренира на пълни обороти, като се готвеше отделно от своите съотборници. Треньорът на разградчани Димитър Димитров призна, че Вандерсон изпитва здравословни проблеми преди срещата с \"армейците\", акцентира \"Тема Спорт\". Бразилецът се контузи малко след 20-ата минута при победата с 5:0 над Верея в Разград. В стартовите единадесет на негово място се очаква да започне Джоди Лукоки. Дербито между \"зелени\" и \"червени\" е от 17,00 часа, към момента Лудогорец е лидер в шампионата с 3 точки преднина спрямо ЦСКА. Възможностите на Лукоки са сериозни, но не е ясно до каква степен Вандерсон ще може да помогне на каузата на \"орлите\" в мача (при евентуално включване от пейката). Сподели:", "date": "2018.04.05", "title": "Преди дербито - сериозен проблем за Лудогорец?"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-%D0%BF%D0%BE%D0%B4-%D0%B2%D1%8A%D0%BF%D1%80%D0%BE%D1%81-%D1%80%D0%B5%D0%BA%D0%B5%D1%82%D0%B8%D1%80%D0%B0%D1%82-%D0%BB%D0%B8-%D1%84%D0%B0%D0%BB%D1%88%D0%B8%D0%B2%D0%B8-%D0%B5%D0%BA%D0%BE%D0%BB%D0%BE%D0%B7%D0%B8-%D0%B1%D0%B8%D0%B7%D0%BD%D0%B5%D1%81%D0%B0-news740410.html", "text": "Има ли у нас „зелен” рекет и как правосъдието се бори с него? Нова телевизия разказва за трудния път на едно прокурорско дело, образувано след единственото телевизионно разследване  у нас за рекет на еко организации над бизнесмени с енергийни проекти. Става въпрос за историята с поисканите 200 000 евро такса „спокойствие” от фирмата,  газифицираща Пирдоп и Златица. Историята започва през 2015 г., когато Пламен Павлов – инвеститор в проект за газификация на градовете Пирдоп и Златица, се оплаква от принуда. Тогава беше заснето как екоорганизацията „Коалиция за устойчиво развитие” иска от него 200 000 евро, за да оттегли жалби пред съда срещу решението на екоминистерството проектът му да стартира без оценка за въздействие на околната среда. Пари срещу спокойствие. Ако платиш  – няма дело, ако не платиш – делото тръгва, а проектът и печалбите ти от него се забавят с години. „200 000 евро! Когато си стиснем ръцете и кажем ОК – действаме. Споразумението ще бъде стискане на ръце. Те депозират молбите за отказ от жалбите, с което да е ясно, че имат желание за прекратяване на делото. Всичките тези неща се депозират при мен. Аз ги държа при мен”, призна през 2015 г. пред скрита камера адвокат Чавдар Пенчев. Адвокатът на сдружението води и председателят на „Коалицията за устойчиво развитие\" - Дончо Иванов. „Това не е рекет, това е интерес”, заявява Иванов. Бизнесменът Пламен Павлов не плаща. Жалбите остават, а делата за екооценката му тръгват. „Хубава работа! Какви пари?”, отговаря Дончо Иванов, председател на сдружение „Коалиция за устойчиво развитие”. Следва проверка от Софийската градска прокуратура. Бави се една година. Търси се ясен текст, с който да определят престъплението. Възниква спор коя прокуратура да го води - градската или районната. Започва досъдебно производство и едва от преди месеци, 3 години след предаването ни, Дончо Иванов и адвокатът Чавдар Пенчев са с обвинения за принуда – за това, че са поискали 200 000 евро от бизнесмена Павлов против волята му, със заплаха за увреждане на имущество. „Нашата фирма извършва мониторинг, който вие не искате да разберете”, заяви Дончо Иванов. Спънките по делото обаче продължават. В обвиненията на Софийската районна прокуратура не пише кое имущество на Павлов и как са увредили Иванов и Пенчев, след като той не се е поддал на принудата и не им е платил. Заради този пропуск на прокурора съдията от Софийския районен съд връща обвиненията за доизясняване, а оплакалият се от рекет бизнесмен говори за вредата от неизтеглените жалби на екосдружението – хиляди левове пропуснати ползи от 3 години забавяне на проекта. „Вече трета година не можем да започнем да работим на територията на лицензиите”, обясни бизнесменът Пламен Павлов. Още през 2015 г, „зелени” организации се разграничиха от екокоалицията на Дончо Иванов. От „За да остане природа в България” изтъкнаха, че той съмнително сменял позицията си по куп проекти, включително и по този за втори лифт на Банско, където до един момент бил против, а след това в подкрепа. От користно заиграване с жалби, блокиращи бизнеса, се оплаква и директорът на държавната фирма „Радиоактивни отпадъци”. Повод са няколко дела на същата екокоалиция срещу проект за погребване отпадъците от АЕЦ „Козлодуй” за това, че не бил екологично издържан. „С една жалба за много малко средства, всеки един гражданин може да спре проект за милиони, а да не кажа и за милиарди”, обяснява Делян Петров, директор на „Радиоактивни отпадъци”. Случайно или не едно от екоделата на коалицията на Дончо Иванов срещу отпадъците е гледано от съдия Ваня Анчева от Върховния административен съд. Тя е сестра на познатия ни разследван адвокат на активистите Пенчев. Процесът е образуван през 2014 г, а съдия Анчева си прави отвод по него заради родствена връзка със страна по процеса. Но не в началото, а едва пролетта на следващата година – малко след като NOVA излъчва историята с поисканите 200 000 евро. След покана за интервю със съдия Анчева, от Върховния административен съд ни отговарят, че на случаен принцип, тя е била в състава на две дела по жалби на „Коалицията за устойчиво развитие” и свързаното с нея сдружение „Хармония”. И по двете се е отстранила с отвод заради брат си и връзката му със страната по процеса. От едното излязла веднага, а от делото за отпадъците - чак когато установила участието на Пенчев. Той не бил адвокат в залата, а само приел призовката на екоорганизацията. Законът е спазен и делата са решени без участието на Анчева, пишат от съда. В справка от там за последните няколко години става ясно, че делата на зелените активисти  за еко нередности по различни проекти в страната са 70. От тях така наречените еколози са спечелили само едно. Всички останали 69  са завършили с решение, че жалбите им в защита на природата са несъстоятелни. Повечето обаче след забавяния на бизнес намерения за милиони. Сподели:", "date": "2018.04.05", "title": "Правосъдие под въпрос: Рекетират ли фалшиви еколози бизнеса?"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%BF%D0%B0%D1%86%D0%B8%D0%B5%D0%BD%D1%82%D0%B8%D1%82%D0%B5-news740548.html", "text": "AFP, цитирана от \"Фокус\". Голям пожар е избухнал в болница в Истанбул. Пациентите са спешно евакуирани на улицата, а пожарникарите се борят да поставят огъня под контрол, предава Снимките на местните медии показват пламъци и черен пушек, погълнали многоетажната сграда в квартал „Газиосманпаша“ в Истанбул, а пациентите са изкарани навън на улицата в болничните си легла и носилки. Сподели:", "date": "2018.04.05", "title": "Пожар избухна в болница в Истанбул, евакуираха пациентите "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%80%D0%B8%D1%8F-%D0%BA%D0%B0%D0%B2%D0%B0%D1%80%D0%B4%D0%B6%D0%B8%D0%BA%D0%BE%D0%B2%D0%B0-%D1%88%D0%B5%D1%84%D0%BA%D0%B0-%D0%BD%D0%B0-%D0%B1%D0%B8%D0%B7%D0%BD%D0%B5%D1%81-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-news739725.html", "text": "Голямата актриса Мария Каварджикова е част от борда на директорите на една от най-големите фирми за строителство на пътища, летища, метростанции и жилищни сгради в страната, предаде „Ретро“. В управителния съвет екранната Евгения Генадиева попаднала през 2011 г., когато по мистериозни причини предходният член бил освободен от ръководството, а тя заела мястото му. Фирмата „Трей груп холдинг“, в чийто УС Каварджикова фигурира с още няколко души, е тази, която е направила първоначалното строителство на магистрала „Тракия“. На пръв поглед участието на носителката на „Аскеер“ в строителен бизнес за милиони изглежда нелогично, но всъщност тя не се занимавала с проектантство и инженерни дейности, а отговаряла за културните мероприятия и каузи, зад които дружеството заставало. С нея се срещали поети, писатели, режисьори и певци, на които тя решавала дали компанията да стане спонсор и при какви условия. В артгилдията се говори, че заплатата, която по документи Каварджикова взимала като шефка, била 2 хиляди лева. Бонусите не влизали в тази сума. Според интриганти звездата на Народния театър дължала благата и доходоносна служба на един от собствениците, който бил лудо влюбен в нея. Достолепният бизнесмен хлътнал по нея още след ролите ѝ в „Оркестър без име“ и „Лавина“ и цял живот очаквал момента, в който пътищата им ще се съберат. Дали помежду им обаче има нещо повече от приятелство, не става ясно. Зад гърба си звездата от „Откраднат живот“ е оставила 2 раздели. До развода с първия си съпруг – своя колега Константин Цанев, стигнала мъчително. Любовта им пламнала като студенти във ВИТИЗ, а от него са двете ѝ дъщери – Александра и Гергана. Когато Мария решила, че ще му иска развод, те били в пубертета и дълго се колебала дали няма да ги травмира. Мъжът ѝ уж се съгласил, а после години наред я мотаел и не слагал подписа си под заветния документ. С втория си мъж се срещнала на снимачната площадка на „Място под слънцето“. Избраникът ѝ Иван Балевски имал съпруга от Грузия, която напуснал и предложил на актрисата да заживеят заедно. И с него обаче преживели не една критична ситуация. Сподели:", "date": "2018.04.05", "title": "САМО В ПИК И \"РЕТРО\"! Мария Каварджикова шефка на бизнес за милиони"}
{"url": "http://pik.bg/%D0%B5%D1%81-%D0%B4%D0%B0%D0%B4%D0%B5-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%B7%D0%B0-%D1%84%D0%BE%D1%80%D0%BC%D0%B8%D1%80%D0%B0%D0%BD%D0%B5-%D0%BD%D0%B0-%D0%BE%D0%B1%D1%89%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%81%D1%80%D1%8A%D0%B1%D1%81%D0%BA%D0%B8%D1%82%D0%B5-%D0%BE%D0%B1%D1%89%D0%B8%D0%BD%D0%B8-%D0%B7%D0%B0-%D1%87%D0%B5%D1%82%D0%B8%D1%80%D0%B8-%D0%BC%D0%B5%D1%81%D0%B5%D1%86%D0%B0-news740551.html", "text": "„Стандард“, цитиран от \"Фокус\". Европейският съюз приветства съобщението, че президентът на Косово Хашим Тачи и премиерът Рамуш Харадинай са активирали управленската група, която ще работи за изготвянето на предложения за статута на Общността на сръбските общини (ОСО), подчертавайки, че Прищина има срок от четири месеца за този процес, предава „Приветства се съобщението, че е даден мандат на работната група за подготовка на проекта за статут на Общността на сръбските общини в Косово. Изготвянето на проектозакона започна и трябва да приключи в четиримесечен срок“, пише в заявление на Европейската служба за външни работи. В текста се подчертава, че това „дългоочаквано действие“ позволява започване на прилагането на договора за Общността на сръбските общини, което е задължение, което Косово пое в рамките на диалога между Белград и Прищина в който посредничи ЕС и което произтича от споразуменията от Брюксел от април 2013 и август 2015 г. „ЕС кани главните преговарящи на Белград и Прищина, техните екипи, както и управленската група и техническите експерти на разговори в Брюксел с цел конструктивно и в знак на добра воля да се ангажират в процеса на вземане на предложението“, се добавя в заявлението. Сподели:", "date": "2018.04.05", "title": "ЕС даде ултиматум на Косово за формиране на Общността на сръбските общини за четири месеца"}
{"url": "http://pik.bg/%D0%BD%D0%B0%D0%B9-%D0%BC%D0%BB%D0%B0%D0%B4%D0%BE%D0%BB%D0%B8%D0%BA%D0%B0%D1%82%D0%B0-%D0%B6%D0%B5%D0%BD%D0%B0-%D0%B2-%D1%81%D0%B2%D0%B5%D1%82%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BF%D1%83%D1%82%D0%B8%D0%BD-news740482.html", "text": "Тя беше обявена за най-младоликата жена на нейната възраст в света. Брюнетката споделя, че тайната й е в ежедневната физическа активност - всеки ден в продължение на 30 години тя плува в езеро, независимо от климатичните особености. Физическите упражнения в студена вода могат да ви накарат да изглеждате по-млади. Това е съветът на 50-годишната китайка Лиу Йелин, която е в изумителна форма. Тя предполага, че би могла да издържи на плуване в руско езеро през зимата при минусови температури. Нещо повече - предизвиква руския президент Владимир Путин, който й е идол, да й прави компания. Сред най-верните фенове на 50-годишната ексцентричка е нейният 23-годишен син, който споделя, че хората често я смятат за негова сестра. Сподели:", "date": "2018.04.05", "title": "Най-младоликата жена в света предизвика Путин"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%B0%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D1%82%D0%B5%D0%B7%D0%B8-%D0%B2-%D0%BD%D1%8E-%D0%B9%D0%BE%D1%80%D0%BA-news740415.html", "text": "Правоохранителните органи в Лондон е трябвало да разследват повече убийства от тези в Ню Йорк за последните два месеца, пише \"Нова Европа\" като се позовава на статистически данни от BBC. Според местната полиция, през февруари в Лондон са извършени 15 убийства, с едно повече от Ню Йорк. Тенденцията се е повторила през март, когато Скотланд Ярд съобщи за 22 убийства в Лондон, в сравнение с 21 в Ню Йорк. В изявление, в което изрази загрижеността си, кметът на Лондон Садик Хан увери гражданите, че градът остава един от най-сигурните по света, пише още \"Фокус\". Независимо от това, че в Обединеното кралство не се случва толкова стрелби с огнестрелни оръжия, колкото в САЩ, има изключително голямо увеличаване на нападенията с хладно оръжие през последните години. През 2018 година, 37 от 47-те убийства в Лондон са в резултат от нападения с нож. Министерството на вътрешните работи на Обединеното кралство е предприело серия мерки за ограничаване на достъпа до ками, ножове, мачете и други, включително чрез забрана за поръчка онлайн. Сподели:", "date": "2018.04.05", "title": "ШОКИРАЩО! Убийствата в Лондон повече от тези в Ню Йорк"}
{"url": "http://pik.bg/%D1%81%D1%82%D1%80%D0%B0%D1%81%D1%82%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%B0%D0%BD%D1%82%D0%BE%D0%BD%D0%B8%D0%B9-%D0%BF%D1%80%D0%B5%D0%B4%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8-%D0%B7%D0%B0-%D0%BF%D1%80%D0%BE%D0%BF%D0%B0%D1%81%D1%82%D1%82%D0%B0-%D0%BC%D0%B5%D0%B6%D0%B4%D1%83-%D1%85%D0%BE%D1%80%D0%B0%D1%82%D0%B0-%D0%B8-%D0%B2%D1%8F%D1%80%D0%B0%D1%82%D0%B0--news740550.html", "text": "Както и в празника на самото Възкресение, Христос, когато престоява в гроба, слиза в ада и разбива оковите на старозаветните патриарси и пророци. Те получават тогава своето спасение. Дотогава са стояли в окови - оковите на първородния грях, който се умива с кръщението. Това каза пред БНТ Западния и средноевропейски митрополит Антоний на въпрос дали съществувалите преди Христа са получили опрощение. На въпрос как си обяснява, че хем сме православни, хем вярваме в окултизъм, магии и врачки, Антоний посочи, че има номинални християни, които получават кръщение, минават под венчило в църквата. Няма духовна празнота, която да не е запълнена. Църквата години наред не е била активна и тогава е била изолирана от българския народ. Тази пропаст ще трябва да бъде запълнена, за да се срещнем с хората. Трябва да се работи с българската младеж. Не бива да подценяваме силата на молитвата, но и църквата трябва да бъде много по-активна, посочи митрополитът. Запитан защо сме се отказали от мисионерството, той посочи, че имаме такава история, че в годините назад не е имало възможност това да се прави. Радващо е, че сега има много млади хора, които поемат по този път, посочи Антоний. Той съобщи, че във Фейсбук страницата на патриаршията може да се наблюдава слизането на благодатния огън. Трябва да се възползваме от всички технологии, за да достигнем до хората. Важни са посланията, а каналите са модерни, те не противоречат, посочи той. По въпроса с Македонската православна църква той коментира, че вече е подадена ръка с обещанието нашата църква да съдейства за вдигане на схизмата. Надявам се да има съвместно заседание между двете църкви и Македонската църква да излезе от изолацията. Естествено, ще им дадем благодатния огън. Ще дадем на всички представители на БПЦ и на всички, които са дошли, посочи той. Разговорите за вдигане на една схизма никой не очаква да са леки - това е стояло дълги години встрани. Няма да бъде лесно на БПЦ, но нека се има предвид желанието й, коментира още Антоний. Всички прозападни модерни течения като че ли изместват традициите, вярата на нашите българи. Трябва да говорим, да обясняваме на подрастващата младеж и на зрелите хора, защото словото е сила. Всяко слово, което излиза от нашата уста, има за цел да достигне до ушите и сърцата на всеки един, каза той на въпрос за силната вяра на хората в окултното и врачките. Сподели:", "date": "2018.04.05", "title": "СТРАСТИТЕ БЪЛГАРСКИ! Митрополит Антоний предвеликденски: За пропастта между хората и вярата, и окултните залитания! Ще дадем ли от благодатния огън на македонците?"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D1%85%D0%B5%D0%BA%D0%B8%D0%BC%D1%8F%D0%BD-%D1%82%D1%80%D1%8A%D0%B3%D0%BD%D0%B0-%D0%BD%D0%B0-%D0%BF%D1%81%D0%B8%D1%85%D0%BE%D0%BB%D0%BE%D0%B3-news739402.html", "text": "Бившата приятелка на Антон Хекимян – Василена Гръбчева, преминавала през тежки психически състояния, за които търсела специализирана помощ. Двамата с журналиста прекратиха 5-годишната си връзка преди няколко месеца, когато самата тя призна, че отношенията им са се изчерпали, но щели да продължат да общуват като приятели. Репортерката на Нова телевизия имала комплекси по отношение на външния си вид, а освен това драматично изживявала кризите в работата и личния си живот. В такива моменти се обръщала към психолози, които ѝ помагали да излиза от дупките, в които изпадала. Антон не разбирал душевните ѝ проблеми, въпреки че е сред най-суетните тв лица, а нерядко нейните кризи ставали повод за скандали помежду им. Професионалните подвизи обаче връщали Гръбчева на земята, защото по време на репортажите си срещала хора с далеч по-жални съдби от нейната и се чувствала благодарна, че е жива, здрава и има добър стандарт на живот. Най-драматичният момент за нея обаче оставал сблъсъкът със сериозна диагноза, засягаща щитовидната жлеза. Когато била ученичка, доктори случайно ѝ открили образувание, което не можело да се премахне с терапия и се наложила операция. Вследствие на интервенцията на Василена ѝ останал белег на врата, от който се срамувала години наред. Когато стартирала тв кариерата си, се принудила да ходи с шалове дори в най-голямата жега, за да прикрива следите от скалпела върху тялото си. Проблемите я преследвали и до днес, защото неправилната функция на органа влияе върху килограмите на жените. Като дете Гръбчева страдала от наднормено тегло, което я оформило като притеснителна и срамежлива жена и тя трудно се пречупила да застане пред камера. Тази година обаче бе наградена с титлата „Мис тв чар“, която подкрепила добре самочувствието ѝ, особено след като останала без мъж до себе си. За следваща връзка, след изтощителния живот на семейни начала с Хекимян, Василена още не мислела, защото искала да се развива професионално. Родителите ѝ обаче ѝ напомняли, че биологичният часовник тиктакал и вече се надявали на внуче. „Когато бях на 18, си мислех, че до 30-ата си година ще имам дете. Е, не стана точно така“, споделя репортерката и твърди, че ще изчака колкото е нужно, за да срещне подходящия баща на бъдещото си отроче. Сподели:", "date": "2018.04.05", "title": "САМО В ПИК И \"РЕТРО! Бившата на Хекимян тръгна на психолог"}
{"url": "http://pik.bg/%D0%B1%D0%B4%D0%B6-%D0%BD%D0%B0%D0%B3%D1%80%D0%B0%D0%B4%D0%B8-%D1%84%D0%B0%D1%82%D0%BC%D0%B5-%D0%BE%D1%82-%D0%B2%D0%BB%D0%B0%D0%BA%D0%B0-%D1%84%D0%B0%D0%BA%D0%BB%D0%B0-%D1%81%D0%BE%D1%84%D0%B8%D1%8F---%D0%B1%D1%83%D1%80%D0%B3%D0%B0%D1%81-%D1%81-%D0%BF%D0%B0%D1%80%D0%B8-%D0%B8-%D0%B1%D1%83%D0%BA%D0%B5%D1%82-%D0%B2%D0%B8%D0%B4%D0%B5%D0%BE-news740477.html", "text": "Кондукторката Фатме Хюсеин, началникът на влака Константин Иванов и двамата машинисти получиха предметна и парична награда от 500 лева за проявения професионализъм и своевременното евакуиране на пътниците. Заместник-транспортният министър Велик Занчев им благодари за проявения героизъм и им пожела да се пенсионират в железниците. По думите му, очакванията са след 2 години да имаме нови влакове и наградите тогава вече да бъдат по повод повече клиенти в БДЖ. БДЖ награди служителите от бързия влак София - Бургас, който се запали на 30 март в района на гара Коньово. Благодарение на бързата им реакция, инцидентът се размина без жертви. \"Това ми е задължение да няма пострадали пътници. Тежко беше, но реагирахме адекватно. Харесвам си професията, общителна съм и се гордея, че съм железничарка\", каза Фатме Хюсеин след кратката церемония. Сподели:", "date": "2018.04.05", "title": "БДЖ награди Фатме от влака-факла София - Бургас с пари и букет (ВИДЕО)"}
{"url": "http://pik.bg/%D0%B0%D0%BD%D0%B0%D1%80%D1%85%D0%B8%D1%81%D1%82%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D1%82%D1%83%D1%80%D1%81%D0%BA%D0%BE%D1%82%D0%BE-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE-%D0%B2-%D0%B0%D1%82%D0%B8%D0%BD%D0%B0-news740431.html", "text": "В своя прокламация в социалните медии анархистите пишат: \"Африн падна, но борбата продължава\". Подобни нападения на анархисти от групата \"Рубикон\" са предприемани и в миналото срещу посолството на Турция в центъра на Атина, а също и срещу турското консулство в град Комотини, Северна Гърция, информира БТА. Гръцкото министерство за защита на гражданите осъди нападението като \"недопустим акт\". Полицията е започнала разследване. Гръцката полиция е задържала четирима души, извършили нападение срещу турското консулство в Атина, съобщава в. \"Катимерини\". Нападателите са от анархистката група \"Рубикон\" и са разлели бои върху сградата на консулството. Сподели:", "date": "2018.04.05", "title": "Анархисти нападнаха турското консулство в Атина "}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news740471.html", "text": "Габриел Обертан ще се завърне в атаката на Левски за гостуването на Ботев Пловдив. Мачът е утре от 14:30 часа. Сблъсъкът навръх Разпети петък ще бъде ръководен от съдията Петър Костадинов. Френската звезда на \"сините\" пропусна домакинството на Берое, загубено с 1:2. Причината е, че лекуваше контузия в коляното. Той получи травмата по време на сблъсъка с ЦСКА (0:1), пише \"Тема Спорт\". Липсата на Господин Магия (прозвище на Габи Обертан) срещу старозагорци се усети. В големи периоди от срещата играта на Левски в предни позиции бе под всякаква критика. Обертан обаче ще бъде на линия за важната визита на \"сините\". Подопечните на Делио Роси са трети във временното класиране на шампионата с актив от 50 точки. Берое е на четвъртата позиция с 48 пункта. Ботев е с 42 точки. Сподели:", "date": "2018.04.05", "title": "Добра новина на \"Герена\""}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%87%D0%B8%D0%BB%D0%B8-%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news740489.html", "text": "Един човек загина и десетки бяха ранени при верижна катастрофа с над 20 превозни средства в Чили. Инцидентът започнал с катастрофа между лек автомобил и камион. Впоследствие един след друг се сблъскали 21 превозни средства, сред които три автобуса и девет камиона. Пострадали са най-малко 54 души. Според полицията причина за катастрофата е гъста мъгла, но е започнало разследване на инцидента. Сподели:", "date": "2018.04.05", "title": "Жестока верижна катастрофа в Чили! Един загина, десетки са ранени"}
{"url": "http://pik.bg/%D0%BA%D0%B0%D1%82%D0%BE-%D0%BA%D0%B8%D1%84%D0%BB%D0%B8%D1%82%D0%B5-%D0%B4%D0%B8%D0%BD%D0%BA%D0%BE-%D0%B2%D1%8A%D0%BB%D0%B5%D0%B2-%D1%81%D0%B8-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0-%D0%BD%D0%BE%D1%81%D0%B0-news740439.html", "text": "Динко Вълев последва кифлите и се подложи на разкрасителна операция. Участникът в последния \"ВИП Брадър\" е ремонтирал носа си в клиники за пластична хирургия в Пловдив. Ловеца на мигранти легнал под ножа, след като си втълпил, че големината и формата на обонятелния му орган не отговарят на естетическите му принципи. \"Хората трябва да се подобряват, аз да се харесвам. Моят нос беше много грозен, голям. Сега вече съм хубав\", радва се след ремонта Вълев. Докторът, оформил носа на Динко бил специалист по заболявания на ушите, носа и гърлото, но и с опит в ринопластика. \"Вървя и сияя. Добре ми е. Направих го, защото мога да си позволя тази операция, която е доста скъпа за средностатистическия българин\", фука се още Ловеца на хора, цитират от ежедневник. Сподели:", "date": "2018.04.05", "title": "КАТО КИФЛИТЕ! Динко Вълев си ремонтира носа"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BD%D0%BE%D0%B2%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-%D0%B2%D0%B0%D1%81%D0%B8%D0%BB-%D0%BC%D0%B8%D0%BB%D0%B0%D0%B4%D0%B8%D0%BD%D0%BE%D0%B2-%D1%81%D1%8A%D0%B4%D0%B5%D0%BD-%D1%87%D0%B5-%D0%B5-%D0%BA%D0%B0%D1%80%D0%B0%D0%BB-%D1%81-%D0%B0%D0%BB%D0%BA%D0%BE%D1%85%D0%BE%D0%BB-%D0%BA%D0%B0%D1%82%D0%BE-%D1%81-news740465.html", "text": "Новият и.д. директор на затворите Васил Миладинов, когото правосъдният министър Цецка Цачева натовари с функциите на уволнения вчера Свилен Цветанов след невероятния гаф с двамата избягали опасни престъпници, е бил назначен на поста зам.-главен директор на Дирекция \"Охрана\" по времето на бившия правосъден министър Христо Иванов, който скандално подаде оставка от старото правителство на Бойко Борисов. Миладинов обаче нямал право да заема нито досегашния си, нито сегашния си пост, защото бил съден за злоупотреба с алкохол, когато е работил в СДВР. Докато е изпълнявал служебните си задължения, той е карал пиян и е предизвикал катастрофа. Скандалът бил огромен и шефовете на Миладинов подготвяли дисциплинарното му уволнение, но той междувременно напуснал и прибрал полагаемите се в такива случаи заплати. Тъй като е служител на органите на реда, делото му се гледало във Военно-апелативния съд, който по това време е под ръководството на Веселин Пенгезов, който пък е разследван за присвояването на 520 000 лева по европроект на съда. Пенгезов на свой ред пък е изключително приближен на няколко адвокатски кантори, между които и тази на Георги Атанасов. Така съдът преобразува делото му от дисциплинарно в административно наказание. Според запознати впоследствие именно Пенгезов помага на Миладинов да заеме поста за зам.-директор на Дирекция \"Охрана\" по времето на днешния лидер на бутиковата партия \"Да, България\" Христо Иванов, който до ден днешен е флагман на битката срещу главния прокурор Сотир Цацаров и прокуратурата заедно с канторите на Атанасов и Иван Тодоров. В кантората на Тодоров пък редовно бе засичан на посещения другия борец срещу главния прокурор - шефът на ВКС Лозан Панов. Тези кръгове и среди действат със финансирането на фондацията \"Америка за България\", която проявява особени апетити към българската правосъдна система. Според ресорните си задължения Миладинов обезпечава сигурността и охраната на съдебните сгради, конвоя и осигурява охраната на магистратите. По тази линия той лично се е грижел за охраната на Панов. Всичко това поставя под съмнение дали Цачева е спряла избора си на Миладинов за и.д. директор на Дирекция \"Изпълнение на наказанията\" под диктовка от кръговете, с които той е свързан, тъй като тази сутрин обърка дори името му. Като юрист обаче тя би трябвало да провери документите му и тогава би установила, че той има чисто свидетелство за съдимост, но подписано от съдия. Информирани споделят, че такива свидетелства се подписват от съдия само когато съответното лице е обвързано с някакви не точно български служби. Възможно е и това да е грешка от страна на Цачева, която явно има доста големи пропуски в юридическите си познания, защото наскоро използва понятието \"Главна прокуратура\", каквато не съществува, а съществува само главен прокурор. Ако Миладинов запази поста не само като временно изпълняващ длъжността директор на Дирекция \"Изпълнение на наказанията\", се очертава доста сериозен скандал и разкриване и на други нелицеприятни факти от служебните му прояви в СДВР, твърдят преки участници в работата на органите на реда. Сподели:", "date": "2018.04.05", "title": "РАЗКРИТИЕ НА ПИК! Новият шеф на затворите Васил Миладинов съден, че е карал с алкохол като служител на СДВР - бившият полицай бил протеже на Христо Иванов и скандалния Веселин Пенгезов"}
{"url": "http://pik.bg/%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%B4%D0%B6%D0%B8%D0%B3%D0%B8%D1%82-%D1%81-%D0%B1%D0%BC%D0%B2-%D0%B8%D0%B7%D0%B2%D1%8A%D1%80%D1%88%D0%B8-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE-%D0%B1%D0%B5%D0%B7%D1%83%D0%BC%D0%B8%D0%B5-%D0%B5%D0%B4%D0%B2%D0%B0-%D0%BD%D0%B5-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B0%D0%B2%D1%82%D0%BE%D0%B1%D1%83%D1%81-news740418.html", "text": "Бургаски джигит с БМВ 525 едва не предизвика тежка катастрофа с автобус от градския транспорт на бул.\"Иван Вазов\" в Бургас. В 11:20 часа на 4 април водачът на лекия автомобил от лявата пътна лента, извършва десен завой и отнел предимството на автобуса, пише \"Флагман\". При опит да избегне удара шофьорът на обществения транспорт набива спирачки, при което на пода падат двама пътници - 63-годишна жена от Бургас, която е получила контузия на лакета и главата, както и 70-годишен бургазлия с лека травма на главата. Шофьорът на БМВ-то е избягал, но вероятно не е знаел, че в района има множество камери, които ще помогнат за бързото му идентифициране. Грози го много сериозна глоба и отнемане на книжката. Сподели:", "date": "2018.04.05", "title": "Бургаски джигит с БМВ извърши абсолютно безумие, едва не се заби в автобус"}
{"url": "http://pik.bg/%D0%BA%D0%B0%D1%81%D0%BA%D0%B0%D0%B4%D1%8C%D0%BE%D1%80-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B5-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%B7%D0%B0%D0%B1%D0%B8-%D1%81%D0%B5-%D0%B2-%D0%B0%D0%B2%D1%82%D0%BE%D0%B1%D1%83%D1%81-news740495.html", "text": "33-годишният мъж, управлявал мотора, е в настанен във великотърновската болница На кръстовището Според очевидци Моторист е с опасност за живота , след като катастрофира в автобус на междуградски транспорт край Велико Търново, съобщават tritegrada.eu . Инцидентът се e случи около 18.00 часа до Дебелец. Автобусът е изпълнявал редовна линия, минаваща през градовете Килифарево и Дебелец за Велико Търново. На кръстовище, пресичащо главния път Велико Търново-Габрово, мотоциклетистът не успява да спре и се удря в задната половина на автобуса . В него са пътували 10 души, които не са пострадали. с множество счупвания и опасност за живота. ограничението на скоростта е 60 км/ч. мотористът е карал на задна гума и далеч по-висока скорост от допустимата. Сподели:", "date": "2018.04.05", "title": "КАСКАДЬОР! Моторист е с опасност за живота, заби се в автобус"}
{"url": "http://pik.bg/%D0%B2-%D0%B1%D0%B0%D1%87%D0%BA%D0%BE%D0%B2%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%D0%B1%D0%BE%D1%8F%D0%B4%D0%B8%D1%81%D0%B2%D0%B0%D1%82-%D1%85%D0%B8%D0%BB%D1%8F%D0%B4%D0%B8-%D1%8F%D0%B9%D1%86%D0%B0-news740441.html", "text": "Хиляди великденски яйца ще бъдат боядисани днес в третия по големина манастир у нас - Бачковския. Те ще бъдат раздадени на всички миряни, които ще посрещнат Христовото Възкресение в обителта, предава Нова телевизия. В кухнята на манастира се готвят да боядисат общо 2500 яйца. Те ще бъдат раздадени с козунак в събота срещу неделя през нощта, след края на празничната литургия. Сподели:", "date": "2018.04.05", "title": "В Бачковския манастир боядисват хиляди яйца"}
{"url": "http://pik.bg/%D0%BD%D0%B5%D0%BC%D1%81%D0%BA%D0%B8%D1%8F%D1%82-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB-%D0%BD%D0%B0-%D1%82%D0%B5%D0%B6%D0%BA%D0%BE%D1%82%D0%BE%D0%B2%D0%B0%D1%80%D0%BD%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-man-%D0%BE%D1%82%D0%BA%D1%80%D0%B8%D0%B2%D0%B0-%D0%BD%D0%BE%D0%B2-%D1%81%D0%B5%D1%80%D0%B2%D0%B8%D0%B7%D0%B5%D0%BD-%D1%86%D0%B5%D0%BD%D1%82%D1%8A%D1%80-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news740496.html", "text": "в Пловдивска област, намиращ се в с. , ще за гости, клиенти и почитатели на марката на . В рамките на няколко часа те ще имат възможността да разгледат модерния сервизен център, като междувременно организаторите от са подготвили много изненади и  награди за посетителите. Събитието започва в , като по време на официалната част приветствени слова ще изнесат както и специален представител от . е изграден с и разполага със 7 проходни клетки, в които се помещават сервиз общи ремонти, оборудван с 4 ножични подемници и 1 комплект мобилни подемници, кран, стенд за сходимост, ГТП, подготвителна и бояджийска камера. Той е разположен върху внушителните , като общата застроена площ е 2435,95 кв. м. Центърът предлага още севризни услуги, сред които диагностика, обслужване и ремонт на автомобилите на марката MAN, текущи и основни ремонти на двигатели и предавателни кутии, оказване на пътна помощ, ремонт на тежкокатастрофирали автомобили и много други, които ще бъдат подробно представени на 12 април. Освен , от оторизирания вносител на марката MAN в България - , са се погрижили за доброто настроение на всички гости. Посетителите ще могат да се включат в , ще станат и свидетели на зрелищно , както и на демонстрация по . Гостите ще имат възможност да станат част и от . Специалното събитие по повод представянето на новия сервизен център на MAN  започва точно в 16 часа на 12 април. Сподели:", "date": "2018.04.05", "title": "Немският производител на тежкотоварни автомобили MAN открива нов сервизен център в Пловдив"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B8%D0%B4%D0%B2%D0%B0-%D1%81-%D0%BA%D0%BD%D0%B8%D0%B3%D0%B0-%D0%BF%D1%80%D0%B0%D0%B7%D0%BD%D0%B8%D1%87%D0%B5%D0%BD-%D0%B1%D0%B0%D0%B7%D0%B0%D1%80-%D1%81-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B8-%D0%BE%D1%82%D1%81%D1%82%D1%8A%D0%BF%D0%BA%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F---%D0%B2%D0%B7%D0%B5%D0%BC%D0%B5%D1%82%D0%B5-%D1%85-news740161.html", "text": "Уникален Великденски базар радва столичани и гостите на града за последен ден днес с невероятни отстъпки за всички почитатели на хубавите книги. Специално за празника вчера и днес най-доброто издателство \"Милениум\" направи невероятен подарък за читателите си - бестселъри със сензационни намаления и специални отстъпки. Базарът се намира в центъра на София - Изберете за вас и близките ви най-хубавия подарък за празника - билковите рецепти на известни лечители: Петър Дънов, Петър Димков, Ванга, Слава Севрюкова, Джуна, интригуващи тийнейджърски заглавия, любопитни биографични томове, притчите на велики мъдреци от хитовата поредица \"Философия за всеки\", бестселърите за Путин, Тръмп и Сталин, исторически заглавия и още много невероятни заглавия! Сподели:", "date": "2018.04.05", "title": "ВЕЛИКДЕН ИДВА С КНИГА! Празничен базар с невероятни отстъпки в центъра на София - вземете хитовите бестселъри на \"Милениум\" "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B9%D0%B5%D1%80%D0%BE%D0%BC%D0%BE%D0%BD%D0%B0%D1%85-%D0%BD%D0%B8%D0%BA%D0%B8%D1%84%D0%BE%D1%80-%D0%B4%D0%BD%D0%B8-%D0%BF%D1%80%D0%B5%D0%B4%D0%B8-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D1%85%D1%80%D0%B8%D1%81%D1%82%D0%BE%D0%B2%D0%BE%D1%82%D0%BE-%D0%B2%D1%8A%D0%B7%D0%BA%D1%80%D0%B5%D1%81%D0%B5%D0%BD%D0%B8%D0%B5-%D0%B5-%D1%82%D1%80%D0%B8%D1%83%D0%BC%D1%84-%D0%BD%D0%B0-%D0%BD%D0%B0%D1%88%D0%B5%D1%82%D0%BE--news740427.html", "text": "Страстната седмица е най-дългата седмица в годината, наситена с много тъга, скръб и покъртителни изживявания. Защото страст означава страдание. А страданията Христови са наистина преход към вечния живот. Той започна с Възкресението на нашия Спасител и Господ. Всеки един ден от седмицата е наречен велик и свят Страстната седмица е най-продължителната седмица в годината, наситена с много тъга и нюанси на скръбни изживявания. На Велики четвъртък Господ Иисус Христос извършил пасха в дома на един жител на Йерусалим. В знак на смирение, кротост и посветеност на Своето спасително служение преди вечерята Той умил краката на апостолите и казал: На Тайната вечеря е установено тайнството на Светата Евхаристия, на свето причастие. Това е денят на великите страдания на Иисус Христос, волно приел да бъде съден, бичуван, оплют, бит с плесници и показан пред народа в багреница за поругание с кръст в ръка и с венец от тръни на главата.Нарамен с тежък кръст, Христос бил поведен към Голгота на разпятие. Разпнат между двама разбойника за поругание при страшни природни смущения – земетръс и затъмнение на слънцето, издъхнал, приел смъртта, за да избави от смърт цялото човечество. На този ден вечерта на утринното богослужение мислено ни пренася пред гроба Господен. Църквата прославя Велика събота като „най-благословения седми ден”. Защото това е денят, в който е притихнал целия всемир в благоговеен трепет, когато Словото Божие лежи в гроба, положен, като мъртъв Човек, но в същото време спасява света и отваря гробовете. Положен вече в гроба, Духът на Иисуса е в ада, за да разкъса оковите му и да отвори отново за нас райските двери. Това ще се случи на другия ден - в неделята, наречена с най-краткото име – Великден. В този ден, в този Великден ние, озарени с радостта на Възкресението, живеем и пребъдваме в Него и Той в нас, отвръщаме и откликваме на любовта, с която Сам Той ни отвърна, като прие да пострада за нас, но и ни спаси като възкръсна от мъртвите и ни изведе по пътя на спасението, които ние неуклонно в вярата си следваме и трябва да извървим отстоявайки в безпределната любов Христова. Христовото Възкресение е триумф на нашето упование и вяра в животворящата и опрощаваща любов на Нашия Създател и любящ Баща. Последната седмица от пребиваването и земния живот на Христос се нарича Седмица на страданията. Животът на Господа наближавал своя край. Възкресил в събота починалия Лазар. Мнозина от нас казват, че никой не се е върнал от мъртвите, за да каже как е там. И това е така, защото никой не може сам по себе си да се върне от там, ако не го призове Животоподателя. И именно Той призова Лазар, като го върна оттам, за да ни каже, че съживяването е във властта на Бога и, че състоянието на смъртта не безвъзвратно, но е само миг от вечността, пред който всички ние сме изправени. На тази вечеря Христос, като завещал новата заповед за любов към всички, открил на учениците Си, че ще бъде предаден. На този ден вечерта на утринното богослужение се прочитат дванайсетте евангелия на светите страсти на Господа Бога и Спасителя наш Иисус Христос и свещенослужителите изнасят кръста от олтара, което символизира носенето му от Христос към Голгота. Всички ние с преизпълнени със синовна благодарност сърца се прекланяме и свеждаме благоговейно, с умиление колене и глава пред великата саможертва на нашия Спасител на кръста и Му благодарим сърдечно за всичко което Той извърши за нас. Сподели:", "date": "2018.04.05", "title": "САМО В ПИК! Йеромонах Никифор дни преди Великден: Христовото Възкресение е триумф на нашето упование и вяра "}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%B0%D1%82%D0%B0-%D0%BF%D1%80%D0%B5%D0%B4-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%81%D0%B0-%D0%BE%D0%B3%D1%80%D0%BE%D0%BC%D0%BD%D0%B8-news740501.html", "text": "Предизвикателствата пред сигурността на София са огромни. Това коментира столичният кмет Йорданка Фандъкова по време на брифинг днес. Пресконференцията се състоя в Столичния общински съвет. На нея бе предоставена информация относно дейността през изминалата година за опазване на сигурността и обществения ред в столицата, както и за предприетите мерки за подобряването им през настоящата година. “Настоявам за повече полицейско присъствие във всички райони, включително кварталите. Сигурността за мен е водеща тема”, заяви Фандъкова. „Най-сериозният успех за миналата година е изградената Единна система за сигурност чрез свързването на всички налични системи за видео-наблюдение, както на Столична община, така и на МВР. Разширихме системата за видеонаблюдение на общината с 292 камери и свързахме всички центрове с МВР и СДВР”, посочи кметът на София. Фандъкова уточни, че на местата, на които са поставени устройствата, престъпността рязко е спадала. „Тази година предвиждаме да продължи разширението на външното видеонаблюдение в училищата. Имаме средства да изградим такова в още 22 училища с над 300 ученици”, съобщи кметът. В „Западен парк” е планирано да се разположи допълнителен конен патрул заради незаконното рязане на дървета. Сподели:", "date": "2018.04.05", "title": "Фандъкова: Предизвикателствата пред сигурността на София са огромни"}
{"url": "http://pik.bg/%D0%B3%D1%8A%D0%BC%D0%B6%D0%B8-%D0%BE%D1%82-%D0%BB%D0%B8%D0%BD%D0%B5%D0%B9%D0%BA%D0%B8-%D0%B8-%D0%BF%D0%BE%D0%BB%D0%B8%D1%86%D0%B8%D1%8F-%D0%BA%D1%80%D0%B0%D0%B9-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%B1%D0%B0%D0%B3%D0%B5%D1%80-%D0%BF%D0%BE%D0%BB%D0%B5%D1%82%D1%8F-%D0%B2-%D0%BF%D1%80%D0%BE%D0%BF%D0%B0%D1%81%D1%82-%D0%B7%D0%B0%D1%82%D0%B8%D1%81%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-%D0%BD%D0%B0-%D1%86%D0%B5%D1%85-news740510.html", "text": "Преобърнатата тежка машина е затиснала багериста. е собственик на цех за мрамор в Катунци. След като е бил изваден изпод багера, той е откаран в санданската болница с травми в корема. Багер премаза мъж в санданското село Катунци. Инцидентът е станал днес в ранния следобед. На място веднага е дошла линейка, а също полиция и пожарникари. Изваждането му продължи повече от половин час, разказва за тежкия инцидент \"Струма.бг\". Сподели:", "date": "2018.04.05", "title": "Гъмжи от линейки и полиция край Сандански! Багер полетя в пропаст, затисна собственик на цех за мрамор (СНИМКИ)"}
{"url": "http://pik.bg/%D1%88%D0%BE%D0%BA-%D0%BF%D0%B0%D0%BC%D0%B5%D0%BB%D0%B0-%D0%B0%D0%BD%D0%B4%D0%B5%D1%80%D1%81%D1%8A%D0%BD-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%BC%D0%B0%D0%BB%D1%82%D1%80%D0%B5%D1%82%D0%B8%D1%80%D0%B0%D0%BD%D0%B0-%D0%BE%D1%82-%D0%B1%D0%B0%D0%B2%D0%B0%D1%87%D0%BA%D0%B0%D1%82%D0%B0-%D1%81%D0%B8-news740448.html", "text": "Памела за пръв път се снима в списанието през 1989 година. Близо 30 години по-късно тя има десетки сесии и корици за \"Мъжката библия\", пише \"Ева\". Звездата от „Спасители на плажа“ признава, че пътят й към успеха не е бил лесен, но окуражава всеки да стъпи извън комфортната си зона. \"Бъдете смели, гмурнете се в неизвестното. Всички имаме трагедии в живота си, трябва да ги помним и да бъдем добри един с друг. Но да живеем живота си наистина\", призовава Памела. Памела Андерсън разкри, че е била малтретирана в невръстна възраст от бавачката си. \"Като малка бях сексуално малтретирана от бавачката си, която вече не е жива. Отношенията ми с мъжете в началото не бяха особено добри. Бях болезнено срамежлива като дете. А след като пораснах, \"Плейбой\" ми даде сили. Наистина спаси живота ми. Чувствах се в капан и трябваше да се освободя. Това беше пробив за мен, там се срещнах с артисти, активисти, джентълмени. Започнах да водя забавен и див живот\", споделя Андерсън. Сподели:", "date": "2018.04.05", "title": "ШОК! Памела Андерсън сексуално малтретирана от бавачката си"}
{"url": "http://pik.bg/%D0%BF%D0%BE%D1%87%D1%82%D0%B8-8000-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%B7%D0%B0%D1%80%D1%8F%D0%B7%D0%B0%D0%BB%D0%B8-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B0-news740416.html", "text": "Близо 8 хиляди млади българи или около 3,4 на сто от всички български студенти, са напуснали по различни причини висшето си образование през 2016 г. Това сочат данни от анализ на Евростат за младите европейци, напуснали следването си през въпросния период, предаде БТА. Като основна причина за напускане на системата на висшето образование, според европейската статистика, се отчита незаинтересоваността на младежите да учат, както и желанието им да работят - около 25% или всеки четвърти прекъснал висшето си образование, както у нас, така и в ЕС. Според данни на НСИ за въпросния период, у нас в системата на висшето образование са се обучавали общо около 231 хиляди души, като от тях 31 хиляди са били в частни висши училища. През 2016 г. са завършили различни степени на висшето си образование 60 383 души, от които 23 хиляди мъже и над 37 хиляди жени. Най-много от завършилите са били със степен \"бакалавър\" - близо 31 хиляди души, следвани от магистрите - 26 хиляди, професионалните бакалаври - 2 400 и докторантите - над 1 400 души. Напусналите младежи в частните висши училища през 2016 г. са били около 3 хиляди, а останалите 5 хиляди са напуснали системата на държавните висши училища. Най-предпочитаните специалности у нас са били в областта на здравеопазването - близо 27 на сто от всички студенти, следвани от стопанските науки и администрацията - 18% и право - 12%. Най-нисък е бил делът на студентите, обучаващи се в специалност журналистика - 0,4 на сто, природни науки - 0,3 на сто и математика - 0,1 на сто. Сподели:", "date": "2018.04.05", "title": "Почти 8000 студенти зарязали университета"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%B3%D1%8A%D1%80%D0%BC%D0%B8-%D0%BC%D0%BE%D1%81%D0%BA%D0%B2%D0%B0-%D0%BF%D0%BE%D0%BA%D0%B0%D0%BD%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news740424.html", "text": "Шефът на Националната разузнавателна служба на САЩ Даниел Коутс твърди, че лидерът на Северна Корея Ким Чен-ун е поканен да направи визита в Русия. Координаторът на дейността на всичките 16 разузнавателни ведомства заяви това в сряда на среща с журналисти, сред които беше и кореспондент на ТАСС. В светлината на скорошното пътуване на Ким до Китай, журналистите се поинтересуваха дали може да има възвръщане към формата на шестстранните преговори за денуклеаризация на Корейския полуостров. „Не мисля, че на този конкретен етап знаем какво ще се случи... Ние знаем, че той (Ким Чен-ун) отиде в Китай, за да проведе преговори с (президента на Китай) Си (Дзинпин). Знаем, че има покана да отиде в Русия за преговори“, заяви той. Според сведенията на Коутс, спецслужбите на САЩ биха искали да знаят какви теми ще бъдат обсъждани с Ким в Москва. „Надяваме се да разберем за какво ще говорим“, добави той. ТАСС припомня, че на 28 март говорителят на Кремъл Дмитрий Песков заяви, че „засега не се предвижда среща на върха Русия – Северна Корея“. Според неговите думи „руският президент няма такива планове“. Както ПИК съобщи, посещението на Ким Чен-ун в Пекин се проведе от 25 до 28 март. Китайските власти съобщиха за него постфактум. Пребиваването в Китай стана първата задгранична визита на Ким, откакто оглави Северна Корея след смъртта на баща му Ким Чен-ир през 2011 година. Сподели:", "date": "2018.04.05", "title": "Американското разузнаване гърми: Москва покани Ким Чен-ун!"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%88%D0%B5%D1%84%D1%8A%D1%82-%D0%BD%D0%B0-%D0%BC%D0%BE%D1%81%D0%B0%D0%B4-%D0%B8%D1%80%D0%B0%D0%BD-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%B2%D0%B0-%D0%B0%D1%82%D0%BE%D0%BC%D0%BD%D0%BE-%D0%BE%D1%80%D1%8A%D0%B6%D0%B8%D0%B5-news740454.html", "text": "Според Коен Иран продължава с програмите си за обогатяване на уран, който може се използва за направата на атомни бомби. \"Освен това иранците продължават с разработването на балистични ракети, които могат да ударят по нашата страна\", каза още шефът на МОСАД. Той също призова да се промени споразумението между Техеран, от една страна, и Брюксел и Вашингтон, от друга. Иран при администрацията на Барак Обама се споразумя за спирането на разработването на атомно оръжие. Малко след идването си на власт (20 януари 2017 г.) новият американски президент Доналд Тръмп заяви, че сделката с Техеран се нуждае от промени. Аз съм убеден на 100 процента, че Иран продължава да разработва ядрено оръжие, каза шефът на израелското разузнаване МОСАД Йоси Коен, написа в. Ню Йорк таймс. Началникът на службата на еврейската държава обвини Ислямската република, че не спазва своите задължения да спре със създаването на оръжия за масово поразяване, след като подписа споразумение със САЩ и Европейския съюз през 2015 г. \"Техеран нито за миг не е е преустановявал ядрената си програма. Аз казвам тези думи със 100-процентова убеденост\", заяви той на заседание на кабинета начело с Бенямин Нетаняху вчера. Сподели:", "date": "2018.04.05", "title": "НАПРЕЖЕНИЕ! Шефът на МОСАД: Иран разработва атомно оръжие! "}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D1%88%D0%B0%D0%BC%D0%BF%D0%B8%D0%BE%D0%BD-%D0%BF%D0%BE-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-news740420.html", "text": "Пловдив е рекордьор по замърсяване на въздуха с финни прахови частици, сочат данните от независимите измервания на платформата \"AirBG.Info\". През последния отоплителен сезон в 86 дни е имало запрашеност над нормата. Проектът \"AirBG.Info\" стартира в началото на 2017 година заради информационното от страна на институциите за качеството на въздуха, който дишаме. Точно година след осъдителната присъда от ЕС за мръсния въздух ключовите хора от проекта изнесоха за пръв път пред обществеността данни от статистиката, пише \"Марица\". Заради замърсяванията на въздуха в началото на миналата година група граждани се свързват помежду си и се включват в мрежата Luftdaten.info. Вземат от немската гражданска инициатива първите няколко измервателни уреда. Дейността на организацията става публична, когато заработват 15 уреда. В момента над 600 станции в България мерят нивото на Финни прахови частици (ФПЧ) и визуализират данните в реално време. Всички измервания като разход на финанси и време са дело на доброволци. Най-малкият е на 13 години, а най-възрастният - на 76. Благодарение на тях и на високото обществено внимание се стига до среща с министъра на околната среда и водите Нено Димов. От организацията се договорят с МОСВ техните станции да правят измервания съвместно с Изпълнителната агенция “Околна среда”. Данните от двете замервания показват малка разлика, което е доказателство за тяхната достоверност. Двете основни причини за замърсяванията са отоплението на твърдо гориво и автомобилният трафика. Този вид отопление и температурните инверсии през зимата са най-сериозния проблем на по-големите ни градове като София, Пловдив, Благоевград и Варна. При отоплителен сезон от 160 дни, в около 70 дни е имало превишение на нормите в София. Рекордьор по замърсяване е Пловдив с 86 дни със запрашеност над нормата. Най-зле тук е била ситуацията на 27 декември 2017 г. и на 17 януари 2018-а. Сподели:", "date": "2018.04.05", "title": "Пловдив шампион по мръсен въздух"}
{"url": "http://pik.bg/%D1%82%D1%80%D0%B5%D0%B2%D0%BE%D0%B3%D0%B0-%D0%BE%D0%BF%D0%B0%D1%81%D0%B5%D0%BD-%D0%B6%D0%B5%D0%BB%D0%B5%D0%B7%D0%BE%D0%BF%D1%8A%D1%82%D0%B5%D0%BD-%D0%BC%D0%BE%D1%81%D1%82-%D0%B4%D0%B5%D0%B1%D0%BD%D0%B5-%D0%B6%D0%B5%D1%80%D1%82%D0%B2%D0%B8-%D0%BA%D0%BC%D0%B5%D1%82-%D1%81%D0%B8%D0%BB%D0%BD%D0%BE-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B5-%D0%BA%D1%80%D0%B8%D1%82%D0%B8%D1%87%D0%BD%D0%B0-%D1%81%D0%BD-news740422.html", "text": "Мостът е в критично състояние и ако през това лято не бъдат взети мерки ще бъде изключително опасно преминаването на влаковете през него. Основите са в много лошо състояние, а виждате какво е състоянието на релсите и високата част на моста,от където минава влака. Знам, че за извършването на ремонт на това съоръжение ще трябват доста средства,но сега е наложително. Апелирам към Национална компания \"Железопътна инфраструктура\" да предприемат мерки,защото хората в село Генерал Тодоров нямат друг алтернативен превоз до град Петрич\", каза пред \"Струма.ком\" Мавриков. Мостовото съоръжение на жп прелеза между Петрич и селото Генерал Тодоров силно притеснява местните жители и най-вече кметът на селото Добри Мавриков. Сподели:", "date": "2018.04.05", "title": "ТРЕВОГА! Опасен железопътен мост дебне жертви! Кмет силно притеснен: Ситуацията е критична! (СНИМКИ)"}
{"url": "http://pik.bg/%D0%BD%D0%B0%D1%81%D0%B0-%D1%81%D0%B5-%D1%83%D1%81%D1%82%D1%80%D0%B5%D0%BC%D0%B8-%D0%BA%D1%8A%D0%BC-%D0%B1%D0%B5%D0%B7%D1%88%D1%83%D0%BC%D0%BD%D0%BE%D1%82%D0%BE-%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0%D0%BD%D0%B5-%D0%BD%D0%B0-%D0%B7%D0%B2%D1%83%D0%BA%D0%BE%D0%B2%D0%B0%D1%82%D0%B0-%D0%B1%D0%B0%D1%80%D0%B8%D0%B5%D1%80%D0%B0-news740382.html", "text": "Нов самолет на НАСА от легендарната серия \"Екс\" ще има задачата да преминава свръхзвуковата бариера, без да генерира характерния гърмящ \"звуков удар\", съобщава  Франс Прес, цитирана от БТА и Нова телевизия. Американското космическо управление е сключило договор на стойност 247,5 милиона долара с компания \"Локхийд Мартин\" за проектиране, конструиране и тестване на \"безшумния\" свръхзвуков самолет, който може да осъществи първия си пробен полет през 2021 г. Ако всичко върви по план шумът, генериран от експерименталния самолет, движещ се със скорост от 1 560 километра в час на височина около 16 800 метра, ще бъде около 75 децибела и ще се възприема като звук от затваряне на вратата на автомобил. От 2022 г. НАСА планира да тества самолета над определени градове в САЩ за събиране на данни и проучване на общественото мнение. Краят на свръхзвуковата пътническа авиация, просъществувала няколко десетилетия, настъпи с последния полет на френско-британския самолет \"Конкорд\" през 2003 г. Самолет, способен да лети сравнително тихо със свръхзвукова скорост, обаче може да революционизира въздушния пътнически транспорт. Освен НАСА, интерес към възобновяването на свръхзвуковия пътнически транспорт имат и компании като \"Върджин галактик\" и \"Спайк аероспейс\". Сподели:", "date": "2018.04.05", "title": "НАСА се устреми към \"безшумното\" преминаване на звуковата бариера"}
{"url": "http://pik.bg/%D0%BF%D0%BE%D0%B4%D0%B8%D0%B3%D1%80%D0%B0%D0%B2%D0%BA%D0%B0-%D0%BE%D1%81%D1%82%D0%B0%D0%B2%D0%B8%D1%85%D0%B0-%D1%81%D1%82%D0%BE%D1%82%D0%B8%D1%86%D0%B8-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D0%B1%D0%B5%D0%B7-%D0%BF%D0%B5%D0%BD%D1%81%D0%B8%D0%B8-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news740391.html", "text": "Стотици възрастни хора са принудени да изкарат празниците без пари, тъй като няма да получат нито стотинка от пенсиите си и добавките от 40 лв. В малкотърновското село Звездец изплащането на пенсиите ще започне едва след Великден. Това алармираха очевидци, които са останали шокирани, след като посетили местната поща. Макар че за месец април изплащането на пенсиите в цялата страна започва от вчера, 4 април, това няма да се случи в село Звездец, съобщава \"Флагман\". На вратата на пощата имало залепена бележка, с която съобщавали на хората, че възрастните ще си получат парите и 40-те лева добавки едва след 11-ти април. „Това е подигравка с нас, ние не сме второ качество хора! Как да посрещнем празниците без пари? Как да посрещнем близките си, какво да сложим на трапезата – по една чаша студена вода за всеки ли?!“, оплака се пенсионерка със сълзи в очите. Пощата в село Звездец обслужва и пенсионерите от с. Евренозово. Сподели:", "date": "2018.04.05", "title": "ПОДИГРАВКА! Оставиха стотици възрастни без пенсии за Великден"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D0%BC%D0%B8%D0%BA%D1%80%D0%BE%D0%B1%D1%83%D1%81-%D0%BF%D0%B0%D0%B4%D0%BD%D0%B0-%D0%B2-%D1%80%D0%B5%D0%BA%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%B0-7-%D1%81%D0%BD%D0%B8%D0%BC%D0%BA%D0%B8-news740444.html", "text": "Седем души са загинали, а двама са изчезнали, след като микробус, в който пътували 10 души, паднал в река Бистрица в североизточния румънски окръг Нямц, съобщава информационният сайт \"Зиаре\", позовавайки се на службата за спешна помощ. 22-годишен младеж е единственият оцелял, който успял сам да излезе от падналото във водата превозно средство. Според префекта на окръг Нямц, 25-годишният шофьор вероятно е изгубил контрол над управлението след пукане на една от гумите. В частния микробус пътували работници, които се връщали вкъщи за празниците от западния окръг Арад, където работели, предаде БТА. Над 35 пожарникари, три линейки и три коли на окръжната служба за бърза помощ са пристигнали на мястото на катастрофата. Сподели:", "date": "2018.04.05", "title": "ТРАГЕДИЯ В РУМЪНИЯ! Микробус падна в река, жертвите са 7 (СНИМКИ)"}
{"url": "http://pik.bg/%D1%85%D0%B8%D0%B5%D0%BD%D0%B0-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D0%BA%D0%BB%D0%B0%D1%82%D0%B8-%D0%B1%D1%80%D0%B0%D0%BA%D0%B0-%D0%BD%D0%B0-%D0%B8%D1%82%D1%8A%D0%BD-%D1%85%D0%BE%D1%83%D0%BA-news740450.html", "text": "Чуждестранните медии твърдят, че Анджелина Джоли се опитва да отнеме известния холивудски актьор Итън Хоук от семейството му. Според тях фаталната красавица изобщо не е притеснена от съпругата му и двете му деца. Анджелина Джоли и Итън Хоук се познават отдавна. Те заедно са се снимали във филма \"Крадец на животи\" (2004) и оттогава те са приятели. Въпреки това, отбелязва \"Radar Online\", самотната Анджи погледнала на стария си приятел по различен начин. Джоли директно флиртувала с 47-годишния актьор. \"Анджелина и Итън отдавна са приятели, те наистина си имат голямо доверие един на друг. В последно време актьорите все по-често се виждат и си пишат. Анджелина си признава, че тя се чувства прекрасно, когато получава съобщенията и ги чака с нетърпение\", цитира изданието човек от близкото обкръжение на холивудската дива. Хоук е женен от десет години. Той има две дъщери и е считан за образцов семеен мъж. \"Итън все още не е преминал границата, но прекрасно знае колко е красива и сексапилна Анджелина. Той я засипва с комплименти всеки път, когато получава шанс. А Джоли, както всички знаят, вече раздели един женен мъж от съпругата му\", заяви източникът пред репортерите на изданието, пише \"Новини.бг\". Сподели:", "date": "2018.04.05", "title": "ХИЕНА! Анджелина Джоли клати брака на Итън Хоук"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BE%D1%82%D1%86%D0%B5%D0%BF%D0%B8-%D0%B3%D1%80%D0%B0%D0%B4%D0%B8%D0%BD%D0%BA%D0%B0%D1%82%D0%B0-%D0%BF%D1%80%D0%B8-%E2%80%9E%D0%BA%D1%80%D0%B8%D1%81%D1%82%D0%B0%D0%BB%E2%80%9C-%D1%81%D0%BD%D0%B8%D0%BC%D0%BA%D0%B8-news740446.html", "text": "Впоследствие се оказа, че в багажа няма нищо опасно, а само одеяла и детски играчки, предава Би Ти Ви. Не се наложи дори и контролиран взрив, а малко след щателната проверка блокадата беше вдигната. Полицията отцепи движението на пешеходци по тротоарите около градинката „Кристал“ в центъра на София заради съмнителен куфар. Сподели:", "date": "2018.04.05", "title": "Паника в центъра на София! Полицията отцепи градинката при „Кристал“ (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%81-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%BD%D0%BE%D1%81%D1%82-%D0%BA%D1%8A%D0%BC-%D0%BA%D0%BE%D1%80%D0%B5%D1%8F-%D0%B7%D0%B0-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8%D1%82%D0%B5-%D0%B8%D0%B3%D1%80%D0%B8-%D0%B8-%D0%B4%D0%B2%D1%83%D1%81%D1%82%D1%80%D0%B0%D0%BD-news740451.html", "text": "Депутатите от групата за приятелство с Южна Корея в българския парламент проведоха специален брифинг, за да отчетат резултатите от работата си около провеждането на Олимпийските игри в Пьончанг. Народните избраници благодариха на колегите си от Корея и обявиха, че сътрудничеството им е затвърдило и политическите и икономически връзки между двете държави. Вижте какво още са се разбрали двете групи във видеото на ПИК TV: Сподели:", "date": "2018.04.05", "title": "ПЪРВО В ПИК TV! Български депутати с благодарност към Корея за олимпийските игри и двустранните отношения"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B3%D0%BE-%D0%B4%D1%80%D0%BE%D0%B3%D0%B8%D1%80%D0%B0%D1%82-%D1%81-%D0%B0%D0%BD%D1%82%D0%B8%D1%80%D1%83%D1%81%D0%BA%D0%B8--news740509.html", "text": "Руската федерация има дипломатически отношения с около 150 държави в света. Близо 30 от тях се присъединиха към акцията за изгонване на нейни дипломати. Като казвам „акция“, искам да река, че тя не е спонтанен израз на солидарност с Великобритания, а добре обмислено (и дълго подготвяно) действие. Всичко останало просто противоречи на здравия разум. Не им харесва поредното усилване на Русия и това е. Друго си беше онази, на Горби и Елцин, когато на мястото на двуполюсния се установи доскорошният еднополюсен свят с новия „господар на неговия мир, неговата демокрация и неговия световен ред”. Ама дойде някакъв си Путин и взе да им се бърка в мечтите и мераците. Ми я да го сложим на мястото му! И го заслагаха. Даже и си понакупиха разни държавици, за да им помагат. Уж като „независими” де. В смисъл, че от тях нищо да не зависи извън волята на „биг брадър”. Слава богу, този път България избра здравия разум. Е, нямаше да сме ние, ако пак не се бяхме разпорили на фили и фоби, а сега и на „ястреби” и „гълъби”. Ама то това си е особеност на националния ни характер. Доколкото обаче първата група е доста по-ясна, ще се спра на втората. Очевидно е, че при все по-честите си посещения в САЩ г-н Цветанов непрестанно се „ястребизира” (или поне го дрогират с антируски „новичок”). Като добавим към това и факта, че г-н Борисов на практика му е оставил цялата партия, започвам леко (засега) да се тревожа. Познавам като историк-занаятчия методите на американците. Те са практични хора и според тях по-лесно е да купиш вече подготвен бивш „враг” (противник, де), отколкото тепърва да го обработваш. Впрочем те така постъпиха и с маса от нашите съвременни „политолози” (иначе бивши пропагандатори на марксизма-ленинизма). И наистина им излезе значително по-евтино. Защото предателят, известно е още от Библията, не се пазари, а е готов и за 30 сребърника... Та за тази сума (а най-вероятно и поради невежество) г-н Цветанов е готов да забрави и още нещо – отношението към България на държавата, за която сега негодува, че не сме изразили ама „съвсем пълна солидарност”. Абе, Цецо, преди 74 години на 29 март 1944 г. Великобритания натиска САЩ и двете осъществяват една от най-масираните и най-безсмислени бомбардировки над София. Убити са между 2500 и 4000 души (по различните данни). Разрушени (или сериозно пострадали) са храмовете „Св. Ал. Невски”, „Света София” и „Света Неделя” – и всичко това в навечерието на православния Великден! Ударени са Народният театър и Народното събрание, както и около 12 500 жилища на мирни българи. Разстрелян е във въздуха катапултирал български пилот – бранител на столицата, което е абсолютно нарушение на Женевската конвенция. Най-жестокото обаче е, че тъкмо англо-американците хвърлят тогава т.нар. „бомби-играчки”, които оставят без ръце и очи хиляди деца от Обеля, Бояна, Драгалевци и самата София. На тях ли, Цецо, искаш да изразим „пълна солидарност”? Или въобще на наследниците на тогавашния британски премиер Чърчил, който мечтаел да направи от София и околностите „картофено поле”? Или може би си солидарен със сегашния външен министър на Великобритания Борис Джонсън – „човек, който не само прилича на идиот“ според едно нелошо определение на английски медии, и който, представете си, нарежда на кралското семейство да не ходи на световно спортно събитие в Русия? Е, наистина само „човек, който не само прилича на идиот”, може да демонстрира солидарност с такова тотално невежество за същността и характера на британската парламентарна монархия... Ами аз тогава твърдо отивам в лагера на „гълъбите” начело с премиера. Те стигнаха границата на „солидарността” – привикване на посланика ни в Москва „за консултации”, но не я преминаха. И с пълно основание. Всъщност да помислим и от другата страна – лесно ли е да намерим лице от руското посолство, което да обвиним в „шпионаж срещу България”, че и да го изгоним? По мое скромно мнение той би бил най-безработният шпионин на света! Направо кандидатствам пред съответните руски органи за такъв! Защото това си е работата мечта на всеки българин – лека, доходна и безотговорна. Какво да открие евентуалният руски шпионин? Че държавата ни се е разпаднала? Ама това официално го съобщи говорителката на главния прокурор. Че всеки – от държавния служител до последния циганин – краде? За руснаците, а и не само за тях, това едва ли би било голяма изненада, пардон, „новичок”. Че „новите слуги” на новия „голям брат” са като джигити на уличен светофар – светне ли „червено” (рубли) – спират, пуснат ли „зеленото” (долари), хукват като улави? Е, голямо „донесение” ще бъде – почти като онова на Юлия Кръстева за списъка с личния състав на списанието, в което работи... Който, както се оказа от „разработката” ѝ, бил голяма тайна само за т.нар. ѝ „водещ я офицер”. Който пък, по думите на неговия колега и мой приятел Данчо - „водещият” ѝ, до края на престоя си в Париж тъй и упорито не вдянал, че между гробището „Пер ла Шез” и софийската улица „Перла” №6 имало малка, но иначе съществена разлика... Горе-долу такава ми изглежда и между „новичок” и „брекзитчок”. В смисъл, че англичаните търсят да отвлекат вниманието от кашата, в която сами се забъркаха. Как ще излязат от нея, не ми е ясно. Преди 15 години Тони Блеър набърка света в подобна с твърденията си за ядреното и химическото оръжие на Ирак. И оттогава Великобритания от бивша велика сила трайно си върви към периферна островна държава. За което аз не жаля – англичаните (като политици, не като народ) винаги са ни ненавиждали. Сега май ни го връщат с алкохолните си туристи... Ама това е друго. А иначе добре е, че си останахме гълъби в сегашната нелека международна ситуация. Пък на когото му е мерак да е ястреб – ей му ул. „Козяк”, да си нарами паметника на „братята убийци на невинни българи” и да си го понесе. Хем ще го обявим за „първия изгонен” чужд шпионин от демократична България... А пък от Паметника на Съветската армия аз, като същинска Баба Тонка, ще му махам с бяла кърпичка с риск да не ме забележи. Сподели:", "date": "2018.04.05", "title": "САМО В ПИК И \"РЕТРО\"! Проф. Драганов с остър коментар: Цветан Цветанов го дрогират с антируски „новичок”"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%BF%D1%8A%D1%82%D1%83%D0%B2%D0%B0%D0%BD%D0%B5-200-000-%D0%BA%D0%BE%D0%BB%D0%B8-%D1%81%D0%B5-%D0%B8%D0%B7%D0%BD%D0%B0%D1%81%D1%8F%D1%82-%D0%BE%D1%82-%D1%81%D0%BE%D1%84%D0%B8%D1%8F-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news740393.html", "text": "Голямото великденско пътуване започва в четвъртък. Пътна полиция предупреждава за натоварен трафик по всички магистрали, изходите към Гърция и Сърбия, както и трасето от Русе към Хасково. Само от столицата се очаква да излязат около 200 хиляди автомобила. Навсякъде са разположени патрули, работят и всички налични стационарни и мобилни камери за скорост. Гранична полиция пък ще ангажира всички възможни свои ресурси по основните пунктове, най-вече \"Кулата\" и \"Калотина\". В последния работен ден преди четирите почивни спират тировете. От 14 ч. до 20 ч. се ограничава движението на камионите над 12 тона по автомагистралите и най-натоваренитe пътища. Забраната ще важи и на 9-ти април. По време на Великденските празници \"Пътна полиция\" ще проверява шофьорите за употреба на алкохол и наркотици. Сподели:", "date": "2018.04.05", "title": "ГОЛЯМОТО ПЪТУВАНЕ! 200 000 коли се изнасят от София за празниците"}
{"url": "http://pik.bg/%D0%BB%D1%8A%D0%B2%D0%BE%D0%B2%D0%B5-%D0%BD%D0%B0%D1%88%D0%B8%D1%82%D0%B5-%D0%B3%D1%80%D0%BE%D0%BC%D1%8F%D1%82-%D0%B7%D0%B0-%D0%BA%D1%83%D0%BF%D0%B0-%D0%B4%D0%B5%D0%B9%D0%B2%D0%B8%D1%81-news740512.html", "text": "България поведе с 2:0 победи срещу Исландия и си осигури втори успех в Група III за Купа \"Дейвис\" в зона Европа. Мачовете се провеждат на кортовете на ТК \"Локомотив\" в Пловдив. Димитър Кузманов разгроми с 6-1 6-1 Антон Магнусон за 1 час и 8 минути игра. Този успех гарантира победата на нашите момчета още преди срещата на двойки. По-рано днес Александър Лазов се наложи с 6-1 6-1 над Егил Сигурдсон. Утре от 11:00 часа България ще играе срещу Македония в спор за първото място в групата и участие във финалната среща за промоция в събота. За изкачването в по-горна група нашият тим разчита на Димитър Кузманов, Александър Лазов, Васил Младенов и Адриан Андреев. Капитан на националите е Тодор Енев. България е в предварително каре \"А\" заедно с отборите на Македония, Исландия и Албания. В другата среща от групата Македония победи Албания и записа втори пореден успех. От тази година отборите от група III на зона Европа са разделени в две групи и в Пловдив участват общо осем тима. В каре \"B\" попаднаха тимовете на Андора, Кипър, Монако и Сан Марино, пише \"Тенис кафе\". Победителите от двете групи ще играят финал за промоция в горната група. Финалната среща е в събота от 11:00 часа. Сподели:", "date": "2018.04.05", "title": "\"Лъвове\"! Нашите громят за Купа \"Дейвис\""}
{"url": "http://pik.bg/%D0%BF%D1%8A%D0%BB%D0%B5%D0%BD-%D0%B1%D0%BB%D0%BE%D0%BA%D0%B0%D0%B6-%D0%BD%D0%B0-%D0%B7%D0%B8%D0%BC%D0%BD%D0%B8%D1%8F-%D1%82%D1%83%D1%80%D0%B8%D0%B7%D1%8A%D0%BC-%D0%BE%D1%82-6-%D0%B3%D0%BE%D0%B4%D0%B8%D0%BD%D0%B8-news740421.html", "text": "Нито едно искане за промяна на предназначението от горска в урбанизирана територия с цел изграждане на нова ски писта или лифт не е постъпвало в Изпълнителната агенция по горите от август . Това отговориха на запитване на „Труд“ от Министерството на земеделието, храните и горите. Именно през лятото на 2012-а Народното събрание прие под натиска на „зелените“ промени в Закона за горите (ЗГ). Целта на „еколозите“ тогава е да блокират всякакви инвестиции в зимния туризъм. И данните на МЗХГ потвърждават, че тези абсурдни текстове са постигнали целта си. От МЗХГ уточняват, че за посочения период е подновен интересът и активирано искане, подадено през 2005 година по реда на стария закон, за промяна на предназначението на имоти за нови ски писти и лифтове. През 2014 година министърът на земеделието и храните се е произнесъл със заповед по това искане, която е одобрила изменението на статута. От тази промяна в бюджета на ведомството са постъпили 52 550 лева, тоест става дума за минимална инвестиция – писта от 1-2 декара. „Труд“ попита и Министерството на туризма на колко писти е определило сложността според критериите в Наредбата за обезопасяването и информационната обезпеченост, тоест могат да работят и на тях да се карат ски и сноуборд. Отговорът е 56. Тоест България се опитва да развива зимен туризъм с 56 писти. За пореден път „Труд“ припомня рестриктивните текстове, прокарани от „зелените“. Първият абсурд е в член 54, част който гласи „Право на строеж върху поземлени имоти в горски територии без промяна на предназначението на територията се учредява за изграждане на станции и стълбове на съществуващи лифтове и влекове, които са търпими строежи по Закона за устройство на територията, включително за нуждите на основен ремонт, реконструкция, подмяна и/или модернизация - за срок до 20 години“. Тук ключовите словосъчетания са „промяна на предназначението“ и „съществуващи лифтове и влекове“. Този текст е записан целенасочено и тенденциозно, за да се спре модернизацията на пистите и съоръженията в цялата държава, а така и развитието на зимния туризъм. Който и инвеститор да има план за модернизация на зона за зимни спортове някъде в България, той се сблъсква първо с чл. 54. Инвеститорът, който или е концесионер, или наемател, или собственик на вече съществуващи въжени линии, не може да направи нищо, без да направи промяна на предназначението на земята. Причината е, че повечето зимни дестинации се намират в горски територии, в които с промените, прокарани от „зелените“ през 2012 година, не може да се изгражда абсолютно нищо. Ако има инвестиционно намерение за нов лифт, трябва да се промени статутът на земята от горска в урбанизирана – точно това гласи в превод чл. 54. В случай, че инвеститорът е собственик на съществуващи, но остарели и опасни съоръжения, какъвто е примерът с Витоша, той трябва да ги подмени. Но новите лифтове на практика са ново строителство, защото при тяхното поставяне фундаментите им няма как напълно да съвпадат с границите на старите. Така отново се стига до необходимостта от смяна на статута на земята, в която ще са новите фундаменти. Още нещо – тази земя, когато попада в Природен или Национален парк, както е с много от горските територии, тя не подлежи на приватизация, защото е публична държавна собственост. У нас има 11 Природни парка и три Национални и всички гори там публична държавна собственост. Според данните 80% от всички гори (и тези извън парковете), са държавна собственост, 10 процента са общинска, а останалите 10 на сто са частна. При всички е задължителна промяната на статута им. Освен това се прави Подробен устройствен план. За него са необходими екологични оценки, а те са обжалваеми в съда на две инстанции. Именно с това се занимават „зелените“ - подават жалби срещу всички проекти и екооценките им. На фона на тези капани, инвеститорът трябва да даде милиони, за да смени статут на земя, която след това не е негова и ще ползва само по време на зимния сезон. Ако е извън защитено място, пак трябва да даде огромна сума за задължената промяна на предназначението. И след това да чака жалбите на „еколозите“ и евентуално съдът да реши в негова полза. Дотук ставаше дума за текстовете за лифтовете, а самото изграждане на ски пистите е регламентирано в чл. 73 от Закона за горите, вкаран от „зелените“. Там положението също е тежко. В текста е записано, че за нова ски писта, също трябва промяна на предназначението на земята от горска в урбанизирана. (Виж факсимилето). И, когато става дума за Парк, собствеността остава държавна. Така капанът на „зелените“ работи и до сега – зимният туризъм е блокиран. Това се потвърждава и от данни на Министерството на земеделието, храните, и горите. Те показват, че откакто действат промените в ЗГ, писани и вкарани от „еколозите“, няма нито едно искане за промяна на предназначение на горска територия в урбанизирана с цел нова изграждане зимна инфраструктура. Рестрикциите в чл. 73, прокарани от Зелените в закона за горите. Най-долу е записано ясно, е трябва промяна на предназначението на земята за нови ски писти – нещо, което никой инвеститор не е направил, откакто текстовете на „еколозите“ са в сила. Сподели:", "date": "2018.04.05", "title": "Пълен блокаж на зимния туризъм от 6 години"}
{"url": "http://pik.bg/%D1%88%D0%BE%D0%BA-%D0%BF%D0%BB%D0%BE%D0%B2%D0%B4%D0%B8%D0%B2-%D0%B1%D0%B5%D0%B7-%D0%B3%D1%80%D0%B0%D0%B4%D1%81%D0%BA%D0%B8-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%BD%D0%B0%D0%B2%D1%80%D1%8A%D1%85-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news740397.html", "text": "Извънредни автобуси в нощта срещу Възкресение Христово няма да вървят този път, предупредиха вчера от община Пловдив. Без градски транспорт посрещнахме на площада и 2018 година. Това се случва за първи път от години насам, откакто специално за двата големи празника бяха разкрити пет автобусни линии, които возеха пътниците през нощта срещу билетче от един лев и карти с намаление. Анализът, направен от експертите на общинското предприятие „Организация и контрол на транспорта”, показа, че в нощните часове на Нова година и Великден в извънредните рейсове се качват по няколко пътници. Обикновено автобусите се движат празни, защото във всички райони има църкви, а в някои по няколко, а и миряните предпочитат сами да си организират транспорта, пише \"Марица\". В същото време Общината покрива извънредните разходи на превозвачите от градския бюджет. Така парите на данъкоплатците се харчат, без да има полза, коментираха от предприятието. Това е основната причина в нощта срещу Великден да си търсим друг превоз, ако от Кършияка искаме да отидем например в църквата „Св. Богородица” и да обикаляме храма заедно със свещениците в очакване на чудото. Транспортната комисия, чийто председател е зам.-кметът Златин  Велев, все още не е готова с предложението за новите разписания на 29-те градски линии. Идеята, оповестена през миналата есен от кмета Иван Тотев, е рейсовете да минават по-често, а работното време на няколко маршрута да се удължи до 24 часа през нощта. Сега се случва, особено в почивните и празнични дни, да висим на спирките по 20-30 минути в очакване на рейса. Същият мор е и след 20 часа вечерта. За подобряване на услугата в бюджета за 2018 г. за превозвачите  бяха планирани допълнително един милион лева. Фирмите нямат право на своя глава да увеличават автобусите, защото разписанията се одобряват от Общинския съвет. Транспортните фирми, които обслужват линиите, са дали своите предложения още през ноември и се очакваше новите разписания да бъдат уточнени до края на декември, за да се изпълняват от началото на 2018-а. Три месеца по-късно зам.-кметът Златин Велев и директорът на „Организация и контрол на транспорта” Борислав Кръстев обясняват, че все още се прави анализ, проверява се пътникопотокът на всички линии, а и наскоро са подписани нови договори за 13 от линиите. През четирите почивни дни за Великден градският транспорт в Пловдив ще върви по празнично разписание, казаха от администрацията. Това означава, че ще има два пъти по-малко автобуси. Сподели:", "date": "2018.04.05", "title": "ШОК! Пловдив без градски транспорт навръх Великден"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0---%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%B7%D0%B0-%D1%80%D0%B0%D1%86%D0%B8%D1%82%D0%B5-%D0%BD%D0%B0-%D0%B2%D0%B5%D0%BB%D0%B8%D0%BA%D0%B8-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-news740408.html", "text": "Всички, които точат зъби за ново професионално поле за изява, да не бързат, защото избора им може да се окаже погрешен, да се въоръжат с търпение и най-напред да проучат всички подробности. Днес сте амбицирани да заемете нова професионална позиция, но промените може да се окажат негативни. Подгответе се за рутинни и досадни служебни задължения и липса на емоции в свободното време. Ще се изнервите, заради усещането, че сте лишени от личната си свобода. Деловите срещи и запознанствата на работното място изобщо не са очакваните, а и късметлии от разговорите, които провеждате няма да сте вие. Вашата емоция надхвърля позволените граници и може да се наложи да изяснявате причината за съществуващите от месеци професионални проблеми. Не мислете, че ще се случи чудо и всичките ви притеснения на работното място ще изчезнат сами. Спорът с вашите началници в този ден ви гарантира понижение или уволнение. Мечтаете да се захванете с нова дейност в следващите дни, а днес ще я обмислите до най-малките подробности. Направете крачката към ново начало, но като разчитате на своите знания и на интуицията си. Внимателно прочетете договорите, които искате да подпишете след две седмици, защото те са гаранция за бъдещата ви финансова стабилност. Във ваши ръце е възможността да направите крачката към осъществяване на вашите идеи и да поставите началото на нови задачи. Късметът е на ваша страна, а общуването е полезно за вас. Предстои ви изключително успешен ден. Не се изненадвайте, ако ваши стари познати внезапно се появят отново в живота ви. Не бързайте да им се доверявате. В деловата сфера разчитайте на рутината. Успехът е с вас. Бъдете внимателни при създаването на нови делови партньорства, за да избегнете бъдещите проблеми. Не е във ваша полза да разказвате за предстоящите си срещи и начинания, особено ако ще поставите началото им преди края на месеца. Опитват се да ви подчинят на волята на вашите началници, но те няма как да властват над вас. Искате да постигнете важна цел и ще успеете, въпреки тяхното противопоставяне. Въпреки нахалството на вашите колеги и опитите да ви отклонят от избраната от вас посока, успехът е с вас и няма да ви изостави. Чувствате се уморени, но е добре да се трудите активно поне до обед. Заемете с текущите си служебни задачи, но само ако сте отхвърлили спешните. На работното място ще ви изненадат с допълнителни задължения, които ще скандализират и вашите колеги. Не се ядосвайте следобед ще си почивате в приятна компания. Овладейте вашето нетърпение и се задълбочете в служебните си задължения. Денят ви носи успех, приходи и интересни срещи, а за мнозина и романтична вечеря. Днес имате възможност да получите подкрепа на идеите си не само от вашите колеги, а и при среща с влиятелни хора, които са оценили знанията ви. Странна отпадналост е причината да изостанете със задачите си днес, но сте в състояние да я надмогнете. Не се депресирайте, а осъзнайте, че ще се справите заради добрите условия за работа. Начинанията са успешни. Когато провеждате делови разговор се постарайте да бъдете убедителни и да не противоречите. Не проигравайте успешното стабилизиране на постигнатото от вас до момента. Трудностите са породени от новите ви делови партньори, които не искат да работят в този ден, както очаквате. Мамят ви и се опитват да ви отнемат вашите пари и проекти. Защитите правата си без да позволявате на други хора да разговарят вместо вас. Тези от вас, които са натрапчиво активни на работното си място, ще си спечелят неприятели. Обмисляйте внимателно действията си, за да не обидите някой от вашите колеги. Не обиждайте никого на работното място и не проявявайте ината си към вашите делови партньори. Ако спазите това изискване, успехът е с вас. Сподели:", "date": "2018.04.05", "title": "САМО В ПИК! Ексклузивен хороскоп на Алена - ново начало за Раците на Велики четвъртък"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%81%D0%BA%D0%B0%D0%B4%D0%B0-%D0%BC%D0%BE%D1%82%D0%BE%D1%80%D0%B8%D1%81%D1%82-%D1%81%D1%8A%D1%81-%D1%81%D0%BF%D1%83%D0%BA%D0%B0%D0%BD-%D1%87%D0%B5%D1%80%D0%B5%D0%BF-%D0%BA%D1%80%D0%B0%D0%B9-%D0%B0%D0%B1%D0%BB%D0%B0%D0%BD%D0%B8%D1%86%D0%B0-news740428.html", "text": "Млад моторист от хаджидимовското село Абланица пострада тежко след като се удари с кросовия си мотоциклет в сушилня за тютюн. Инцидентът стана тази вечер малко след 19.30 часа на централната улица в селото. Младежът е управлявал двуколесното превозно средство с несъобразена с пътните условия скорост, съобщава Струма БГ. Изведнъж моторът поднесъл и се забил в съоръжението. Вследствие на инцидента водачът е със спукан череп и множество рани по тялото. Транспортиран е за преглед и лечение в МБАЛ „Иван Скендеров“ в Гоце Делчев. На местопроизшествието има екип на полицията, който прави оглед. Сподели:", "date": "2018.04.05", "title": "ЖЕСТОКА КАСКАДА! Моторист със спукан череп край Абланица"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BA%D1%80%D1%8A%D0%B2%D0%BE%D0%B6%D0%B0%D0%B4%D0%BD%D0%B8%D1%8F%D1%82-%D0%BF%D0%B5%D0%BB%D0%BE%D0%B2-%D0%BE%D0%BF%D1%80%D1%8F%D0%BB-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%B2-%D1%81%D0%BB%D0%B5%D0%BF%D0%BE%D0%BE%D1%87%D0%B8%D0%B5%D1%82%D0%BE-%D0%BD-news740407.html", "text": "Преодолени са трима служители, единият е нападнат физически, другият е заплашен с оръжието, като буквално пистолетът му е опрян в слепоочието и той след кратко двоумение явно е натиснал въпросното копче, отворил вратата. Това заяви в \"Денят започва\" Николай Проданов, заместник - министър на правосъдието, отговарящ за затворите. \"И третият наш служител - на този най-външния пост номер едно, на записите се вижда много ясно, че той се опитва да ги спре, физически да ги задържи, те го блъскат, той пада на една страна, тогава срещу него се стреля\", продължи смразяващия си разказ Проданов. \"Около час и половина след случая с избягалите затворници разпоредих да се създаде комисия, която да проучи как точно се е случил инцидентът, които са отговорните лица\", увери Проданов. \"Те бягат през вратата, той тръгва след тях, вади своето оръжие, но вече на улицата и си личи как се двоуми дали да го използва това оръжие, при положение, че там вървят автомобили и хора и не го използва\", заяви той. Сподели:", "date": "2018.04.05", "title": "ЕКСКЛУЗИВНО В ПИК! Смразяващи подробности: Кръвожадният Пелов опрял пистолет в слепоочието на охранител"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B8%D1%81%D0%BB%D1%8F%D0%BC%D0%B8%D0%B7%D0%B0%D1%86%D0%B8%D1%8F-%D0%B8%D0%BB%D0%B8-%D0%BA%D0%BC%D0%B5%D1%82%D1%81%D0%BA%D0%B8-%D0%BD%D0%B0%D0%BC%D0%B5%D1%81%D1%82%D0%BD%D0%B8%D0%BA-%D1%81%D0%B5-%D0%BE%D0%B1%D1%8F%D0%B2%D0%B8-%D1%81%D1%80%D0%B5%D1%89%D1%83-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B6%D0%B0%D0%BC%D0%B8%D1%8F-%D1%83%D0%B2%D0%BE%D0%BB%D0%BD%D0%B8-news740412.html", "text": "Седмица, след като Би Ти Ви излъчи репортаж за недоволството на местните хора в родопското село Лъкавица срещу възстановяването на отдавна нефункциониращ мюсюлмански молитвен дом, кметският наместник на населеното място беше уволнен без предизвестие от кмета на община Лъки. Според местните хора единственото провинение на кметския намесник Трайчо Мешев е, че е застанал зад своите съселяни и се е обявил открито срещу ислямизацията на селото. Кметският наместник е един от инициаторите на подписката срещу възстановяването на нефункциониращия от 70 години мюсюлмански молитвен дом. Уволнен е без предизвестие и без да му бъде дадено някакво обяснение: “Седмица след репортажа, може би на господин Симеонов му станах много неудобен поради строителството на джамията и реши да ме уволни”. 19-те постоянни жители на село Лъкавица са шокирани от новината, че вече са без кмет. Трайчо Мешев е кметски наместник в Лъкавица от 12 години. Макар да е на 4-часов работен ден, денонощно изпълнява функциите си, за да помага на своите съселяни. Снимка: bTV „Грижи се за пътя, грижи се за хората в селото, грижи се за осветлението. Изпълнява дейността и на охранител. Когато водопроводът има проблем, намесва се веднага. На който лампата не му свети, отива и му я сменя”, хвали го Цветана Карастоянова. На площада в Лъки също дойдоха хора в защита на Трайчо Мешев. Според тях уволнението е тенденциозно, защото кметският наместник просто е изразил мнението на хората в селото. И, все пак, какви са мотивите за уволнението? „Няма мотиви. Законът ми позволява. И всеки кметски наместник мога да го уволня когато преценя”, отговаря кметът на Лъки инж. Валентин Симеонов (ДПС). Снимка: bTV Оказва се, че резултат от недоволството все пак има - засега не се предвижда възстановяване на молитвения дом в село Лъкавица. По думите на кмета от мюфтийството пуснали заявление за спиране на процедурата. Трайчо Мешев възнамерява да търси правата си в съда. А от организацията \"Родопски хайдути\" заплашват с масови протести и шествия, ако кметският наместник на Лъкавица не бъде възстановен на работа. Сподели:", "date": "2018.04.05", "title": "СКАНДАЛ! Ислямизация или... Кметски наместник се обяви срещу възстановяването на джамия, уволниха го"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news740402.html", "text": "Софийска вода” временно ще прекъсне водоснабдяването в някои части на столицата, съобщиха от пресцентъра на водоснабдителното дружество. Във връзка с подмяна на сградно водопроводно отклонение на бул. „Александър Стамболийски“ в жк. „Зона Б-18“, се налага спиране на водоподаването от 10:00 до 18:00 часа на клиентите на „Софийска вода”, живеещи в района на бул. „Александър Стамболийски“, ул. „Царибродска“, бул. „Тодор Александров“, и ул. „Димитър Петков“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Александър Стамболийски“ на кръстовището с ул. „Царибродска“. Във връзка с ремонтни дейности в кв. „Горна баня“, ул. „Отдих“ се налага спиране на водоподаването от 08:00 до 18:00 часа на клиентите на „Софийска вода”, живеещи в района между ул. „Отдих“, ул. „Димитър Шишманов“, ул. 646 и ул. „Дон“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „ Димитър Шишманов “ на кръстовището с ул. „Отдих“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Сподели:", "date": "2018.04.05", "title": "ВАЖНО! Ето къде спират водата в София"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-%D0%B1%D0%B8%D0%B2%D1%88-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%B2%D0%BB%D0%B8%D0%B7%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news740414.html", "text": "Върховният съд на Бразилия отхвърли с 6 на 5 гласа молбата на бившия президент Луиз Инасио Лула да Силва да не влиза в затвора докато обжалва присъда за корупция. Сподели:", "date": "2018.04.05", "title": "ПРАВОСЪДИЕ! Бивш президент на Бразилия влиза в затвора"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8-%D1%81%D1%82%D1%80%D0%B0%D1%81%D1%82%D0%B8-%D0%BD%D0%BE%D0%B2%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D1%84%D1%83%D1%80%D0%BE%D1%80-%D1%85%D1%83%D0%B1%D0%B0%D0%B2%D0%B0%D1%82%D0%B0-%D0%B5%D0%BB%D0%B5%D0%BD%D0%B0-%D0%B8%D0%BC%D0%B0-%D0%BF%D0%B8%D0%BA%D0%B0%D0%BD%D1%82%D0%BD%D0%B8-%D1%81%D0%BD%D0%B8%D0%BC%D0%BA%D0%B8-%D0%B2-news740430.html", "text": "След като безпрецедентно повече от шест месеца й се пазеше място, Елена Аксиева положи клетва и стана депутат от партия „Воля”. Тя зае мястото на Нина Миткова като представител на пловдивски избирателен район. Аксиева беше въведена в процедурите от нейни колежки-депутатки. Хубавата Елена предизвика сериозен шум, тъй като мъжете ахнаха при влизането й в пленарната зала. Тя е съпруга на собственика на охранителна фирма Атанас Пешев, съобщава \"Флагман\". По неофициална информация Елена Аксиева отказвала да стане депутат дълго време, тъй като родила бебе през 2017 г. В мрежата могат да се намерят атрактивни нейни снимки, свързани с близкото й минало. Сподели:", "date": "2018.04.05", "title": "ПАРЛАМЕНТАРНИ СТРАСТИ! Нова депутатка предизвика фурор! Хубавата Елена има пикантни снимки в мрежата - вижте първите й думи в ПИК TV"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%88%D0%B5%D1%84%D1%8A%D1%82-%D0%BD%D0%B0-%D0%BC%D0%B2%D1%80-%D0%B8%D0%BC%D0%B0%D0%BC%D0%B5-%D0%BD%D0%B0%D0%B4-100-%D1%81%D0%B8%D0%B3%D0%BD%D0%B0%D0%BB%D0%B0-%D0%B7%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%82%D0%B5-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8-news740435.html", "text": "Имаме над 100 сигнала за избягалите затворници, около 30 от тях са по-вероятни. Проверяваме всички. Това каза пред журналисти министърът на вътрешните работи Валентин Радев, коментирайки издирването на двамата избягали затворници от Централния Софийски затвор. \"Издирваме всички, които са свързани с това”, обясни министър Радев. Във връзка със задържането на сина на един от избягалите затворници, вътрешните министър коментира: \"Разпитваме го. Той за сега не ни помага много. Продължаваме работа”. На въпрос дали съществува вероятност бегълците да са напуснали страната, Радев отговори: \"Не мога да мисля. Много бързо заградихме, надявахме се още в София да ги хванем. Виждате колко са опитни. Те не са случайни. Много са опасни”. Той отказа да даде повече подробности, за да не се пречи на разследването и отново призова гражданите, ако имат информация, да сигнализират в най-близкия полицейски участък или тел. 112. Сподели:", "date": "2018.04.05", "title": "ИЗВЪНРЕДНО В ПИК TV! Шефът на МВР: Имаме над 100 сигнала за избягалите затворници"}
{"url": "http://pik.bg/%D0%B3%D0%B5%D1%80%D0%B1-%D0%BE%D1%82-%D1%82%D1%80%D0%B8%D0%B1%D1%83%D0%BD%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D1%82%D0%B2%D0%BE%D1%82%D0%BE-%D0%B5-%D1%84%D1%83%D0%BD%D0%B4%D0%B0%D0%BC%D0%B5%D0%BD%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B8%D0%B4%D0%B5%D0%BD%D1%82-news740436.html", "text": "В навечерието на Възкресение Христово, от ГЕРБ изчетоха декларация в парламента от името на цялата парламентарна група. Това направи Галя Захариева. В декларацията се казва, че \"християнството е повече от религия, то е фундамент на българската национална идентичност\". Само след броени дни православните християни ще посрещнем най-светлия си празник Възкресение Христово. Празникът, който ни дава вяра и надежда вече 2000 години. В трудните и тъжни дни на страстната седмица, ние си спомняме за саможертвата на нашия Бог, който беше разпнат, за да спаси нас. Това са дни за равносметка и смирение, които всеки християнин преживява в очакване на Възкресението. В българската история православното християнство играе основополагаща роля за създаването, съхранението и възкресението на българската държавност. От покръстването извършено от Св. Цар Борис Покръстител в средните векове, когато се положиха основните на монолитната българска културна общност, през петвековното османско владичество, през което християнството се оказа единствената надежда за самосъхранение на българския дух, до Възраждането и борбите за църковна независимост, които формираха и върнаха на картата на Европа българската нация и държавност. През християнската религия ние получихме и имахме възможност да дарим на редица славянски народи своята писменост и култура. Благодарение на покръстването и последвалото го християнско просвещение българският народ изгради своята идентичност, която в периоди на изпитания съхраняваше неговия дух. Не бива да забравяме, че нашата религия и културна принадлежност към християнския свят бяха съхранени с усилията и неизмеримите жертви на десетки поколения в различни исторически епохи. Този факт ни задължава да пазим това наследство и да го почитаме не само чрез ритуалите и по време на празници. За България християнството е повече от религия. То е фундамент на българската национална идентичност, без който българското общество би загубило смисъл и ориентир за съществуването си. Защото православното християнство е единствената нишка, която ни свързва със Св. цар Борис Покръстител и неговия син Симеон Велики, със Св. Св. Кирил и Методий и техните ученици, с дейците на националното ни възраждане и борците за църковна независимост. Загубим ли тази нишка, ще загубим всичко и най-вече себе си. През тази година Страстната седмица съвпада с една основополагаща дата в българската история свързана с празника на Възкресение Христово. На 3 април 1860 година, по време на Светата възкресенска литургия, в църквата „Св. Стефан“ в Цариград, българският епископ Иларион Макариополски вместо да изрече името на цариградския патриарх Кирил VІІ обявява пред множеството „Помени Господи всякое епископство православних“. Според църковните канони, отказът на епископа да спомене името на Цариградския патриарх, означава че той отхвърля неговата власт. Думите на Иларион Макариополски били посрещнати с радост от онези 5 800 миряни, които се намирали в църквата и в нейния двор, а година по-късно той и подкрепилите го владици Авксентий Велешки и Паисий Пловдивски платили за смелостта си с три годишно заточение от Цариградската патриаршия. С този акт обаче Иларион Макариополски, подкрепилите го владици и онези 5 800 миряни слагат началото на борбата за църковна независимост на българите, която приключва с успех 10 години по-късно. Тогава, през 1870 година, върху картата на Българската екзархия се появява и съвременната българска нация, която през 1878 година ще породи и новата българска държавност. Държавност, чийто дух винаги ще носи в себе си и думите на Дякон Игнатий, който казва: „В нашата България всички народи ще живеят под едни чисти и свети закони... и за турчина, и за евреина, каквито и да са, за всички еднакво ще е.“ Уважаеми народни представители, Нека преди светлия празник на Възкресението да си спомним за християнските добродетели на семейните ценности, любовта към ближния, милосърдието и смирението. Нека не само в тези дни, се опитаме да помогнем на страдащите независимо от тяхната религия и етнос. Нека предстоящият празник стане повод да си спомним, че нашата нация и държавност възкръснаха на Великден сред иконите на църквата „Свети Стефан“ в Цариград, а това ни задължава още повече да пазим онзи дух на упорит стремеж към свобода и достойнство, които направиха възможна и появата на новата българска държавност. Светли празници и нека Бог да бъде с нас! Сподели:", "date": "2018.04.05", "title": "ГЕРБ от трибуната на парламента: Християнството е фундамент на българската национална идентичност"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%B8-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-%D0%B5---%D0%BD%D0%B0%D0%B9-%D0%B2%D0%B0%D0%B6%D0%BD%D0%B8%D1%8F%D1%82-%D0%B4%D0%B5%D0%BD-%D0%BE%D1%82-%D1%81%D1%82%D1%80%D0%B0%D1%81%D1%82%D0%BD%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news740370.html", "text": "Велики четвъртък е най-важният ден от Страстната седмица. Някои дори го наричат Чистият четвъртък, за да подчертаят времето за пълно обновяване на тялото и душата, отвътре и отвън, съобщава Трафикнюз. Велики четвъртък крие много символика. На този ден предците ни не работели и извършвали много обреди, най-важният от които е боядисването на яйцата. Първото винаги е червено, като символ на Христовата кръв. С него се прави кръстен знак върху челата на децата, а после и на всички останали от семейството. Това яйце се оставя настрана от другите и се подменя с миналогодишното, което досега е стояло в къщата, за да носи здраве, радост и щастие на нейните обитатели. На Велики четвъртък Господ Исус Христос извършил пасха в дома на един жител на Йерусалим. Преди вечерята Той умил краката на апостолите и казал: ''Не дойдох да служа, а да послужа''. После Спасителят установил св. тайнство Евхаристия (Причастие), като Сам причастил светите апостоли. По великата си милост Господ и на нас дава възможност да приемаме Неговото истинско тяло и кръв по време на св. Литургия, та като приемам Христос вътре в нас, да се стремим да Го задържим чрез чистотата на сърцето си. След като завещал новата заповед за любов към всички, Христос явил на учениците си, че ще бъде предаден. В недоумение учениците питали, кой ще стори това. Запитал и Иуда, и Христос му отвърнал тъй кротко, че другите не разбрали. Иуда станал, излязъл и те помислили, че отива да прави покупки, понеже той бил ковчежник. След вечерята Христос с апостолите отишъл в Гетсиманската градина, дето се молил до идването на предателя. На Велики четвъртък се подновява квасът и се замесва тестото за великденския хляб. Той носи най-разнообразни названия по територията на цяла България - великденски кравай, богова пита, кошара, харман, квасник, яйченик, плетеница или кукла. Обикновено се украсява с нечетен брой червени или бели яйца и с усукано около тях тесто. Жените приготвят и по-малки великденски хлебчета, с по едно червено яйце в средата, които се дават на първия гостенин, на кумовете и на роднини. У нас по традиция на Велики четвъртък се замесват и козунаците за празника. Козунакът е сладък обреден хляб, който символизира тялото на Исус Христос, така, както боядисаните в червено яйца - кръвта му. Обикновено козунакът се прави в кръгла форма и се украсява с плетеници, като в средата се слага също червено яйце. Обикновено в четвъртък вечерта се служи утренята на Велики петък, когато се четат така наречените Дванадесет евангелия - т.е. дванадесетте откъса от Евангелието, които разказват за Христовите страдания. Чрез тях ставаме свидетели на подигравките, мъките и кръстната смърт на Христос, чрез която Той ни изкупи. ''Ето Агнецът Божий, който прие върху Си нашите грехове.'' И отново се замисляме дали и ние не разпъваме Христос чрез нашите страсти и грехове. На този ден свещенослужителите изнасят кръста от олтара, което символизира носенето му от Христос към Голгота. По време на маслосвета, всеки желаещ мирянин бива помазан с елей за здраве. В този ден всеки може да си пожелаете нещо, ако държите в ръка пари или някаква друга ценност. А ако е праведен – скоро ще му се сбъдне мечтата и желанието. Вярва се, че през тази нощ момите сънуват човека, за когото ще се омъжат, като слагат пръстена си под възглавницата. Сподели:", "date": "2018.04.05", "title": "Велики четвъртък е - най-важният ден от Страстната седмица"}
{"url": "http://pik.bg/%D0%BD%D0%B5%D0%BB%D0%B5%D0%BF-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B4%D0%B5%D1%82%D0%B5-%D1%81%D0%B5-%D0%BE%D1%82%D1%81%D0%BA%D1%83%D0%B1%D0%BD%D0%B0-%D0%BE%D1%82-%D1%80%D1%8A%D0%BA%D0%B0%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-%D0%BF%D0%BE%D1%81%D0%BB%D0%B5%D0%B4%D0%B2%D0%B0-%D1%83%D0%B6%D0%B0%D1%81-%D0%BD%D0%B0-%D0%BF%D1%8A%D1%82%D1%8F-news740453.html", "text": "4-годишно дете пострада в катастрофа в Благоевград. Нелепият инцидент се разиграл снощи около 20:00 часа на улица “Бачо Киро“ в областния град. Момчето било с майка си, когато внезапно се отскубнало от ръката й и изскочило на пътното платно. Преминаващият в този момент лек автомобил „Опел Зафира“ с 27-годишен шофьор зад волана блъснал детето, предава \"Струма.бг\". То е с охлузна рана на брадичката и след извършен обстоен медицински преглед е освободено за домашно лечение. Сподели:", "date": "2018.04.05", "title": "НЕЛЕП ИНЦИДЕНТ В БЛАГОЕВГРАД! Дете се отскубна от ръката на майка си, последва ужас на пътя"}
{"url": "http://pik.bg/%D1%87%D1%83%D0%B9%D1%82%D0%B5-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BD%D0%B8%D0%BA%D0%B0%D0%BA%D1%8A%D0%B2-%D1%81%D0%B5%D0%BA%D1%81-%D0%BD%D0%B0-%D0%B2%D0%B5%D0%BB%D0%B8%D0%BA%D0%B8-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-%D0%BE%D1%82%D0%BA%D0%B0%D0%B6%D0%B5%D1%82%D0%B5-%D1%81%D0%B5-%D0%B4%D0%BE%D1%80%D0%B8-%D0%BE%D1%82-%D0%B5%D1%80%D0%BE%D1%82%D0%B8%D1%87%D0%BD%D0%B8%D1%8F-%D0%BC%D0%B0%D1%81%D0%B0%D0%B6-news740423.html", "text": "Луната е в знак Стрелец, където ще остане до 21:02 часа на 6 април. В такива дни настройката е идеалистична. Социалният и общественият живот се активизират. Лесно се усвоява всяка информация. Добре е не само да се усвояват нови знания, но и да се предава опита на другите. Склонност да се търси справедливост. Пазете се от проява на прекомерен оптимизъм и гордост. Благоприятно време за интелектуална и научна работа, за уреждане на юридически дела. Може да възникне желание да се повеселите и да се разгори страст към хубавия живот. Освен, че Луната придава философска настройка на хората, има свойството да вдъхва творчески и социален огън. Засилва желанието за пътуване, за приключения, за живот. Уязвими са кръвоносната система, черния дроб, жлъчката и тазобедрените стави. Луната в Стрелец предразполага към търсене на удоволствия, но значението на 19 лунен ден е противоречиво. 19 лунен ден започва от 00:05 ч. и продължава до 01:02 ч. на следващия ден. Денят е сложен и прост едновременно. Време на трудностите. Прекарайте го както обикновено прекарвате своите дни, но бъдете по предпазливи и внимателни. Ако още от сутринта се защитите с молитва, нищо не ви заплашва. Подходящо време за рутинна работа. Нищо не планирайте, не подписвайте договори, не се запознавайте с нови хора. Не се занимавайте с планове за бъдещето, нови идеи и проекти или с това, което не разбирате. Днес не вземайте и не давайте пари на заем. Увеличава се опасността от травми. Главната защита на деня е огънят. Внимавайте с електроприборите. Пазете се от пияни хора и сами не употребявайте алкохол, избягвайте да участвате в компании. Луната “затъмнява” разсъдъка. Денят е добре да се посвети на обмисляне на своите постъпки и покаяние. Ако сте виновни пред някого, обезателно му се извинете. Удачен ден за работа над себе си, за избавяне от гордост, илюзии, чуждо влияние. Критичен ден за психично болните. Контролирайте парите и документите си, а в обществения транспорт е желателно да държите ръцете си върху чантите. Пазете се от насекоми и предимно от паякообразни. Може да се стигне до алергични реакции. Добре е да се ядат кръгли плодове и зеленчуци и да се откажете от продълговатите (моркови, краставици). Всяка болест проявена днес, се нуждае от бърза реакция и като правило медикаментозно лечение. Тези болести не са тежки, но са продължителни. Отношения – Това, през което преминете в този ден, може да е точен показател на вашите истински ви отношения и проверка за здравината на връзката. Неподходящо време за любовни трепети и срещи. Може без да искате да обидите партньора си и да влезете в спорове. В никакъв случай не предприемайте изясняване на отношенията си. Не само, че няма да се разберете, но още повече може да ги задълбочите. Секс - Препоръките на всички астрологични школи е в 19-ти лунен ден да не се практикува никакъв секс! Дори от еротичен масаж е добре да се откажете. Бизнес – Тежък период за бизнес. Не се препоръчват делови срещи и сключване на договори. Подстрижка – За предпочитане е да не се подстригвате, за да избегнете неприятности със здравето – мигрена, болка в костите и ставите. Сънища – От сънищата си не се бойте. Те нямат никакво отношение към реалния живот. източник: \"Новини.бг\"/Ивелина Пенчева Сподели:", "date": "2018.04.05", "title": "ЧУЙТЕ ЗВЕЗДИТЕ! Никакъв секс на Велики четвъртък, откажете се дори от еротичния масаж"}
{"url": "http://pik.bg/%D1%80%D0%B8%D1%87%D0%B8-%D0%B1%D0%BB%D0%B5%D0%BA%D0%BC%D0%BE%D1%80-%D0%BE%D0%B1%D1%8F%D0%B2%D0%B8-%D1%87%D0%B5-%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B5-%D0%BB%D0%B8%D1%87%D0%BD%D0%BE-%D1%81-%D0%B4%D0%BC%D0%B8%D1%82%D1%80%D0%B8%D0%B9-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-news740377.html", "text": "Лидерът на Rainbow и съосновател на Deep Purple Ричи Блекмор заяви, че би искал да се срещне лично с премиера на Русия Дмитрий Медведев, съобщава РИА Новости. На 8 април Блекмор ще има концерт със събралата се отново група Rainbow в Москва, а четири дни по-късно и в Санкт Петербург. „Искам да се срещна с Дмитрий Медведев – заявява Блекмор. – Не съм му пращал покана за концерта ни, тъй като знам, че толкова важен човек няма време да гледа групи, като нашата“. Блекмор коментира, че много пъти е бил в Русия и винаги му е харесвало да се завръща в тази страна. Музикантът добавя, че много обича руската народна музика и при всяко свое гостуване в Русия не пропуска да си купува дискове с народна музика. Премиерът на Русия Дмитрий Медведев е почитател на Deep Purple, които многократно са гостували в Русия. Сподели:", "date": "2018.04.05", "title": "Ричи Блекмор обяви, че иска да се срещне лично с Дмитрий Медведев"}
{"url": "http://pik.bg/%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B5%D0%BD-%D0%BB%D0%B8%D0%B4%D0%B5%D1%80-%D1%81%D0%BF%D0%B5%D1%87%D0%B5%D0%BB%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D0%B8%D0%B5%D1%80%D0%B0-%D0%BB%D0%B5%D0%BE%D0%BD%D0%B5-news740369.html", "text": "Лидерът на опозиционната Народна партия в Сиера Леоне Джулиус Маада Био спечели на втория тур на президентските избори в страната, които се проведоха миналата неделя, съобщава Националната избирателна комисия на страната, цитирана от РИА Новости. „Председателят на Националната избирателна комисия Мохамед Нфали Контех обяви Джулиус Маада Био за президент на Сиера Леоне“, се съобщава в официалния акаунт в „Туитър“ на комисията. Според резултатите, кандидатът на управляващата партия „Всенароден конгрес“ Самура Камара е получил на втория тур 48,1 процента от гласовете. Съперникът му Маада Био – 51,8 процента. От Националната избирателна комисия съобщават, че новоизбраният президент ще поеме функциите си в най-скоро време. Джулиус Маада Био участва и в предишните избори за президент, които се проведоха през 2012 година. Тогава  победата бе за кандидата на партията „Всенароден конгрес“ Ернест Баой Корома, който бе начело на страната от 2007 година. Бригадният генерал от запаса Джулиус Маада Био през 1996 година в течение на три месеца изпълняваше президентските функции, след което предаде властта на демократично избраните от гражданите власти. Сподели:", "date": "2018.04.05", "title": "Опозиционен лидер спечели президентските избори в Сиера Леоне"}
{"url": "http://pik.bg/%D1%82%D1%80%D0%B8%D0%BD%D0%B0%D0%B9%D1%81%D0%B5%D1%82-%D1%81%D1%82%D1%80%D0%B0%D0%BD%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%80%D1%83%D1%81%D0%B8%D1%8F-%D0%B2-%D0%BE%D0%B7%D1%85%D0%BE-news740371.html", "text": "Русия свика вчера извънредно заседание на Организацията за забрана на химическите оръжия  (ОЗХО), на което подготвената от нея обща позиция по случая „Скрипал“ беше подкрепена от 13 страни, съобщава британският вестник Daily Express, цитиран от „Фокус“. Тринайсетте страни подкрепили искането на Русия са: Иран, Сирия, Пакистан, Куба, Беларус, Казахстан, Армения, Азербайджан, Венецуела, Киргизстан, Таджикистан, Узбекистан и Никарагуа. Против гласуваха страните от Европейския съюз. Искането на Русия за ново съвместно разследване на инцидента беше подкрепено само от още пет страни: Китай, Азербайджан, Судан, Алжир и Иран. Сподели:", "date": "2018.04.05", "title": "Тринайсет страни подкрепят Русия в ОЗХО"}
{"url": "http://pik.bg/%D0%B2-%D1%81%D0%B0%D1%89-%D1%81%D0%B5-%D0%BD%D0%B0%D0%B4%D1%8F%D0%B2%D0%B0%D1%82-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%8F%D1%82-%D1%81%D0%BF%D0%BE%D1%80-%D1%81-%D0%BA%D0%B8%D1%82%D0%B0%D0%B9-%D0%B4%D0%B0-%D0%B1%D1%8A%D0%B4%D0%B5-%D1%80%D0%B0%D0%B7%D1%80%D0%B5%D1%88%D0%B5%D0%BD-%D0%B1%D0%BB%D0%B0%D0%B3%D0%BE%D0%BF%D0%BE%D0%BB%D1%83%D1%87%D0%BD%D0%BE-news740360.html", "text": "Главният икономически съветник на американския президент Доналд Тръмп Лари Кудлоу заяви пред телевизионния канал Fox News, че Вашингтон се надява на промяна в позицията на Пекин в съществуващия между двете страни търговски спор, съобщава RT. „Мисля, че ще успеем да стигнем до споразумение. Личното ми мнение е, че китайците в крайна сметка ще отстъпят и ще сътрудничат“, заяви Кудлоу. На 22 март американският президент Доналд Тръмп подписа меморандум за борба с „икономическата агресия на Китай“. След това стана ясно, че Китай въвежда мита за 128 внасяни от Съединените щати стоки. Освен това, властите в Китай обявиха и въвеждането на мито в размер на 25 процента на още редица товари, които се внасят от САЩ. Сподели:", "date": "2018.04.05", "title": "В САЩ се надяват търговският спор с Китай да бъде разрешен благополучно"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE%D1%82%D0%BE-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%B4%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D1%82%D0%B0%D0%B4%D0%B8%D0%BE%D0%BD-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-news740429.html", "text": "Борсата за ски, колела и спортни стоки, която от години съществува пред бившия стадион Юнак (някогашната ледена пързалка \"Дружба\"), става официален пазар. Търговската дейност тук да мине под шапката на \"Пазари Запад\" ЕАД, ще гласува днес Столичният общински съвет. Обособяват се 44 терена за покупко-продажбата с площ от 15 до 48 кв. метра, пише в доклада, внесен от общинските съветници Николай Стойнев от ГЕРБ, Милка Христова от БСП и Карлос Контрера от ВМРО. Новият \"Пазар за ски и велосипеди\" до Националния стадион \"Васил Левски\" ще работи в събота, неделя и през празнични дни в ограничен периметър. В работни дни - теренът от 3145 кв.м. ще се използва като охраняем паркинг. Предвижда се оформянето на 100 паркоместа, разпределени в 6 групи - съответно от 5, 12, 30, 9, 31 и 13 броя, като минималното разстояние между всяка от групите е 4,50 метра. Площта на 44 от тези паркоместа е предвидена за отдаване под наем за търговия на новия пазар, става ясно от документите към доклада. Пазари Запад ще монтират и самопочистваща се тоалетна, както и павилион за охрана, ще се грижат за почистването и поддържането на района  ще монтират две бариери на входовете към паркинга по протежението на бул. \"Евлоги и Христо Георгиеви\" от метростанция Васил Левски до Националния стадион. Договорът между Столична община и Пазари Запад е за 3 години. Търговците на пазара ще поставят собствени преместваеми маси. Според инвестиционното намерение на Пазари запад ЕАД дружеството ще похарчи 182 940 лева за новия пазар и паркинг, от тях 70 000 ще отидат за доставка и монтаж на роботизирана тоалетна, 15 000 за офис контейнер, 15 000 за разплащателен терминал с възможност за връщане на ресто, 19 000 за многокомпонентна система за автоматизация и контрол на достъпа в паркинга, 5000 за бариерите и 6 600 за 40 антипаркнг колчета и др. Теренът ще бъде почистван по два пъти на ден през цялата година и ще има 12 часова всекидневна охрана срещу съответно 20 400 и 21 240 лева годишно. Сподели:", "date": "2018.04.05", "title": "Край на безплатното паркиране до националния стадион \"Васил Левски\""}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D1%81%D0%B0%D1%89-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BD%D0%B0-%D1%81%D0%BB%D0%BE%D0%B2%D0%B0%D0%BA%D0%B8%D1%8F-14-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D1%8F-f-16-%D0%B7%D0%B0-29-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news740361.html", "text": "Държавният департамент на САЩ е одобрил продажбата на Словакия на изтребители F-16 на стойност 2,91 млрд долара, съобщават от  Управлението за военно сътрудничеството към Министерството на отбраната на САЩ, цитирани от Лайф. „Държавният департамент е взел решение да одобри възможната продажба на Словакия на изтребители F-16 Block конфигурация 70/72 на обща стойност 2,91 млрд долара“, се посочва в съобщението. Освен това Словакия ще закупи и девет хеликоптера UH-60 Black Hawk. Доставката на първите два трябва да се осъществи пре юни. Сподели:", "date": "2018.04.05", "title": "Сделка! САЩ продават на Словакия 14 изтребителя F-16 за 2,9 млрд долара"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8-%D0%BF%D0%BE%D0%B8%D1%81%D0%BA%D0%B0%D1%85%D0%B0-20-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%82%D1%83%D1%80%D1%81%D0%BA%D0%B8-%D0%B1%D0%B0%D0%BD%D0%BA%D0%B5%D1%80-news740364.html", "text": "Американски прокурори поискаха 20 години затвор за турския банкер Мехмет Хакан Атила, който беше осъден, че е помогнал на Иран да заобиколи  икономическите санкции на Съединените щати, предаде Ройтерс, цитирани от БНР. Мехмет Хакан Атила беше осъден през януари по обвинения в конспирация и банкова измама за работата му като заместник генерален директор на турската държавна банка „Халкбанк“. Според прокуратурата той е заговорничил през 2011 г. с турския търговец на злато от ирански произход Реза Зараб. Зараб се призна за виновен и даде показания срещу Атила. Присъдата по делото, което обтегна отношенията между Анкара и Вашингтон, ще бъде обявена на 11 април. Сподели:", "date": "2018.04.05", "title": "Американски прокурори поискаха 20 години затвор за турски банкер"}
{"url": "http://pik.bg/%D1%88%D0%BE%D0%BA-%D0%BA%D0%BE%D0%BD%D1%81%D1%83%D0%BB%D1%82%D0%B0%D0%BD%D1%82%D1%81%D0%BA%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B5-%D0%BF%D0%BE%D0%BB%D1%83%D1%87%D0%B8%D0%BB%D0%B0-%D0%B4%D0%B0%D0%BD%D0%BD%D0%B8%D1%82%D0%B5-%D0%BD%D0%B0-87-%D0%BC%D0%BB%D0%BD-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%BD%D0%B0-%E2%80%9E%D1%84%D0%B5%D0%B9%D1%81%D0%B1%D1%83%D0%BA%E2%80%9D-news740366.html", "text": "Данните на 87 млн. потребители на „Фейсбук” може да са били неправомерно споделени с консултантската компания „Кеймбридж Аналитика”. Досега се смяташе, че те са 50 милиона. Новите данни бяха обявени в блог от технологичния директор на „Фейсбук” Майк Шрьопфер, съобщи Би Би Си, цитирани от Нова телевизия. Повечето от засегнатите профили са в САЩ, става ясно от информацията. Тя беше публикувана няколко часа след като стана ясно, че основателят на „Фейсбук” Марк Зукърбърг ще даде показания пред комисия към Камарата на представителите в Конгреса на САЩ на 11 април. Той ще бъде разпитван за „използването и защитата на данните на потребителите” на социалната мрежа. Сподели:", "date": "2018.04.05", "title": "Шок! Консултантска компания е получила данните на 87 млн. потребители на „Фейсбук”"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%B5-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D0%B8%D0%BB-%D0%BD%D0%B0-%D1%81%D0%B8%D1%80%D0%B8%D1%8F-%D0%BF%D0%BE%D0%BC%D0%BE%D1%89-%D0%B7%D0%B0-1-%D0%BC%D0%B8%D0%BB%D0%B8%D0%BE%D0%BD-%D0%B4%D0%BE%D0%BB%D0%B0%D1%80%D0%B0-news740368.html", "text": "Китай е предоставил на Сирия чрез Световната продоволствена програма на ООН помощ на стойност 1 млн. долара, съобщава ТАСС. „Китай ще продължи да оказва хуманитарна помощ на Сирия, както по линията на двустранните механизми за взаимодействие, така и чрез международни организации“, заявява посланикът на Китай в Дамаск Ци Цянцзин, цитиран от Синхуа. С предоставените от китайска страна средства се планира закупуването на 1,3 хиляди тона зелен грах. Хуманитарната помощ ще бъде безвъзмездно предадена на сирийците. Сподели:", "date": "2018.04.05", "title": "Китай е предоставил на Сирия помощ за 1 милион долара"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D1%80%D1%8A%D0%BC%D0%BD%D0%B0-%D0%BC%D0%B5%D0%B7%D0%B4%D1%80%D0%B0-%D0%B3%D0%B5%D0%B9%D1%82-2-%D0%B3%D0%B5%D1%80%D0%B1-%D0%B8%D0%B7%D0%BD%D0%B5%D1%81%D0%B5-%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%B4%D0%B0%D0%BD%D0%BD%D0%B8-%D0%B7%D0%B0-%D1%88%D1%83%D1%80%D0%BE%D0%B1%D0%B0%D0%B4%D0%B6%D0%B0%D0%BD%D0%B0%D1%89%D0%B8%D0%BD%D0%B0-%D1%81%D1%85%D0%B5-news740438.html", "text": "Нова афера гръмна в парламента. Бившият депутат от ГЕРБ Антон Тодоров представи на импровизиран брифинг в кулоарите шокиращи разкрития за община Мездра. \"Днес ще ви представим \"Мездра гейт 2\" - няма такава община в България\", гръмко обяви Тодоров. \"Това са всички червени уредени партийни и семейни отношения в Община Мездра по време на 2 години и половина управление на кмета Генади Събков“, посочи Антон Тодоров. Депутатът от ГЕРБ Александър Иванов коментира: „Списъкът е твърде дълъг“. \"Вчера кметът на Мездра Генади Събков си позволи да нарича някого \"болен мозък\". С писмо от фирмата-изпълнител на строежа на спортната зала до кмета се казва, че ще бъде причинена щета на община Мездра\", заяви народният представител Петя Аврамова. \"Питаме: Прекратил ли е кметът на Мездра договорът с фирмата? Не знам кого нарича той \"болен мозък\", но нека жителите на общината си направят изводите\", заяви още от Аврамова. \"Оставяме на БСП да свършат някаква работа, ГЕРБ има 156 кмета - 5 пъти повече от тези на БСП. Те са 34\", завърши Тодоров. Народните представители от ГЕРБ продължиха с изброяването на всички длъжност, които включваха образование, общинска дейност, здравеопазване, архитектура и поддръжка на града. Сподели:", "date": "2018.04.05", "title": "ИЗВЪНРЕДНО В ПИК TV! Гръмна \"Мездра гейт 2\"! ГЕРБ изнесе шокиращи данни за шуробаджанащина (СХЕМА/ОБНОВЕНА)"}
{"url": "http://pik.bg/%D1%85%D0%B0%D0%BA%D0%B5%D1%80-%D0%BE%D1%82-%D0%BA%D0%BB%D0%B0%D1%81%D0%B0-%D1%81%D1%8A%D0%B4%D1%8F%D1%82-%D0%B3%D0%B5%D1%80%D0%BC%D0%B0%D0%BD%D0%B5%D1%86-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%BB%D0%B8%D1%87%D0%BD%D0%B8%D1%82%D0%B5-%D0%B4%D0%B0%D0%BD%D0%BD%D0%B8-%D0%BD%D0%B0-%D0%B1%D0%BB%D0%B8%D0%B7%D0%BE-4-%D0%BC%D0%BB%D0%BD-%D0%B4%D1%83%D1%88%D0%B8-news740367.html", "text": "Мъж от източната германска провинция Тюрингия е обвинен в кражба на лични данни и фалшификации във връзка с незаконното използване на личните данни на 3,7 милиона интернет потребители. Това съобщиха прокуратурата в град Мюлхаузен, цитирани от ДПА и БТА. Според информацията, 32-годишният заподозрян е в ареста в очакване на процеса. Той е обвинен, че чрез ирански софртуер е откраднал данни (имейл адреси, пароли, домашни адреси и банкови данни) от сървърите на общо 227 онлайн търговци на дребно. Престъплението е било извършвано в периода от декември 2014 до април 2016 г. Източногерманeцът е заподозрян още, че е разпратил на придобитите адреси 6,85 милиона подвеждащи електронни писма с цел да се сдобие с още над 15 хиляди комплекта данни. Сподели:", "date": "2018.04.05", "title": "Хакер от класа! Съдят германец за кражба на личните данни на близо 4 млн. души"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D0%B5-%D0%B3%D0%BE%D1%80%D0%B5%D1%89%D0%B8%D1%8F%D1%82-%D0%BA%D0%B0%D1%80%D1%82%D0%BE%D1%84-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news740417.html", "text": "Темата за бягството на от Софийския затвор на двама осъдени за убийства – Владимир Пелов и Радослав Колев, се очаква да бъде основна в Народното събрание днес, където опозицията поиска оставки от властта. От БСП настояват министърът на вътрешните работи и правосъдният министър да се разделят с постовете си като знак за поемане на отговорност за случилото се. Двамата министри обявиха пред депутатите вчера, че се работи по случая и го определиха като тежък инцидент. Валентин Радев пък призна, че от близо година държавата е знаела, че Пелов се готви за бягство. Вече е създадена комисия, която ще проучва казуса в синхрон с прокуратурата. Тя трябва да се произнесе до 12 април. Сподели:", "date": "2018.04.05", "title": "ИЗВЪНРЕДНО В ПИК TV! Бягството от затвора е \"горещият картоф\" в парламента "}
{"url": "http://pik.bg/%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-26-%D0%B3%D0%BE%D0%B4%D0%B8%D0%BD%D0%B8-%D1%89%D0%B5-%D1%81%D0%B0-%D0%BD%D1%83%D0%B6%D0%BD%D0%B8-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0-%D1%81%D0%BA%D0%BB%D1%8E%D1%87%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B2%D0%B0%D0%B6%D0%BD%D0%B8-%D0%B4%D0%B2%D1%83%D1%81%D1%82%D1%80-news740372.html", "text": "На Великобритания ще са нужни 26 години, за да сключи всички важни двустранни споразумения, пише британското издание Huffington Post, цитирано от „Фокус“. Изследване колко време е било необходимо на САЩ, Китай, Индия, Австралия и Нова Зеландия да сключат сделки за свободна търговия, показва, че на Великобритания може да и се наложи да чака до 2045 година преди всички споразумения да влязат в сила. Този анализ е направен от анти-Брекзит групата „Отворена Британия“. От там заявяват, че министърът на международната търговия Лиъм Фокс е признал, че ведомството му няма капацитета да води преговори с много страни едновременно, което означава, че сделките ще бъдат разглеждани по отделно или на малки групи. Сподели:", "date": "2018.04.05", "title": "След Брекзит! 26 години ще са нужни на Великобритания за сключването на всички важни двустранни споразумения"}
{"url": "http://pik.bg/%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B5%D1%81%D1%82%D0%BE%D0%BD%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D0%BD%D0%B5-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B9%D1%81%D0%BA%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news740375.html", "text": "Естонският президент Керсти Калюлайд призовава за разполагане на американски войски и ракети „Пейтриът“ в малката балтийска държава за възпиране на Русия, предава Франс Прес, цитирана от „Фокус“. В интервю по време на посещението й в Белия дом консервативният лидер заявява, че разполагането на още американски войски и техника ще усили съществуващото присъствие на НАТО в отговор на все по-войнствената нагласа на Русия. „Ние искаме да сме сигурни, че територията и войниците на НАТО са добре защитени“, каза тя. „Ние искаме да сме сигурни в противовъздушната отбрана и защитата по въздух на тези сили в случай на необходимост. Искаме да направим видимо възпиране на Русия“, категорична бе Калюлайд. Сподели:", "date": "2018.04.05", "title": "Срещу Русия! Президентът на Естония поиска разполагане на американски войски в страната"}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE%D0%BF%D0%BE%D1%81%D1%82%D0%B0%D0%B2%D0%B5%D0%BD-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BE%D1%82-%D0%BA%D0%BD%D0%B4%D1%80-%D0%B5-%D0%BF%D1%80%D0%BE%D0%B2%D0%B5%D0%BB-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D1%80%D1%8A%D0%BA%D0%BE%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7-%D0%B2-%D0%B1%D1%80-news740373.html", "text": "Високопоставеният сътрудник на Министерството на външните работи на Северна Корея Ким Сон Гьон, отговарящ за въпросите на европейската политика, е посетил Брюксел и е провел серия от преговори с ръководители на Европейския съюз, съобщава телевизионният канал NHK, цитиран от РИА Новости. Според информацията, севернокорейският дипломат е обсъдил отношенията между Пхенян и Европейския съюз с членовете на комисията по международно сътрудничество и развитие, Еврокомисията и Европейската служба за външни връзки. В хода на преговорите е бил осбъден и въпроса за денуклеаризацията на Корейския полуостров. Освен това, двете страни са обсъдили и сроковете на възможна визита на заместник председателят на Трудовата партия на Корея Ли Су Йон в Брюксел. Сподели:", "date": "2018.04.05", "title": "Високопоставен дипломат от КНДР е провел преговори с ръководители на Европейския съюз в Брюксел"}
{"url": "http://pik.bg/%D0%BF%D0%BE%D0%B6%D0%B0%D1%80%D1%8A%D1%82-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%B7%D0%B0-%D0%B8%D0%B3%D1%80%D0%B0%D1%87%D0%BA%D0%B8-%D0%B2-%D1%82%D1%8E%D0%BC%D0%B5%D0%BD-%D0%B5-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD-news740379.html", "text": "Големият пожар, който избухна в магазин за играчки Rich Family в Тюмен, е бил ликвидиран, съобщава ТАСС, като се позовава на представителя на Главното управление на Министерството на извърнедните ситуации за Тюменска област Сергей Юско. „В 03:55 часа местно време (б.р 01:55 часа българско време) е бил ликвидиран откритият огън. Към момента спасителите продължават работа по цялата територия на пожара, тъй като обхванатата от огъня площ е на целия магазин и е доста голяма“, заявява Юско. Уточнява се, че площта на пожара е около 3 000 кв. метра. За ликвидирането на пожара са били задействани общо 67 човека личен състав и 26 единици специализирана и спомагателна техника на Министерството на извънредните ситуации. Отбелязва се, че пожарът не е довел до нарушаване на електроснабдяването в района и не е оказал негативно влияние на нормалната жизнена дейност в града. Не се е наложила евакуация, няма пострадали. Причините за случилото се изясняват. Сподели:", "date": "2018.04.05", "title": "Пожарът в магазин за играчки в Тюмен е ликвидиран"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%BE%D0%BB%D0%B8%D1%86%D0%B0%D0%B9-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%BC%D1%8A%D0%B6-%D1%80%D0%B0%D0%B7%D0%BC%D0%B0%D1%85%D0%B2%D0%B0%D0%BB-%D1%82%D1%80%D1%8A%D0%B1%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-news740376.html", "text": "Полицай от Ню Йорк е застрелял мъж, след като решил, че тръба, която видял в ръцете му, е оръжие, съобщава ABC News, позовавайки се на източник от полицията. Във вечерните часове на 4 април в полицейския департамент на Ню Йорк започнали да пристигат телефонни обаждания. Очевидци съобщавали, че из уличите на Бруклин се разхожда мъж, който размахва пред минувачите предмет, приличащ на оръжие. На място пристигнали четирима полицейски служители. Тогава заподозреният „заел поза за стрелба с две ръце“, след което един от служителите на реда открил огън. От получените рани мъжът починал в болницата. По-късно станало ясно, че той държал в ръце желязна тръба. Самоличността на загиналия не е установена. Според очевидци обаче, той бил „много добре познат“ в района. От полицията са започнали разследване на инцидента. Сподели:", "date": "2018.04.05", "title": "Инцидент! Полицай застреля мъж, размахвал тръба в Ню Йорк"}
{"url": "http://pik.bg/%D1%83%D1%87%D0%B5%D0%BD%D0%B8%D1%82%D0%B5-%D1%81%D0%B0-%D1%83%D1%81%D1%82%D0%B0%D0%BD%D0%BE%D0%B2%D0%B8%D0%BB%D0%B8-%D0%B7%D0%B0%D1%89%D0%BE-%D0%BF%D1%83%D1%88%D0%B0%D1%87%D0%B8%D1%82%D0%B5-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D1%82-%D0%BF%D0%BE-%D0%BA%D0%B0%D0%BB%D0%BE%D1%80%D0%B8%D1%87%D0%BD%D0%B8%D1%82%D0%B5-%D1%85%D1%80%D0%B0%D0%BD%D0%B8-news740358.html", "text": "Учени са установили, че пушачите предпочитат да консумират по-калорични храни, в сравнение с тези, които никога не са пушили, съобщава списанието BMC Public Health. До тези изводи те достигнали след изследване, в което се изяснило, че енергийната плътност на храната, употребявана от човека, зависи от това, дали той пуши или не. Така участниците в експеримента, които са пушачи, употребявали средно по 2,02 килокалории на грам храна, докато тези, които никога не са пушили – само по 1,79 килокалории на грам. Учените отбелязват, че пушачите би трябвало да обърнат особенно внимание на качеството на приеманата от тях храна, тъй като като цяло ядат по-малко, като храната им може да бъде по-наситена от гледна точка на съдържанието на мазнини и въглехидрати. Сподели:", "date": "2018.04.05", "title": "Учените са установили защо пушачите предпочитат по-калоричните храни"}
{"url": "http://pik.bg/%D0%BF%D1%80%D0%BE%D0%BB%D0%B5%D1%82%D0%BD%D0%B8-%D0%BA%D0%BE%D0%BB%D0%B5%D0%B1%D0%B0%D0%BD%D0%B8%D1%8F-%D0%B4%D1%8A%D0%B6%D0%B4-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D1%89%D0%B5-%D0%B8%D0%BC%D0%B0-%D0%B4%D0%BD%D0%B5%D1%81-%D0%BD%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-25-%D0%B3%D1%80%D0%B0%D0%B4%D1%83%D1%81%D0%B0-news740321.html", "text": "Облачността ще се увеличава. След обяд в западните и централни райони ще се развива купесто-дъждовна облачност и ще има краткотрайни валежи от дъжд с гръмотевици. Ще е почти тихо. Ще се задържи топло с минимални температури от 4° до 9°, максимални - между 20° и 25°. Такава е прогнозата на Националния институт по метеорология и хидрология БАН. Горещините продължават и днес. Температурите ще надскочат нормалните стойности за това време на годината. По Черноморието ще има разкъсана облачност. Ще духа слаб до умерен югоизточен вятър, който по-късно след обяд ще се ориентира от североизток. Максималните температури ще са от 11-16°. Температурата на морската вода е 8-9°. Вълнението на морето ще е 2-3 бала. В планините след обяд ще се развива купесто-дъждовна облачност и в масивите от западната половина от страната ще има краткотрайни валежи от дъжд с гръмотевици. Ще духа слаб до умерен вятър от юг-югозапад, като по-високите части временно ще се усили. Максималната температура на височина 1200 метра ще е около 14°, на 2000 метра – около 6°. През нощта срещу петък и в петък в северозападната половина от страната на много места ще превали и прегърми, ще духа слаб до умерен вятър от север-северозапад и дневните температури ще се понижат с 5-7°. Над Източна България облачността ще е разкъсана, предимно значителна, но вероятността за валежи е малка. Отначало ще е почти тихо, по-късно ще се появи слаб североизточен вятър. В събота и неделя вятърът навсякъде ще се ориентира от изток-североизток и ще се усили, особено в Източна България, където ще е и временно силен. Облачността ще е променлива, често значителна. Първия ден на места, повече в Южна България, ще превали краткотраен дъжд с гръмотевици. Втория ден вероятността за валежи е по-малка. Преобладаващите максимални температури ще бъдат между 14° и 19°, а минималните – между 4° и 9°. Атмосферното налягане ще се понижава и ще е по-ниско от средното за април. Сподели:", "date": "2018.04.05", "title": "ПРОЛЕТНИ КОЛЕБАНИЯ: Дъжд и гръмотевици ще има днес, но температурите скачат до 25 градуса"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%BE%D0%B4%D0%BE%D0%B1%D1%80%D0%B8-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%BE%D1%80%D1%8A%D0%B6%D0%B8%D0%B5-%D0%B7%D0%B0-47-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D1%82%D1%80%D0%B8-%D0%B5%D0%B2%D1%80%D0%BE%D0%BF%D0%B5%D0%B9-news740378.html", "text": "Държавният департамент на САЩ одобри оръжейни сделки за 4.7 милиарда долара с три европейски страни – Словакия, Испания и Великобритания, предава Anadolu Agency, цитирана от „Фокус“. Словакия е заявила покупки на самолети F-16 и въоръжение на стойност 2.9 милиарда долара. Испания ще закупи товарни самолети и друго оборудване за 1.3 милиарда долара, а Великобритания ще даде 500 милиона долара за поддръжка и оборудване за безпилотни самолети. Сделките включват логистика, техническа поддръжка, модификации и подобрения. Очаква се и одобрението на Конгреса. Сподели:", "date": "2018.04.05", "title": "Държавният департамент на САЩ одобри продажбата на оръжие за 4,7 млрд долара на три европейски страни"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%82%D0%B5-%D0%BE%D0%BF%D0%B0%D1%81%D0%BD%D0%B8-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8-news740388.html", "text": "Издирването на двамата затворници, избягали от Софийския затвор продължава. Избягалите са рецидивистът Радослав Ангелов Колев, осъден на 26 години за убийство, и Владимир Пелов Стефанов, също рецидивист, осъден на 30 години за грабеж, отвличане и опит за убийство на двама служители на МВР. Те са обявени за интернационално издирване. Вчера беше задържан и синът на издирвания затворник Владимир Пелов. Уточнява се неговата съпричастност към бягството на баща му. Под засилена охрана са границите, входовете и изходите на магистралите. Разпитани са десетки хора. Владимир Пелов и Радослав Колев са опасни, съдени за убийства. Възможно е да са напуснали страната. Властите призовават, ако някой забележи бегълците да сигнализира на 112 или в най-близкото районно. Сподели:", "date": "2018.04.05", "title": "ОТ ПОСЛЕДНИТЕ МИНУТИ! Продължава издирването на избягалите опасни затворници"}
{"url": "http://pik.bg/%D0%B7%D0%B0%D1%81%D1%8F%D0%BA%D0%BE%D1%85%D0%B0-%D0%BB%D0%B5%D0%BA-%D1%82%D1%80%D1%83%D1%81-%D0%BA%D1%80%D0%B0%D0%B9-%D1%80%D0%B0%D0%B7%D0%BB%D0%BE%D0%B3-news740399.html", "text": "Лек трус е регистриран вчера в 19.06 ч. в района на Разлог. Това посочи справка на сайта на Националния Институт по геофизика, геодезия и география към БАН. Земетресението е било с магнитуд 2.1 по скалата на Рихтер. Сподели:", "date": "2018.04.05", "title": "Засякоха лек трус край Разлог"}
{"url": "http://pik.bg/%D1%81%D1%8A%D0%BF%D0%B0%D1%80%D1%82%D0%B8%D0%B5%D1%86-%D0%BD%D0%B0-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BF%D0%BE%D0%B8%D1%81%D0%BA%D0%B0-%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%B8-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%E2%80%9E%D1%81%D0%BA%D1%80%D0%B8%D0%BF%D0%B0%D0%BB%E2%80%9C-news740381.html", "text": "Главата на германската провинция Северен Рейн – Вестфалия Армин Лашет осъди Великобритания за категоричните обвинения по адрес на Русия заради случая „Скрипал“, като написа че са нужни „ясни доказателства“ преди да се търси солидарност от съюзниците, съобщава телевизионният канал Russia Today, цитиран от „Фокус“. „Като принуждаваш почти всички страни от НАТО да покажат солидарност, не трябва ли да имаш ясни доказателства?. Може да мислите за Русия каквото искате, но аз съм научен на различен подход към държавите, изучавайки международно право“, написа в профила си в „Туитър“ Лашет. Армин Лашет освен глава на най-населената германска провинция е и заместник-председател на партията на Ангела Меркел Християндемократически съюз. Изявлението на Лашет дойде, след като от лабораторията в Портън Даун обявиха, че не могат да свържат нервно-паралитичното вещество с Русия. Сподели:", "date": "2018.04.05", "title": "Съпартиец на Ангела Меркел поиска убедителни доказателства по делото „Скрипал“"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B4%D0%B2%D0%B0%D0%BC%D0%B0-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-40-000-%D0%BB%D0%B2-%D0%BE%D1%82-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news740338.html", "text": "Полицията в Благоевград бе вдигната на крак късно във вторник, съобщава struma.com. Според информацията, малко след 23:00 часа разплакана и ужасена се обадила 69-годишната Росица Б., която съобщила за брутално нападение, станало пред дома й на улица \"Раковски\". На метри от къщата й, двама въоръжени и маскирани мъже, облечени в тъмни дрехи я бутнали на земята, единият я хванал за гушата, а другият издърпал чантата й, в която, освен лични документи, кредитни и дебитни карти, имало и 40 000 лева. След като взели чантата, нападателите избягали. Грабежът станал малко след 21:00 часа. Жената се разпищяла, помогнали й хора, но от нападателите няма следа. Полицията е снела обяснения, двамата набити, ниски мъже се издирват. Остава открит въпросът защо Росица е носила толкова пари в себе си и дали някой е знаел за голямата сума в чантата й? Сподели:", "date": "2018.04.05", "title": "Екшън! Двама маскирани задигнаха 40 000 лв. от пенсионерка в Благоевград"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%B7%D0%BF%D1%80%D0%B0%D1%89%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B3%D0%B2%D0%B0%D1%80%D0%B4%D0%B8%D1%8F-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%BC%D0%B5%D0%BA%D1%81%D0%B8%D0%BA%D0%BE-news740339.html", "text": "Президентът на САЩ Доналд Тръмп заяви, че строителството на обещаната стена по границата на страната с Мексико ще започне „веднага“ след подписването на Закона за бюджета, в който са предвидени 1,6 млрд долара за финансирането й, съобщава американското издание Washington Examiner, цитирано от „Фокус“ „Започваме работата буквално в понеделник -  заяви Тръмп по време на мероприятие в Белия дом. - Отделили сме много пари за границата“. В края на миналата седмица американския държавен глава заплаши да наложи вето на Закона за бюджета на САЩ, приет от Конгреса миналият четвъртък, защото в него не са били предвидени достатъчно средства за строителството на стената. Въпреки че от Белия дом поискаха 25 млрд долара финансиране за строителството на стената, законотворците гласуваха само 1,6 млрд. долара във финалната версия. Тези пари могат да отидат само за телена ограда и не могат да бъдат използвани за построяване на бетонена стена по цялата дължина на границата. По случая Тръмп написа: „Не съм доволен от 1,6-те милиарда за стената, но въпреки това той описа сумата като „първоначално плащане“ за стената, което ще позволи на администрацията да започне да я строи моментално. „Това е краткосрочно финансиране, но ще бъде използвано веднага“, заяви Тръмп. Сподели:", "date": "2018.04.05", "title": "Доналд Тръмп изпраща Националната гвардия на границата с Мексико"}
{"url": "http://pik.bg/%D0%BD%D0%B5%D0%BD%D0%BE%D1%80%D0%BC%D0%B0%D0%BB%D0%BD%D0%B8%D1%86%D0%B8-%D0%BC%D1%8A%D0%B6-%D0%B8-%D0%B6%D0%B5%D0%BD%D0%B0-%D0%BF%D1%80%D0%B0%D0%B2%D1%8F%D1%82-%D1%81%D0%B5%D0%BA%D1%81-%D0%BF%D1%80%D0%B5%D0%B4-%D0%BE%D1%87%D0%B8%D1%82%D0%B5-%D0%BD%D0%B0-3-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%81%D0%B8-%D0%B4%D1%8A%D1%89%D0%B5%D1%80%D1%8F-%D0%B2%D0%B8%D0%B4%D0%B5%D0%BE-18-news740327.html", "text": "Следователи от Ярославл работят над брутален случай на гавра пред дете. Жена и интимният й приятел правили секс пред очите на 3-годишната й дъщеря. Безочието на майката стигнало до там, че тя предавала \"на живо\" секссцената в руската социална мрежа \"ВКонтакте\". Иззетото видео е приложено към материалите по делото. Разпищолилите се възрастни може да получат до шест години затвор. След като бруталната случка излиза наяве, момиченцето незабавно е изведено от дома и е настанено в специален център, но по-късно отново е върнато на майката. Клипчето, на което 32-годишният Николай К. и 23-годишната Яна Л. правят секс, без да обръщат внимание на плача на детето, предизвика вълна от възмущение у потребителите на  \"ВКонтакте\". Сподели:", "date": "2018.04.05", "title": "НЕНОРМАЛНИЦИ! Мъж и жена правят секс пред очите на 3-годишната си дъщеря (ВИДЕО 18+)"}
{"url": "http://pik.bg/%D0%B0%D0%B4%D0%B2%D0%BE%D0%BA%D0%B0%D1%82-%D0%BC%D0%B0%D1%80%D0%B8%D0%B0%D0%BD%D0%B0-%D0%B0%D0%B9%D0%B4%D0%B0%D1%80%D0%BE%D0%B2%D0%B0-%D0%B7%D0%B0-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%BB%D0%B8%D0%B5%D0%BD%D1%82%D0%B0-%D0%B9-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D0%B5%D0%BB%D0%BE%D0%B2-%D1%8F%D0%B4-%D0%BC%D0%B5-%D0%B5-%D0%B7%D0%B0%D1%89%D0%BE%D1%82%D0%BE-%D1%81%D0%B0%D0%B3%D0%B0%D1%82%D0%B0-%D0%BC%D1%83-news740343.html", "text": "Изненадана съм от случилото се. Ядосана съм, защото сагата на Владимир Пелов щеше да приключи до 2-3 години, ако не бе това бягство. Това заяви в предаването на Милен Цветков по Нова телевизия Мариана Айдарова, която е адвокат на Владимир Пелов – единият от двамата избягали рецидивисти от Централния софийски затвор. „Веднага след края на делото му депозирахме жалба в Страсбург и очаквахме съвсем скоро решение от там, което съм убедена, че щеше да е в наша полза – коментира Айдарова. – В Страсбург няма как да не се съобразят с грешките в делото и да наредят връщането му. Пелов бе наясно с всичко и беше доволен от развоя на ситуацията и от това, че жалбата му бе допусната за разлгеждане в Страсбург. Вярваше в положително за него развитие на нещата и съдействаше с всичко. Определено двойното убийство, за което бе обвинен, повлия на решението на Върховния касационен съд. Явно, за да се реши на бягство, е загубил всякаква надежда за справедливо разрешаване на казуса му. Двойното убийство, което бе пришито в последния момент, бе черешката на тортата. Странно е, защото две години е обвиняем за двойното убийство, но досега нямаше обвинителен акт за това. Иначе Пелов е силно привързан към семейството си“. Адвокат Айдарова коментира и задържането на сина на Пелов. „Изненадана съм от този ход – заяви тя. – След ареста на Владимир Пелов,съм получавала многократни обаждания от сина му за съдействие. Той е задържан многократно за щяло и нещяло. Вчера (б.р във вторник) ме потърси след бягството на баща си. Потърси ми и помощ след задържането му. Отидох до районното в Благоевград, но не ме допуснаха при него, тъй като вече имал служебен адвокат. А той бе потърсил правна помощ от мен. Смятам, че той не е съпричастен към бягството на своя баща“. Сподели:", "date": "2018.04.05", "title": "Адвокат Мариана Айдарова за бягството на клиента й Владимир Пелов: Яд ме е, защото сагата му щеше да приключи до 2-3 години"}
{"url": "http://pik.bg/%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D0%B1%D1%80%D0%BE%D1%8F%D1%82-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%89%D0%B5-%D0%B1%D1%8A%D0%B4%D0%B5-%D0%BD%D0%B0%D0%BC%D0%B0%D0%BB%D0%B5%D0%BD-%D0%B4%D1%80%D0%B0%D1%81%D1%82%D0%B8%D1%87%D0%BD%D0%BE-news740334.html", "text": "Франция ще съкрати броя на депутатите с почти една трета, съобщава нова телевизия. Идеята на президента Еманюел Макрон се подкрепя и от Сената, където опозицията има мнозинство. Ако планът бъде одобрен, ще бъде частично въведена и пропорционална избирателна система. Мерките целят да се върне доверието  в компрометираната политическа класа и съставът на парламента да бъде по-справедлив. При сегашната система се получават аномалии като броя на депутатите на Националния фронт, например. Те взеха 13 процента от гласовете, но имат само 8 от 577 депутати. Сподели:", "date": "2018.04.05", "title": "За пример! Броят на депутатите във Франция ще бъде намален драстично"}
{"url": "http://pik.bg/%D0%BF%D1%80%D0%B8%D0%BD%D1%86-%D1%84%D0%B8%D0%BB%D0%B8%D0%BF-%D0%BF%D1%80%D0%B5%D1%82%D1%8A%D1%80%D0%BF%D1%8F-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0-%D1%81%D0%B5-%D0%B4%D0%BE%D0%B1%D1%80%D0%B5-news740330.html", "text": "Деветдесет и шест годишният принц Филип, съпруг на кралица Елизабет Втора, се възстановява удовлетворително бързо в болницата след извършената операция по смяна на тазобедрената става . Това съобщи днес Бъкингамският дворец, цитиран от осведомителните агенции. Филип, който носи титлата херцог на Единбург, постъпи във вторник в болницата \"Крал Едуард VII\" в Лондон, която по правило се използва от членовете на кралския двор. Пациентът ще остане в болницата още няколко дни. \"Той се чувства удобно и е в добро настроение\" , добавиха от двореца, съобщава БТА. Принцът се оттегли през август от обществени прояви, като се пошегува, че не е в състояние \"да стои прав повече\" . Той не придружи 91-годишната си съпруга на църковна служба миналия четвъртък поради проблеми с тазобедрената става. Филип пропусна и неделната служба за Възкресение в църквата \"Свети Георги\" в Уиндзор, която по традиция се посещава от кралското семейство. Внукът му принц Хари и американката Меган Маркъл ще сключат брак следващия месец именно в тази църква в западен Лондон. Сподели:", "date": "2018.04.05", "title": "Принц Филип претърпя операция, възстановява се добре"}
{"url": "http://pik.bg/%D0%BA%D0%B0%D0%BC%D0%B5%D1%80%D0%B8%D0%B5%D1%80%D0%BA%D0%B0-%D1%81-%D0%BA%D1%8A%D1%80%D0%B2%D0%B0%D0%B2%D0%BE-%D0%BF%D0%B8%D1%81%D0%BC%D0%BE-%D0%B4%D0%BE-%D1%85%D0%BE%D1%82%D0%B5%D0%BB%D0%B8%D0%B5%D1%80%D0%B8%D1%82%D0%B5-%D0%B0%D0%BB%D1%87%D0%BD%D0%B8-%D1%81%D1%82%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0%D1%85%D1%82%D0%B5-%D0%BD%D0%B8-%D0%B2-%D0%B1%D0%B5%D0%BB%D0%B8-%D1%80%D0%BE%D0%B1%D0%B8%D0%BD%D0%B8-news740228.html", "text": "Емоционално писмо на камериерка, представила се като Елена Петкова, публикува Флагман. Дамата била на 43 години, дългогодишна служителка в сферата на туризма. Твърди, че познава практиките на хотелиерите от Бургаска област до болка, десетки пъти е лъгана, вероятно и това лято отново ще бъде измамена, но няма друг шанс, защото това е единствената й прехрана. Сподели:", "date": "2018.04.05", "title": "Камериерка с кърваво писмо до хотелиерите: Алчни сте, превърнахте ни в бели робини!"}
{"url": "http://pik.bg/%D1%80%D1%83%D1%81%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D0%B7%D0%B0%D0%BF%D0%BB%D0%B0%D1%88%D0%B5%D0%BD%D0%BE-%D0%BE%D1%82-%D0%B0%D0%BA%D0%B2%D0%B8%D1%82%D0%B8%D0%B7%D0%B8%D1%80%D0%B0%D0%BB%D0%BE-%D1%81%D0%B5-%D1%81%D0%B2%D0%BB%D0%B0%D1%87%D0%B8%D1%89%D0%B5-news740333.html", "text": "Активизирало се свлачище застрашава къщи в русенското село Пиргово, съобщават от местната управа, цитирани от БТА и Нова телевизия. То е регистрирано още през 70-те години на миналия век, но от година се наблюдава засилена активност. Свлачището се е активизирало заради обилните валежи, паднали през изминалата седмица, и повишеното ниво на подпочвените води. Пропаднали са части от дворове на жители на Пиргово. Това е предизвикало срутване на стопански постройки и образуване на пукнатини по някои от къщите. Сред мерките, които се предприемат, са уведомяване на Междуведомствената комисия за възстановяване и подпомагане към Министерския съвет. Целта е осигуряване на средства за необходимите геологопроучвателни дейности за изясняване на причините и овладяване на свлачището. Сподели:", "date": "2018.04.05", "title": "Русенско село заплашено от аквитизирало се свлачище"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-20-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%BC%D0%B8%D0%BA%D1%80%D0%BE%D0%B1%D1%83%D1%81-%D0%B8-%D0%BA%D0%B0%D0%BC%D0%B8%D0%BE%D0%BD-%D0%B2-%D0%B5%D0%B3%D0%B8%D0%BF%D0%B5%D1%82-news740349.html", "text": "20 човека са загинали при тежка катастрофа в Египет, която е станала в късните вечерни часове на сряда на път, южно от Кайро, съобщава изданието Youm7, като се позовава на информация от правоохранителните органи. Според данните, инцидентът е станал на магистрала в пустинята между южните египетски градове Сохаг и Асют. Катастрофата е станала между камион и микробус с пътници. По предварителни данни причината за трагедията е несъобразена скорост на шофорите на двете машини. Сподели:", "date": "2018.04.05", "title": "Жестока трагедия! 20 загинали при катастрофа между микробус и камион в Египет"}
{"url": "http://pik.bg/%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D0%B2%D0%B5%D0%B6%D0%B4%D0%B0%D1%89%D0%BE-%D1%82%D0%B2%D1%8A%D1%80%D0%B4%D0%B5%D0%BD%D0%B8%D0%B5-%D0%BF%D1%80%D0%B5%D0%B4-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0-%D0%BC%D0%B5%D0%B4%D0%B8%D1%8F-news740336.html", "text": "Външният министър на Великобритания е обвиняван за подвеждащо твърдение относно произхода на отровното вещество, използвано в опита за убийство на бившия руски шпионин Сергей Скрипал в интервю пред германската медия, съобщава Deutsche Welle, цитиарни от „Фокус“. Джонсън е критикуван след като от специализираната военна химическа лаборатория в Портън Даун във вторник заявяват, че не могат да определят произхода на нервно-паралитичния агент използван срещу Скрипал В интервю дадено за германска медия миналия месец британският външен министър твърди, че е получил уверения от представители на лабораторията, че те са сигурни, че токсичното вещество произхожда от Русия.. Критиките от опозицията към Външното министерство идват след като ведомството изтрива публикация в социалната мрежа „Туитър“, където ясно се заявява, че произходът на отровното вещество е руски. Сподели:", "date": "2018.04.05", "title": "Атака срещу Борис Джонсън заради подвеждащо твърдение пред германска медия"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D0%B5%D0%BB%D0%BE%D0%B2-%D0%BA%D1%80%D0%B5%D1%89%D1%8F%D0%BB-%D0%B8%D0%BC%D0%B0%D0%BC-%D0%B3%D1%80%D0%B0%D0%BD%D0%B0%D1%82%D0%B0-%D0%BF%D1%80%D0%B8-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0%D1%82%D0%B0%D0%BF%D0%B8%D1%85%D0%B0-%D1%84%D0%B0%D1%82%D0%B0%D0%BB%D0%BD%D0%BE%D1%82%D0%BE-%D0%BC%D1%8F%D1%81%D1%82%D0%BE-news740390.html", "text": "Опасният рецидивист Владимир Пелов крещял „Имам граната“ при бягството си от затвора, а днес там беше открита и част от ръчна граната. Очевидци също така твърдят, че Пелов държал още нещо в ръката си, освен пистолета, с който стрелял. Пелов избяга онзи ден в късните следобедни часове заедно с Радослав Колев. В същото време министърът на вътрешните работи Валентин Радев заяви, че ръководството на затвора е било уведомено за плановете на Пелов още от миналата година. Затворникът обаче бива наказан единствено с тарашене на стаята и то направено в началото на 2018-та, разказаха източници по разследването, цитирани от \"Офнюз\". Член 120 от Закона за изпълнение на наказанията и задържането би следвало да бъде точно за такива случаи: Такава изолация обаче не е имало. Заради неизпълнение на задълженията си, двама затворнически шефове днес подадоха оставка, а двама престъпници са на свобода. Пелов все пак е бил в карцера, но не заради планираното бягство. Преди години, по време на проверка в килията му, е открит мобилен телефон, а на него клипове, на които са мъчени хора. За това получил 10 дни наказание. Пелов и Колев са били в помещението, където затворниците получават техника, пратена отвън - бързовари, отоплителни печки. В момент, когато се подавал голям пакет през отвора на PVC дограмата, Пелов извадил пистолет и го опрял в главата на техника. Двамата с Колев нахлуват вътре, Пелов нанася удар на служителя, а неговият съучастник в бягството заплашва с нож друг затворник, работещ там. После двамата продължили през вратата и заплашили надзирателя в кабинката отново с пистолет. Били подгонени, Пелов стрелял извън затвора с пистолета си „Макаров“ и се качили в автомобил. Шофьор не ги е чакал, а самият автомобил стоял на улицата от няколко дни. Ключов инструмент за бягството е пистолетът, с който остава загадка как Пелов се е сдобил. Участието на надзирател във въоръжаването на осъден престъпник, познат в криминалните среди като безскрупулен убиец, звучи крайно необмислено за каквато и да било сума. Телефони и наркотици – да, пистолет, с който да бъде застрашен живот – по скоро не. Начини за доставяне на стоки в затвора без намесата на надзиратели не са малко. Прехвърлянето през стената, досущ като в старите филми, още е вариант за доставка. Надзирателите редовно откриват неща в буферните зони между оградата и стената, както и по бодливата тел. Мястото, през което Пелов и Колев избягали, не за пръв път става обект на напрежение. Преди две години там беше наръган надзирател в друго бягство на рецидивист. Управата на затвора не реагирала, а днес историята се повтаря, този път поне без сериозно пострадали, но това само заради милостта на избягалите престъпници Едва вчера, при това само за два часа, на конкретното място беше монтирана метална решетка. В средите на надзирателите вече се обмисля протест. Най-вероятно той ще е след празниците, на 10 март, като ще бъде в София. Планира се той да бъде национален, с надзиратели от цялата страна. В солидарност със столичните колеги и за мизерните условия на труд. Сподели:", "date": "2018.04.05", "title": "НОВИ РАЗКРИТИЯ! Пелов крещял \"Имам граната\" при бягството от затвора! Затапиха фаталното място с метална решетка"}
{"url": "http://pik.bg/%D0%BD%D0%B0%D0%B3%D0%BB%D0%BE-%D0%BC%D1%8A%D0%B6-%D0%B7%D0%B0%D0%B4%D0%B8%D0%B3%D0%BD%D0%B0-%D0%BC%D0%BE%D0%B1%D0%B8%D0%BB%D0%BD%D0%B8%D1%8F-%D1%82%D0%B5%D0%BB%D0%B5%D1%84%D0%BE%D0%BD-%D0%BD%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%BA%D0%B0-%D0%BD%D0%B0-%D0%B0%D0%B2%D1%82%D0%BE%D0%B3%D0%B0%D1%80%D0%B0-%E2%80%9E%D1%8E%D0%B3%E2%80%9C-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news740335.html", "text": "Мъж нападна 13-годишно момиче и я обра в Пловдив, съобщава Трафикнюз. Според информацията, нападението е извършено на 29 март посред бял ден на автогара „Юг“. Момичето чакало автобус, за да се прибере в Кадиево, когато около 15:20 часа към нея се приближил непознат мъж, който издърпал телефона от ръцете й. Апаратът е марка „Huawei” и е златен на цвят. Полицията издирва нападателя, който е около 20-30-годишен с къса черна коса и е бил облечен с черно яке и захабени дънки. Сподели:", "date": "2018.04.05", "title": "Нагло! Мъж задигна мобилния телефон на тийнейджърка на автогара „Юг“ в Пловдив"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%B7%D0%B0-%D0%B8%D0%B3%D1%80%D0%B0%D1%87%D0%BA%D0%B8-%D0%B2-%D1%82%D1%8E%D0%BC%D0%B5%D0%BD-news740350.html", "text": "В Тюмен е избухнал голям пожар в магазин за играчки  Rich Family, съобщава РИА Новости, като се позовава на информация от представител на регионалното управление на Министерството на извънредните ситуации. Според информацията, огънят и избухнал около 00:15 часа местно време (б.р 22:15 часа на 4 март българско време) на улица „Кремльовская“. По предварителни данни площта на пожара е около 3 000 кв. м. Уточнява се, че в борбата с огъня са се включили 64-ма души личен състав от противопожарните служби и 24 единици специализирана техника на Министерството на извънредните ситуации. Не се съобщава за пострадали. Посочва се още, че в 01:25 часа местно време (б.р 23:25 часа на 4 март българско време) пожарът е бил локаризиран, като гасенето му продължава. Сподели:", "date": "2018.04.05", "title": "Голям пожар в магазин за играчки в Тюмен"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BF%D0%B5%D1%80%D1%82-%D1%80%D0%B0%D0%B7%D0%BA%D1%80%D0%B8-%D0%BD%D0%BE%D0%B2%D0%B0-%D1%81%D0%BB%D0%B5%D0%B4%D0%B0-%D0%B2-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D0%BA%D1%80%D0%B8%D0%BF%D0%B0%D0%BB-%D1%82%D1%8F-%D0%B5-news740248.html", "text": "Великобритания по-скоро не е причастна към отравянето на Сергей Скрипал и дъщеря му Юлия. Това заявява зам.-деканът на Факулетета по световна икономика и световна политика на Висшата школа по икономика в Русия  Андрей Суздалцев. Мнението на експерта бе изразено в ефира на тв канал «Звезда». \"Това, че става дума за провокация, е ясно. Но ние трябва да разберем механизма на тази провокация... В нея например има една \"променлива\" величина и това е Юлия, защото именно с нейната поява се случва тази трагедия. Нека се запитаме защо по-рано никой не пипаше Скрипал? Това първо. Второ: обърнете внимание и на това защо двамата не са убити. Колкото и цинично да звучи, но защо са ги оставили живи? Очевидно е, че това не са британските служби. Това вероятно са някакви непрофесионалисти от трета страна, може би това е американска следа, но не са британците. Те, разбира се, просто се възползваха от ситуацията\", коментира експертът. Припомняме, че руският двоен агент и експолковник от Главното разузнавателно управление на Русия (ГРУ) Сергей Скрипал и дъщеря му Юлия бяха отровени в британския град Солсбъри. Премиер-министърът на Великобритания Тереза Мей обвини Москва в причастност към покушението срещу Скрипал и обеща да засили натиска върху Русия. Миналия понеделник обаче шефът на британската химическа лаборатория \"Портър даун\" Гари Ейткънхед призна, че в изследователския център не са успели да намерят доказателства, потвърждаващи, че Русия има отношение към случилото се в Солсбъри. Сподели:", "date": "2018.04.05", "title": "СЕНЗАЦИОННО В ПИК! Експерт разкри нова следа в отравянето на Скрипал! Тя е..."}
{"url": "http://pik.bg/%D0%BC%D0%B5%D1%80%D0%BA%D0%B8-%D1%81%D1%8A%D0%B7%D0%B4%D0%B0%D0%B2%D0%B0%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%B2%D0%BE%D0%B5%D0%BD%D0%BD%D0%B0-%D1%87%D0%B0%D1%81%D1%82-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BA%D1%80%D0%B8%D0%B7%D0%B8%D1%82%D0%B5-%D0%BF%D0%BE-%D1%81%D0%B2%D0%B5%D1%82%D0%B0-news740337.html", "text": "Френското правителство предвижда да създаде през юни мобилна европейска военна част за реакция на възникващи кризи по света, съобщиха френски военни източници, цитирани от Reuters и \"Фокус\". Париж се е свързал с редица страни-членки на Европейския съюз, включително Германия, Холандия, Великобритания и Дания за инициативата, като е организирал работна група за инициативата през март. Идеята е да бъдат обединени европейските страни и техния военен капацитет и политическо желание за сътрудничество в планирането и провеждането на общи анализи на възникващите кризи и за бързото реагиране на тях. „Инициативата ще позволи включването на страни извън ЕС, като Великобритания“, заяви източник на Reuters. По-рано френският президент Еманюел Макрон излезе с идеята за създаване на сили за бързо реагиране на ЕС до края на десетилетието, по време на ключова реч за бъдещето на Европа през септември м.г. Сподели:", "date": "2018.04.05", "title": "Мерки! Създават европейска военна част във Франция заради кризите по света"}
{"url": "http://pik.bg/%D0%BA%D1%80%D0%B0%D0%B9-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D1%81%D0%B5-%D1%80%D0%B0%D0%B7%D0%B1%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-f-16-%D0%B2%D0%B8%D0%B4%D0%B5%D0%BE-news740357.html", "text": "Край Лас Вегас се разби американски военен самолет F-16, предава Франс Прес, цитирани от „Фокус“. „Самолет F-16 от базата Нелис, щата Невада, се е разбил около 10:30 местно време ( 20:30 часа българско време – бел. ред.) по време на тренировъчен полет“, съобщават от американските Военновъздушни сили. „Състоянието на пилота към момента не е известно“, гласи съобщението. Това е трета катастрофа с летателно средство на Американската армия. В Калифорния се разби хеликоптер на Военноморските сили, като четиримата членове на екипажа се считат за загинали. В Джибути военен самолет „Хариър“ се разби, но пилотът успя да катапултира. Сподели:", "date": "2018.04.05", "title": "Край Лас Вегас се разби американски военен самолет F-16 (ВИДЕО)"}
{"url": "http://pik.bg/%D0%B8%D0%BB%D0%BE%D0%BD-%D0%BC%D1%8A%D1%81%D0%BA-%D0%B7%D0%B0%D0%B6%D0%B8%D0%B2%D1%8F-%D0%B2-%D0%B7%D0%B0%D0%B2%D0%BE%D0%B4%D0%B0-%D0%BD%D0%B0-%E2%80%9E%D1%82%D0%B5%D1%81%D0%BB%D0%B0%E2%80%9C-%D0%B7%D0%B0-%D0%B4%D0%B0-%D1%80%D0%B0%D0%B7%D1%80%D0%B5%D1%88%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-news740345.html", "text": "Гeнepaлният диpeĸтop нa „Теисла“ Илон Mъcĸ нaпиca в „Туитър“, чe в пoнeдeлниĸ ce e зaвъpнaл в зaвoдa, зa дa пoдпoмoгнe за cпaзвaнeтo нa гpaфиĸa зa пpoизвoдcтвo нa eлeĸтpoмoбили, съобщава Тhе Fоrtunе, цитирани от електронното издание Калдата. „Oтнoвo cпя в зaвoдa. Aвтoмoбилният бизнec e иcтинcĸи aд“, написа Mъcĸ. B cъшият тyит той зaщити cтapшият вицeпpeзидeнт нa ĸoмпaниятa Дъг Фийлд в oтгoвop нa пyблиĸyвaнaтa cтaтия в Тhе Іnfоrmаtіоn – пoпyляpeн yeбcaйт в Cилициeвaтa дoлинa. Cпopeд тoзи мaтepиaл, пpoизвoдcтвoтo нa eлeĸтpoмoбили „Тесла 3“„имa нeпpeĸъcнaти пpoблeми“, a пpeз изминaлaтa гoдинa мнoгoĸpaтнo ca ce пpoвaляли плaниpaнитe пoĸaзaтeли нa пpoизвoдcтвoтo нa eлeĸтpичecĸи aвтoмoбили. „Cчитaм Дъг зa eдин oт нaй-тaлaнтливитe cпeциaлиcти в цeлия cвят, щo ce oтнacя дo мaшинocтpoeнeтo. Πpeди гoдинa гo пoмoлиx eднoвpeмeннo дa ĸoнтpoлиpa ĸaĸтo пpoизвoдcтвoтo, тaĸa и пpoeĸтиpaнeтo. Toй ce cъглacи, чe имeннo нa тeзи двe нaпpaвлeния тpябвa дa oбъpнeм нaй-гoлямo внимaниe“, нaпиca Mъcĸ. Aĸциитe нa „Тесла“ пaднaxa c пoчти 20 процента, cлeд ĸaтo инвecтитopитe oдoбpиxa ĸoмпeнcaциoнния плaн. Bъпpeĸи изтичaнeтo нa мoжe би нaй-лoшaтa ceдмицa в 15 гoдишнaтa иcтopия нa „Тесла“, Mъcĸ нacтoя зa пyблиĸyвaнeтo нa инфopмaциятa зa ĸaтacтpoфaтa нa eдин oт eлeĸтpoмoбилитe „Тесла“. Πpeдпpиeмaчът нacтoявa вcичĸo в нeгoвитe ĸoмпaнии дa e пpoзpaчнo и дa нямa тaйни oт пoтpeбитeлитe. Сподели:", "date": "2018.04.05", "title": "Илон Мъск заживя в завода на „Тесла“, за да разреши проблемите на компанията"}
{"url": "http://pik.bg/%D1%81%D0%B0%D1%89-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D1%81%D0%B2%D0%B5%D1%82%D0%B0-%D0%B7%D0%B0-%D0%BF%D0%BE-%D1%81%D0%B5%D1%80%D0%B8%D0%BE%D0%B7%D0%B5%D0%BD-%D0%BD%D0%B0%D1%82%D0%B8%D1%81%D0%BA-%D0%B2%D1%8A%D1%80%D1%85%D1%83-%D1%80%D1%83%D1%81%D0%B8%D1%8F-news740341.html", "text": "Вашингтон. САЩ призовават другите страни да окажат по-голям натиск върху Русия, предава руската агенция Интерфакс, цитирана от „Фокус“ „Никой не е бил по-твърд спрямо Русия от настоящия президент на САЩ. Другите страни могат и са длъжни да направят още…Ние изгонихме 60 руски сътрудници на разузнаването, другите страни изгониха по 4-5 човека. Ние определено смятаме, че другите страни могат да направят още и да окажат натиск върху Русия да промени поведението си“, заявява говорителят на Белия дом Сара Сандърс. По нейните думи „САЩ е твърд с Русия и ще продължи да бъде твърд, докато не видят промени в поведението на Русия. Сподели:", "date": "2018.04.05", "title": "САЩ призоваха света за по-сериозен натиск върху Русия"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%B3%D0%BB%D0%B0%D0%B4%D0%BD%D0%B8-%D0%B8-%D1%81%D1%82%D0%B0%D1%80%D0%BE%D0%BC%D0%BE%D0%B4%D0%BD%D0%B8-%D1%82%D0%B0%D0%B9%D0%BB%D0%B0%D0%BD%D0%B4%D1%81%D0%BA%D0%B8-%D0%BA%D0%BE%D0%BC%D0%B0%D1%80%D0%B8-%D0%BD%D0%B0%D0%BE%D1%81%D1%82%D1%80%D0%B8%D1%85%D0%B0-%D0%B7%D0%B2%D0%B5%D1%80%D1%81%D0%BA%D0%B8-%D0%B6%D0%B8%D0%BB%D0%B0-%D0%BF%D0%BE-%D0%BC%D0%B5%D0%B3%D0%B7-news740282.html", "text": "Макар и да избяга от България за кратко, Миглена Каканашева, по прякор Фантома, се оказа мразена дори и в далечен Тайланд, където никой не я познава. Пишман бизнесгърлата успя да си навлече ударна доза хейт и от… тайландските комари. Кръвожадните насекоми нахапаха злобно продавачката на евтин трикотаж по време на кратката й почивка, с което й показаха, че дори и те не могат да я понасят. Инфлуенсърката се опитала по всякакъв начин да мотивира комарите да си купят от нейните евтини джунджурии, но така и не успяла, за сметка на това била ужилена от стотици зверски жила, хихикат доброжелатели изживяващи страданията на дребосъчето от Раковски, пишат веселяците от \"Lifeonline.bg\". Споделящата житието и битието си в мрежата търговка на китайски буклуци се убеди сама, че тропическите животинки не са така благосклонни като тези в родното й градче Раковски. Ходещата рекламна кампания се оплака на последователите си, че се е обринала, и разбира се показа нахапаното си тяло. По традиция, мини Кардашиян демонстрира огромна паника, каквато вече сме свикнали да виждаме от безбройните циркове, които разиграва от ефира на социалните медии. Кекемечешата псевдо дизайнерка била на кръстопът дали да отиде в болница в Тайланд или да се подложи на медицински преглед у нас след като се завърне. След кратък размисъл, тя осъзнала, че никой в на остров Пукет не би могъл да разбере какво има да му каже тя, след като дори в родината й се налагат субтитри за да могат хората да я разбират. Сподели:", "date": "2018.04.05", "title": "КУЛТОВО! Гладни и старомодни тайландски комари наостриха зверски жила по Мегз "}
{"url": "http://pik.bg/%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%B8-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D1%81-%D0%B2%D0%B0%D0%B6%D0%BD%D0%B8-%D0%BA%D1%80%D0%B0%D1%87%D0%BA%D0%B8-%D0%BA%D1%8A%D0%BC-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news740342.html", "text": "Отборите на Ливърпул и Барселона направиха сериозни крачки към класиране за полуфиналите в Шампионска лига. В първа четвъртфинална среща от най-престижния клубен турнир в света Ливърпул победи като домакин лидера във Висшата лига на Англия Манчестър Сити с 3:0. Мохамед Салах в 12-ата минута, Алекс Окслейд Чембърлейн в 21-ата и Садио Мане в 31-ата минута вкараха головете за домакините. В Барселона отборът на Барселона победи Рома с 4:1 в друга първа четвъртфинална среща от Шампионска лига. След автоголове на Даниеле де Роси в 38-ата минута и на Константинос Манолас в 55-ата минута Барселона поведе с 2:0. В 59-ата минута Жерар Пике вкара трети гол за домакините. Един Джеко в 80-ата минута върна надеждите на Рома, правейки резултата 3:1. Крайното 4:1 оформи Луис Суарес в 87-ата минута на мача. Срещите-реванш в Манчестър и Рим са на 10 април. Сподели:", "date": "2018.04.05", "title": "Ливърпул и Барселона с важни крачки към полуфиналите в Шампионска лига"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%BA%D0%BE%D0%BB%D0%B8%D0%BD%D0%B4%D0%B0-%D0%B3%D1%80%D0%B0%D0%B1%D0%B0%D1%80-%D0%BA%D0%B8%D1%82%D0%B0%D1%80%D0%BE%D0%B2%D0%B8%D1%87-%D0%BF%D1%80%D0%B8%D0%B7%D0%BE%D0%B2%D0%B0-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D0%BF%D0%B0%D0%B4%D0%B0-%D0%B7%D0%B0-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0--news740346.html", "text": "Президентът на Хърватска Колинда Грабар-Китарович призова Запада да подобри отношенията си с Русия по време на посещението си в България, съобщава руският вестник “Взгляд“, цитиран от „Фокус“. Грабар-Китарович заявява, че политиката на диалога се явява единственият път в отношенията между Русия и западните страни, добавяйки, че е настъпило време за подобряване на отношенията помежду им, съобщава изданието. „Аз виждам Русия като силна държава, световна сила, с която във всеки случай, с изключение на тези взаимни спорове, е нужно да разговаряме по много въпроси“, заявява Грабар-Китарович. През октомври миналата година на руско-хърватския икономически форум президентът на Хърватска заявява, че Загреб кани партньорите от Русия да участват в проекта „Инициатива на три морета“. Също така тогава тя съобщава, че се надява на визита на руския президент Владимир Путин в страната й. Той на свой ред заявява, че Русия разглежда възможността за доставка на плавателни съдове на подводни криле за адриатическата страна. През декември 2016 година Колинда Грабар-Китарович заявява, че на Балканите може да се разпали военен конфликт поради намесата на Русия в региона. Москва тогава изразява готовност да обсъди тези аргументи ако Загреб има доказателства. Сподели:", "date": "2018.04.05", "title": "В Русия: Колинда Грабар-Китарович призова от България Запада за подобряване на отношенията с Москва"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B5%D0%B9-%D0%BF%D1%83%D1%88%D0%BA%D0%BE%D0%B2-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D0%B5%D1%80%D1%81%D0%BF%D0%B5%D0%BA%D1%82%D0%B8%D0%B2%D0%B8%D1%82%D0%B5-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%E2%80%9E%D1%81%D0%BA%D1%80%D0%B8%D0%BF%D0%B0%D0%BB%E2%80%9C-news740344.html", "text": "Председателят на комисията по информационна политика на Съвета на Федерацията на Русия Алексей Пушков говори пред изданието „Российская газета\" за перспективите по делото „Скрипал“, съобщава „Фокус“. По неговите думи историята с отравянето на бившия полковник от руското разузнаване загуби устойчивост, но британските власти и по-нататък ще нагласяват своите версии според случващото се. „Тереза Мей не разполага с нищо освен с факта на отравянето - заявява Пушков.  - И нищо съществено няма да се появи. От самото начало Лондон измисля версии, всяко по-абсурдна от другата, но апогей на това творчество е отравянето с гречка (бобово растение – бел.ред.), която се появи миналата неделя, но уви не в порядъка на първоаприлските шеги. От самото начало сериозни доказателства за ролята на Русия в това престъпление така и не се появиха“. Според него и в този казус се намесва „дългата ръка на Вашингтон“. Руският политик казва: „Вижте кой беше най-активния участник в тази кампания, кой изгони най-много руски дипломати? Кой закри консулството си? – САЩ, инициатора на тази антируска кампания са САЩ“, отбелязва той. През лятото антируската реторика ще отслабне, надява Алексей Пушков. Според него Тереза Мей планира да постави през юни въпроса за ужесточаване на санкциите по отношение на Русия на срещата на държавните ръководители на ЕС. “Тези нови свидетелства, аз допускам, могат да намалят възможността за продължаване на санкциите. Много страни от ЕС могат да решат, че Лондон наистина разполага с твърде малко и да се откажат от подкрепата за него“, прогнозира политикът. Сподели:", "date": "2018.04.05", "title": "Алексей Пушков говори за перспективите по делото „Скрипал“"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D1%81%D0%B5%D0%BD%D0%B0%D1%82%D1%8A%D1%82-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81%D1%8A%D1%81-%D1%81%D0%B0%D1%89-%D0%B2-%D0%BD%D1%8F%D0%BA%D0%BE%D0%B8-%D0%BE%D0%B1%D0%BB%D0%B0%D1%81%D1%82%D0%B8-news740347.html", "text": "Мексиканският Сенат настоя пред правителството на страна за прекратяване на сътрудничеството със САЩ в няколко области заради неуважителното отношение на президента Доналд Тръмп, съобщава РИА Новости, като се позовава на официално комюнике на Сената. „Молим правителството на републиката да прекрати двустранното сътрудничество със САЩ по върпосите на миграцията и борбата с организираната престъпност, докато президентът Доналд Тръмп не започне да се държи вежливо и с уважение към Мексико“, се отбелязва в документа. Мексиканските сенатори съдиха плановете на САЩ за използването на военни в охраната по границата с Мексико. „Сенатът категорично се противопоставя на намерението на президента Доналд Тръмп за милитаризиране на границата с Мексико и смята тези действия за поредното му оскърбление“, се казва в комюникето. Сподели:", "date": "2018.04.05", "title": "Реакция! Сенатът на Мексико поиска прекратяване на сътрудничеството със САЩ в някои области"}
{"url": "http://pik.bg/%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D1%81%D0%B0%D0%B2%D1%87%D0%B5%D0%BD%D0%BA%D0%BE-%D0%B2-%D0%BA%D0%BE%D0%BB%D0%B0%D1%82%D0%B0-%D0%BC%D0%B8-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%B1%D0%BE%D0%BC%D0%B1%D0%B0-news740281.html", "text": "Сестрата на скандалната украинка Надежда Савченко разкри, че в колата й е била открита бомба, която \"при съответната скорост\" е щяла да се задейства. Това съобщава Вера Савченко пред тв канала ZIK. \"Откарах автомобила си на специален технически преглед. Специалистите намериха в колата ми експлозив. При съответната скорост той е щял да се задейства. Няма да се учудя, ако сега започнат да арестуват всеки, който не е съгласен с действащата власт в Украйна\", отбелязва Вера. Тя споделя и как се чувства сестра й, която обяви гладна стачка в предварителния арест. По думите й, Надежда Савченко \"има стомашни спазми, повръща кръв и има повишена температура. \"Предадох й специални капки и говорих с лекаря в ареста. Той ми каза, че й е дал таблетки, но според мен тя не бива да ги взима, тъй като в капсулите може да се сипе какво ли не\". Припомняме, че Савченко бе арестувана в Украйна по обвинение в подготовката на терористичен акт във Върховната рада и държавен преврат. Самата Савченко заявява, че обвиненията срещу нея имат политически мотиви. Сподели:", "date": "2018.04.05", "title": "Сестрата на Савченко: В колата ми намериха бомба! "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%80%D0%B0%D0%B7%D0%BA%D0%B0%D0%B7-%D0%BD%D0%B0-%D1%81%D0%BC%D0%B5%D0%BB%D0%B0%D1%82%D0%B0-%D1%87%D0%B8%D1%81%D1%82%D0%B0%D1%87%D0%BA%D0%B0-%D0%BF%D0%BE%D0%B4%D0%B3%D0%BE%D0%BD%D0%B8%D0%BB%D0%B0-%D0%B1%D0%B5%D0%B3%D1%8A%D0%BB%D1%86%D0%B8%D1%82%D0%B5-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D0%BA%D0%B0%D0%B7%D0%B0%D1%85%D0%B0-%D0%BC%D0%B8-%D0%B4%D0%B0-%D1%81%D0%B8-%D0%BC%D1%8A%D0%BB%D1%87-news740340.html", "text": "Чистачката Кристина Александрова, подгонила избягалите от Централния софийски затвор рецидивисти Радослав Колев и Владимир Стефанов разказа за случилото се ексклузивно пред Нова телевизия. „Стрелбата стана пред входа на затвора, като тръгнаха да бягат – разказа Александрова. – Тръгнах след тях за да видя какво става. Те ме видяха и ми казаха да се махам. След това ги видях, че стоят до някаква кола. От страх обаче не успях да видя каква е колата“. Сподели:", "date": "2018.04.05", "title": "Ексклузивен разказ на смелата чистачка, подгонила бегълците от затвора: Казаха ми да си мълча"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%83%D0%BB%D0%B8%D1%87%D0%BD%D0%B8%D1%82%D0%B5-led-%D0%BB%D0%B0%D0%BC%D0%BF%D0%B8-%D1%83%D0%B2%D1%80%D0%B5%D0%B6%D0%B4%D0%B0%D1%82-%D0%B7%D1%80%D0%B5%D0%BD%D0%B8%D0%B5%D1%82%D0%BE-news740197.html", "text": "Уличните LED лампи увреждат зрението и пречат на съня, предупреди английската агенция за обществено здравеопазване, цитирана от в. \"Индипендънт\". Общини като Лондон , Глостършър , Ланкашър , Чешър , Дънди и много други във Великобритания похарчиха милиони британски лири за обновяване на уличното осветление, като замениха предишните лампи със светоизлъчващи диоди. Идеята е да спестят пари в бъдеще и да намалят вредните емисии. Но новите лампи могат да нарушат съня на хората , като резултатът е усещане за \"постоянна смяна на часовите пояси\". \"Хората имат естествен вътрешен часовник, който работи в приблизително 24-часов цикъл. Светлината е основният фактор, по който се ориентираме\", каза Джон О'Хейгън от здравната агенция. \"Възможно е тази ярка светлина , независимо от дължината на вълната, да влияе. Нарушаването на циркадния ритъм може да има голямо въздействие върху качеството на съня и жизнеността през деня, което пък оказва влияние върху доброто състояние и безопасността. Чувството е сякаш от постоянна смяна на часовите пояси\", обясни експертът. Откакто бяха монтирани новите улични лампи, гражданите се оплакват, че светлината прониква в спалните им . По думите на специалиста, синята светлина уврежда ретината на окото . Той предлага общините да монтират LED лампи, които излъчват светлина в топли цветове, особено в по-гъсто населените места. Джон О'Хейгън предупреди, че уличното LED осветление може да причини неразположения, като главоболие, мигрена и безпокойство у някои по-чувствителни хора. Сподели:", "date": "2018.04.05", "title": "ВНИМАНИЕ! Уличните LED лампи увреждат зрението"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BE%D0%BF%D0%B0%D1%81%D0%B5%D0%BD-%D0%BC%D0%BE%D1%81%D1%82-%D0%B2-%D1%88%D1%83%D0%BC%D0%B5%D0%BD-news740207.html", "text": "Мостът, който свързва шуменските улици \"Марица\" и \"Панайот Волов\", се затваря за движение на пешеходци. Ограничението се налага заради пропадане в южната част на съоръжението (пасарелка), съобщиха от общинския пресцентър. С цел осигуряване на безопасността на гражданите в момента се поставят преградни пана, които да възпрепятстват преминаването по моста. Експерти от общината вече са направили оглед на мястото и предвидените строително-ремонтни работи ще започнат след великденските празници. От общинската администрация отправят предупреждение към гражданите да не се опитват да прескачат високите заграждения, защото преминаването по пасарелката е опасно. Сподели:", "date": "2018.04.05", "title": "Затвориха опасен мост в Шумен"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B8%D1%8F%D1%82-%D1%84%D0%BB%D0%BE%D1%82-%D0%BD%D0%B0-%D1%80%D1%83%D1%81%D0%B8%D1%8F-%D1%81%D1%82%D0%B0%D1%80%D1%82%D0%B8%D1%80%D0%B0-%D1%83%D1%87%D0%B5%D0%BD%D0%B8%D1%8F-%D0%B2-%D0%B1%D0%B0%D0%BB%D1%82%D0%B8%D0%B9%D1%81%D0%BA%D0%BE-%D0%BC%D0%BE%D1%80%D0%B5-news740348.html", "text": "Руските военноморски сили започнаха тридневни учения в Балтийско море, които засилиха безпокойствата в членуващата в НАТО Латвия, съобщи Асошиейтед Прес, цитирана от БНР. Руското министерство на отбраната заяви, че маневрите, в които участват три корвети и една фрегата, включват бойни стрелби по морски и въздушни цели. Хеликоптери с корабно базиране ще изпълнят тренировъчни полети и ще тренират търсене на противникови подводници. Латвийското министерство на отбраната е привикало спешно руския военен аташе, за подробни обяснения за маневрите. Сподели:", "date": "2018.04.05", "title": "Военноморският флот на Русия стартира учения в Балтийско море"}
{"url": "http://pik.bg/%D0%B9%D0%B5%D0%BD%D1%81-%D1%81%D1%82%D0%BE%D0%BB%D1%82%D0%B5%D0%BD%D0%B1%D0%B5%D1%80%D0%B3-%D0%BD%D0%B0%D1%82%D0%BE-%D0%BD%D0%B5-%D1%81%D0%B5-%D1%81%D1%82%D1%80%D0%B5%D0%BC%D0%B8-%D0%B4%D0%B0-%D0%B8%D0%B7%D0%BE%D0%BB%D0%B8%D1%80%D0%B0-%D1%80%D1%83%D1%81%D0%B8%D1%8F-news740353.html", "text": "НАТО не се стреми да изолира Русия след нападението срещу бившия руски разузнавач Сергей Скрипал и дъщеря му във Великобритания миналия месец. Това заяви генералният секретар на Алианса Йенс Столтенберг, цитиран от Ройтерс и БНР. В същото време Столтенберг подчерта, че е била нужна твърда реакция, за да се покаже неодобрението към Москва. Миналата седмица НАТО изгони седем дипломати от руската мисия към Алианса и ограничи максималния брой на делегацията от 30 на 20 души след нападението в Солсбъри, за което Западът обвинява Русия. По време на посещение в университета в Отава Столтенберг изтъкна, че НАТО е разтревожен от все по-напористата Русия, която по думите му анексира Крим, дестабилизира Източна Украйна, подкрепя сирийския президент  Башар Асад и се меси във вътрешните работи на други държави. \"Това е причината, поради която съюзниците и партньорите на НАТО реагираха по този начин след нападението в Солсбъри. Защото това не е единичен случай\", отбеляза Йенс Столтенберг. Сподели:", "date": "2018.04.05", "title": "Йенс Столтенберг: НАТО не се стреми да изолира Русия"}
{"url": "http://pik.bg/%D0%BA%D0%BE%D0%B7%D1%83%D0%BD%D0%B0%D1%87%D0%B5%D0%BD%D0%B8-%D1%80%D1%83%D0%BB%D0%B0-news67390.html", "text": "От Необходими продукти: 6 яйца 1 белтък 1 кубче прясна мая 250 г прясно мляко 250 г вода 1 ч.ч. захар 1 ч.ч. олио есенция лимон (лимонова кора), ванилия около 1, 5 кг брашно орехови ядки (бадеми), кайсиеви ядки За плънката: 3 ч.ч. млени орехи 1 ч.ч. вода 400 г сладко по избор Начин на приготвяне: Маята се размива с топлото мляко и топла вода, слагаме една супена лъжица захар и малко брашно, за да се получи умерено гъста каша. Сместа се оставя на топло за 10 минути да втаса. Разбиваме яйцата със захарта, слагаме олиото, есенцията и се добавя брашното. Месим меко тесто, докато започне да образува мехури. Бием тестото 100 пъти в масата и го оставяме да втаса. Плънката предварително е смесена и леко заварена. Делим тестото на три топки, разточваме всяка на кора 1,5 см. Намазваме с плънката. Завиваме три рула. Намазваме ги отгоре с жълтъка. Поръсваме с малко захар и орехови ядки. Намазваме тавата с олио, слагаме рулата и ги оставяме да втасат. Печем в предварително загрята фурна 20 мин. на 190 градуса и 50 мин. на 150 градуса. Стават три големи и вкусни козуначени рула. Приятно хапване и весели великденски празници! Мариана Петрова, Русе Сподели:", "date": "2018.04.05", "title": "Козуначени рула"}
{"url": "http://pik.bg/%D1%82%D0%B5%D0%BD%D0%B4%D0%B5%D0%BD%D1%86%D0%B8%D0%B8-%D0%BF%D0%BE%D1%87%D1%82%D0%B8-8-000-%D0%BC%D0%BB%D0%B0%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B0-%D0%BF%D1%80%D0%B5%D0%BA%D1%80%D0%B0%D1%82%D0%B8%D0%BB%D0%B8-%D0%BE%D0%B1%D1%83%D1%87%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%B7%D0%B0-%D0%B2%D0%B8%D1%81%D1%88%D0%B5-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5-%D0%BF%D1%80%D0%B5%D0%B7--news740351.html", "text": "Почти 8 000 млади българи, или около 3,4 на сто от всички български студенти, са напуснали по различни причини обучението си за висше образование през 2016 г. Това сочат данни от анализ на Евростат за младите европейци, напуснали следването си през въпросния период, цитирано от БНР. Като основна причина за напускане на системата на висшето образование се отчита незаинтересоваността на младежите да учат, както и желанието им да работят. Това важи за 25 процента от младежите, както у нас, така и в Европейския съюз. Според данни на Националния статистически институт за въпросния период, у нас в системата на висшето образование са се обучавали общо около 231 хиляди души, като от тях  31 хиляди са били  в частни висши училища. Напусналите младежи в частните висши училища през 2016 г. са били около 3 000, а останалите 5 000 са напуснали системата на държавните висши училища. Сподели:", "date": "2018.04.05", "title": "Тенденции! Почти 8 000 млади българи са прекратили обучението си за висше образование през 2016 година"}
{"url": "http://pik.bg/%D0%BF%D1%80%D0%BE%D1%82%D0%B8%D0%B2%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B0%D1%82%D0%B0-%D0%BE%D1%82%D0%B1%D1%80%D0%B0%D0%BD%D0%B0-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B5-%D0%BF%D1%80%D0%B8%D1%85%D0%B2%D0%B0%D0%BD%D0%B0%D0%BB%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-news740355.html", "text": "Противовъздушната отбрана на Саудитска Арабия е прихванала и унищожила балистична ракета, изстреляна от позиция на хуситите в окръг Джизан, където са разположени обекти на държавната нефтена компания Saudi Arabian Oil Co. (Saudi Aramco), съобщава телевизонният канал Al Arabiya, цитиран от РИА Новости. „Всички обекти на компанията, включително и обектите в Джизан, са в безопасност и функционират нормално“, обявиха от компанията в профила си в „Туитър“ след инцидента. Сподели:", "date": "2018.04.05", "title": "Противовъздушната отбрана на Саудитска Арабия е прихванала балистична ракета"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%B4%D0%B5%D0%BB%D0%BE%D1%82%D0%BE-%E2%80%9E%D1%81%D0%BA%D1%80%D0%B8%D0%BF%D0%B0%D0%BB%E2%80%9C-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D0%B8%D0%B3%D0%BD%D0%B5-%D0%B4%D0%BE-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-news740354.html", "text": "Руските власти, отчитайки „остротата“ на делото „Скрипал“ считат, че най-добрия способ за изясняване на истината, вероятно би бил неговото внасяне за разглеждане в Съвета за сигурност на ООН, съобщава “Независимая газета“, цитирана от „Фокус“. Русия декларира намерението си възможно най-скоро да сложи точка на случая „Скрипал“. С тази цел в Хага се проведе извънредно заседание на Организацията за забрана на химическите оръжия (ОЗХО). Дискусиите обаче за пореден път показаха противоречията на двете страни по случая. Руската страна счита обвиненията на Великобритания за неоснователни и иска провеждане на съвместно разследване, а Лондон отказва подобна идея, упреквайки Москва в саботаж по делото. На заседанието руските представители задали въпросите, които имат към ОЗХО и разяснили своята позиция по отравянето в Солсбъри. В частност своите аргументи в полза на невинността на Русия представил началникът на лабораторията за химико-аналитичен контрол на научния център на руското Министерство на отбраната Игор Рибалченко. Той и преди това е заявявал,че отровното вещество би могло да бъде произведено в много други страни. Рибалченко отбелязал, че ОЗХО отказва да сподели с Москва материалите по разследването. „В Техническия секретариат на ОЗХО заявяват, че споделят сведенията, с които разполагат само със съгласието на британската страна. Това е абсолютно ненормално. А бих казал и повече - подриваща основите на нашата организация ситуация“, казва той. Предложението на Русия за резолюция, призоваваща да се разглежда делото „Скрипал“ в съответствие с правните норми, е подкрепено само от 14 страни от участвалите 41. Против резолюцията са били страните от Евросъюза. „ЕС не одобрява предложения проект на заявление“, заявява представителят на България в ОЗХО Красимир Костов. В хода на обсъжданията Великобритания отказала провеждането на съвместно разследване с руската страна. След изявлението във вторник от лабораторията в Портън Даун, че те не са в състояние да определят произхода на отровното вещество британските власти заявяват, че установяването на произхода на отровата никога не е било в компетенциите на ОЗХО . За отровата „Новичок“ в кръговете на ОЗХО е известно малко и едва ли ще успеят да изяснят неговия произход, казва професорът по токсикология на околната среда в университета в Лийдс Аластър Хей. „Би било хубаво, ако Русия разкаже каквото и е известно за това вещество и да признае неутралността на позицията на ОЗХО в рамките на разследване на случая в Солсбъри“, заявява той. Според Рибалченко обаче, Москва е готова да признае разследването на ОЗХО само ако то бъде обективно и ако от Русия не се укрива важна информация. Сподели:", "date": "2018.04.05", "title": "В Русия: Делото „Скрипал“ може да стигне до Съвета за сигурност на ООН"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%B8-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-%D0%BE%D1%82-%D1%81%D1%82%D1%80%D0%B0%D1%81%D1%82%D0%BD%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0---%D0%B2%D1%8A%D0%B7%D0%BF%D0%BE%D0%BC%D0%B8%D0%BD%D0%B0%D0%BD%D0%B8%D0%B5-%D0%BD%D0%B0-%D1%82%D0%B0%D0%B9%D0%BD%D0%B0%D1%82%D0%B0-%D0%B2%D0%B5%D1%87%D0%B5%D1%80%D1%8F-news740392.html", "text": "На тоя ден Господ Иисус Христос извършил пасха в дома на един жител на Йерусалим. Преди вечерята Той умил краката на апостолите и казал: После Спасителят установил св. тайнство Евхаристия (Причастие), като Сам причастил светите апостоли. По великата си милост Господ и на нас дава възможност да приемаме Неговото истинско тяло и кръв по време на св. Литургия, та като приемам Христос вътре в нас, да се стремим да Го задържим чрез чистотата на сърцето си. След като завещал новата заповед за любов към всички, Христос явил на учениците Си, че ще бъде предаден. В недоумение учениците питали, кой ще стори това. Запитал и Иуда, и Христос му отвърнал тъй кротко, че другите не разбрали. Иуда станал, излязъл и те помислили, че отива да прави покупки, понеже той бил ковчежник. След вечерята Христос с апостолите отишъл в Гетсиманската градина, дето се молил до идването на предателя. Обикновено в четвъртък вечерта се служи утренята на Велики петък, когато се четат така наречените Дванадесет евангелия т.е. дванадесетте откъса от Евангелието, които разказват за Христовите страдания. Чрез тях ставаме свидетели на подигравките, мъките и кръстната смърт на Христос, чрез която Той ни изкупи. И отново се замисляме дали и ние не разпъваме  Христос чрез нашите страсти и грехове. На този ден све изнася кръста от олтара, което символизира носенето му от Христос към Голгота. По време на маслосвета, всеки желаещ мирянин бива помазан с елей за здраве. На тоя ден обикновено се боядисват и яйцата. Светите отци са устроили всичко премъдро, приемствено от божествените апостоли и Свещените и Божествени евангелия. Те са ни заповядали да спомняме четири събития на Велики четвъртък: Божественото умиване (на нозете), Тайната вечеря и установяването на Светите тайнства, усърдната молитва на Господа и накрая предателството на Иуда. Сподели:", "date": "2018.04.05", "title": "Велики четвъртък от Страстната седмица - Възпоминание на Тайната вечеря! "}
{"url": "http://pik.bg/%D0%BD%D0%B0%D0%B4-100-000-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%B0-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7-%D1%82%D0%BE%D0%BA-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%B2-%D0%BA%D0%B0%D0%BD%D0%B0%D0%B4%D0%B0-news740356.html", "text": "Над 100 000 домакинства са останали без електричество заради силния вятър над източната канадска провинция Онтарио, съобщава телевизонният канал CBC. Основно от стихията са пострадали жителите на южната част на региона, в това число и градовете Торонто и Отава. Аварийните служби работят по възстановяването на линиите на енергоподаване, но не се съобщават конкретни срокове за възстановяване на електричеството. В някои части на провинцията бурните ветрове са придружени и от снеговалеж или силен дъжд, заради което е регистрирано и повишаване на броя на пътнотранспортните произшествия. В района на град Бари на магистрала са се ударили 50 автомобила, съобщава ТАСС. По данни на Националната метеорологична служба на Онтарио скоростта на вятъра в района достига 25 метра в секунда. Сподели:", "date": "2018.04.05", "title": "Над 100 000 домакинства останаха без ток заради силен вятър в Канада"}
{"url": "http://pik.bg/%D0%B0%D0%BA%D1%82%D1%83%D0%B0%D0%BB%D0%BD%D0%B0-%D0%BF%D1%8A%D1%82%D0%BD%D0%B0-%D0%BE%D0%B1%D1%81%D1%82%D0%B0%D0%BD%D0%BE%D0%B2%D0%BA%D0%B0-news740384.html", "text": "Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва: целогодишно за периода на официалните празници: последния работен ден преди празници – от 16:00 часа до 20:00 часа и последния почивен /празничен/ ден – от 14:00 часа до 20:00 часа. Забраната се отнася за всички периоди, в които е определен повече от един празничен ден. Забраната се отнася за всички периоди, в които е определен повече от един почивен или празничен ден. Това съобщиха от пресцентъра на Агенция \"Пътна инфраструктура\", цитирани от \"Фокус\". •           Всички автомагистрали; •           път I-1 с. Ребърково-Ботевград, като движението се пренасочва по път II-16 Ребърково-Своге-София; •           път I-1 Благоевград-ГКПП „Кулата“; •           път I-4 п. в. „Коритна“-Велико Търново-Шумен; •           път I-5 Русе-Велико Търново; •           път I-8 ГКПП „Калотина“-София; •           път I-9 Варна-Бургас; •           път II-18 Околовръстен път София; •           път II-99 Бургас-Царево. Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим. ІІ. Състояние на автомагистралите: АМ „Тракия“: Област София: Ограничено е движението по пътната връзка София – Костенец на пътен възел „Мухово“ на АМ „Тракия“ при км 46 в посока гр. Костенец и гр. Ихтиман поради ремонтни дейности. Обходни маршрути:/ - за направлението София – Костенец през пътен възел „Ихтиман“ при км 34+000. - за направленията Ихтиман – Пловдив и Костенец – Пловдив през пътен възел „Церово“ при км 69+167. Движението по АМ „Тракия“ в посоките София – Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 30.04.2018 г.; Област Пазарджик: от км 105+600 до км 106+000 посока София, движение в една лента поради аварийно запълване на появили се деформации на пътната настилка с топла асфалтова смес. Срок до 05.04.2018 г. Област Бургас: от км 308+100 до км 359+000 в участъка граница ОПУ Ямбол – Ветрен – частични ремонтни дейности на асфалтовата настилка.Организацията на движение е сигнализирана с пътни знаци.Срок до 05.04 2018 г.; от км 325+000 до км 359+000 в участъка на пътен възел Бургас-Запад се извършват ремонтни дейности по възстановяване на мантинели. Движение с повишено внимание. Срок до 05.04.2018 г. АМ „Хемус“: няма ограничения. АМ „Струма“: няма ограничения. АМ „Марица“: няма ограничения. АМ „Черно море“: няма ограничения. АМ „Люлин“: Област София: Движението по АМ „Люлин“ в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел „Люлин“ до първи тунел „Мало Бучино“, където движението на всички МПС се осъществява двупосочно в платното посока София – Перник. Алтернативни маршрути: - за автомобили до 12 тона по път I-1 от пътен възел Драгичево – Владая – София и обратно. - само за леки автомобили по път 1801 Перник – Мало Бучино – Суходол и обратно. Срок до 30.06.2018 г.; Движението по АМ „Люлин“ в тунел „Мало Бучино“ посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента. Срок до 30.06.2018 г. ІІI. Въведени ограничения по основните пътни направления: 1. Проходи: - „Върбишки“ - затворен за всички МПС. Срок: целогодишно; - „Златишки“ - затворен за всички МПС. Срок: целогодишно; - „Айтоски“ - отворен за всички МПС; - „Котленски“ - отворен за всички МПС; - „Обзорски“ - отворен за всички МПС; - „Печинско“ - отворен за всички МПС; - „Превала“ - отворен за всички МПС; - „Предел“ - отворен за всички МПС; - „Републиката“ - отворен за всички МПС; - „Ришки“ - отворен за всички МПС; - „Рожен“ - отворен за всички МПС; - „Троянски“ - отворен за всички МПС; - „Вратник“ - забранен за МПС над 10 т. Срок: целогодишно; - „Дюлински“ - забранен за МПС над 3,5 т. Срок: целогодишно; - „Пампорово“ - забранен за МПС над 3,5 т. Срок: целогодишно; - „Петрохан“ - забранен за МПС над 12 т; - „Твърдишки“ - забранен за МПС над 10 т. Срок: целогодишно; - „Шипка“ - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно. ІV. Състояние на републиканската пътна мрежа: Ограничения в движението на МПС по първокласната пътна мрежа: - път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция: област Видин: Временно се ограничава движението по път Е-79 Видин – Монтана от км 56+000 до км 59+000 за МПС над 12 т в двете посоки поради частични ремонтни дейности на асфалтовата настилка. Обходен маршрут за тежкотоварните МПС: Път II-11 Дунавци – Арчар - път III-112 Добри дол – Тополовец и път III-114 Тополовец – Ружинци. Срок до 05.04.2018 г.; Област Монтана: При км 121+919 се забранява влизането в с. Сумер на тежкотоварни превозни средства над 10 т. по общински път „пътна връзка за с. Сумер”. Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.; Движението в участъка Монтана – Враца се осъществява с повишено внимание в една лента на участъци поради частични ремонтни дейности на асфалтовата настилка. Срок до 06.04.2018 г. Движение в едната лента по път І-1/Е-79/ Белотинци - Монтана от км 73+542 до км 102+060 поради аварийно запълване на появили се деформации на пътната настилка със гореща смес. Движението се регулира от сигналисти. Срок до 05.04.2018 г. Област София: забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок до 01.09.2018 г. От км 276+162 /Александров мост/ до км 282+485 до г-ца с област Перник – забранено движението на товарни МПС над 12 т. Срок до 13.09.2018 г. Въведено е реверсивно движение по път I-1 София – Перник в участъците от км 276+162 /Александров мост/ до км 277+610 /начало четири лентов път/ и от км 278+910 /край четири лентов път/ до км 282+038 /бензиностанция „Лукойл“/ както следва: - всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от София През останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.12.2018 г.; движението по път I-1 София – Ботевград при Бебреш се извършва с повишено внимание поради свлачище на км 202+650 в посока Ботевград Срок 30.04.2018 г. Област Перник: Ограничено е движението за тежкотоварни автомобили с тегло над 12 т в участъка от пътен възел „Даскалово“ посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово“). От км 276+162 /Александров мост/ до км 282+485 до г-ца с област Перник – забранено движението на товарни МПС над 12 т. Срок 13.09.2018 г. Въведено е реверсивно движение по път I-1 София – Перник в участъците от км 285+660 /кръстовище Драгичево/ до км 286+847 /бензиностанция „Петрол“/ както следва: - всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока София През останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София. По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни. Срок до 05.04.2019 г. Поради неравности на пътната настилка на път I-1 /Е79/ (с магистрален габарит, ЛОТ 0 на АМ „Струма“) от км 23+000 – нов (км 291+500 – стар) до км 24+000 - нов (км 292+500 – стар) – дясно, в посока Перник – Кулата скоростта на движение е ограничена на 80 км/ч. Срок до 30.06.2018 г. - път І-2 Граница Румъния-Русе-Цар Калоян-Разград-Шумен-Девня-Варна: Област Разград: с. Писанец – гр. Разград от км 37+300 до км 69+599 – частични ремонтни дейности на асфалтовата настилка. Движението се осъществява с повишено внимание. Срок до 07.04.2018 г. - път І-3 Гара Бяла-Плевен-Луковит-Коритна-Ябланица-Ботевград: Област София: Правец-с.Разлив-Трудовец-Ботевград – забранено е движението на МПС над 12 т в участъка от км 193+345 /отклонение за п.в. „Правец“/ до км 204+200 /заустване в път І-1 Видин-Враца-Ботевград/. Обходен маршрут: АМ „Хемус“ /за п.в. „Правец“/-път ІІ-17 (Мездра-Ботевград)-п.в. І-3-п.в. „Ботевград“ на АМ „Хемус“ и обратно. Срок до 30.09.2018 г.; - път І-4 Коритна-Български Извор-Микре-Севлиево-В. Търново-Омуртаг-Търговище-Шумен: област Ловеч: Ябланица – Севлиево в участъка от с. Сопот до граница с Област Габрово от км 25+000 до км 69+832 - движение с повишено внимание поради частични ремонтни дейности на асфалтовата настилка. В работните участъци движението ще се осъществява реверсивно в свободната лента. Срок до 05.04.2018 г.; област Търговище: Движение с повишено внимание в участъка Омуртаг – Търговище от км 205+000 до км 215+000 поради частичен ремонт на асфалтовата настилка. Срок от 8.00 до 17.00 на 07.04.2018 г. - път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: Област Кърджали: Черноочене-Кърджали – ограничено е движението на МПС над 15 т. Срок до 21.12.2018 г. Обходни маршрути: - направление Хасково – Кърджали: път І-5 – път ІІІ-505 (с.Манастир) – път ІІІ-507 –Г.Войводино – Мост – Чифлик – Кърджали. - направление Асеновград – Кърджали: път ІІ-58 – път І-5 посока Хасково – път ІІІ-505 (с. Манастир) – път ІІІ-507 – Г. Войводино – Мост – Чифлик – Кърджали. - направление Минерални бани – Кърджали: път ІІІ-506 – път І-5 посока Хасково – път ІІІ-505 (с. Манастир) – път ІІІ-507 – Г.Войводино – Мост – Чифлик – Кърджали; Надлез Кирково - ГКПП „Маказа“ – ограничено движението на МПС над 3,5 т. Срок до 21.12.2018 г.; - път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Област Перник: Движение в една лента, поради опасност от свличане на земна маса на път I-6 Радомир – Перник от км 72+000 до км 72+500. Движението се осъществява в изпреварващата лента в платното Радомир – Перник и е регулирано с пътни знаци. Срок до 30.04.2018 г.; Област Кюстендил: движение с повишено внимание в участъка ГКПП „Гюешево“ – Жиленци от км 0+375 до км 17+000 поради профилиране на банкети и почистване на окопи. Срок до 05.04.2018 г.; движение с повишено внимание в участъка Коняво - Цървеняно от км 33+000 до км 41+000 поради почистване на срутища, окопи и други. Сигнализирано с пътни знаци. Срок до 05.04.2018 г. област Бургас: от км 431+500 до км 447+200 в участъка граница Венец - Карнобат – частични ремонтни дейности на асфалтовата настилка. Движение в една лента двупосочно. Срок до 05.04 2018 г. - път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма. - път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция: Област София: Вакарел – Ихтиман от км 110+700 до км 118+800 – ограничено движение за всички МПС поради намален габарит на пътното тяло. Поставена е необходимата сигнализация указваща ограничението. Срок до 30.09.2018 г. Област Хасково:от км 277+100 до 295+170 в участъка между Върбица и пътен възел Хасково се извършват частични ремонтни дейности на асфалтовата настилка Срок до 05.04.2018 г. гр. Свиленград – ГКПП „Капитан Андреево“ от км 370+500 до км 377+900 – затворен за движение на МПС поради пропадане на насип. Обходен маршрут: гр. Свиленград-п.в. „Свиленград“-АМ „Марица“-п.в. „Капитан Андреево“-с. Капитан Андреево; в гр.Харманли от км 323+700 до 332+170 – частични ремонтни дейности на асфалтовата настилка. Срок до 05.04.2018 г. Област Пазарджик: Пазарджик – Звъничево от км 186+000 до км 187+000 затворена за движение лява лента поради аварийно запълване на появили се деформации на пътната настилка с топла асфалтова смес. Срок до 05.04.2018 г. - път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция: Област Варна: Кранево – Варна при км 83+100 – ограничено движение на МПС над 10 т.; Обходен маршрут: Кичево – Оброчище. Срок до 28.02.2019 г.; Движението по път Варна – Бургас от км 125+000 до км 165+000 се осъществява с повишено внимание, поради монтаж на ограничителни системи. Движение в свободната лента, съобразно създадената организация на движение. Срок до 30.03.2018 г.; Варна – Бургас от км 122+000 до км 124+000 – ремонтни дейности на асфалтовата настилка. Движение в свободната лента, съобразно създадената организация за движение. Срок до 05.04.2018 г. Област Бургас: Движението по път I-9 Бургас – Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 05.04.2018 г.; Обзор – Слънчев бряг от км 168+000 до км 199+100 – частичен ремонтни дейности на асфалтовата настилка със студена асфалтова смес. Срок до 05.04.2018 г.; от км 236+250 до км 237+500 – ремонтни дейности в дясното платно (посока бул. „Стефан Стамболов“ - кръгово кръстовище „Трапезица“), като движението се осъществява двупосочно в лявото платно и скоростта в участъка се ограничава на 30 км/ч. За изпълнението на този етап се налага пълно затваряне на кръстовището на ул. „Струга“ с бул. „Даме Груев“ . Пътните знаци за временната организация на движение ще бъдат поставени на път I-9 в участъка от км 236+250 (дясно) до км 237+500 (ляво). Срок до 25.04.2018 г. ІV. Състояние на Републиканската пътна мрежа: 1. Ремонтни дейности и временна организация на движението /ВОД/: ОПУ-Благоевград: Временно са въведени следните ограничения за движение на МПС: няма. Ремонтни дейности: ОПУ-Бургас: Временно са въведени следните ограничения за движение на МПС: Път III-908: Движението по път III-908 Варовник – Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г. Път III-7306: Движението по път ІІІ-7306 Черница – Сунгурларе – Чубра е ограничено за МПС над 10 т поради стесняване на пътното платно. Срок 31.12.2018 г. Ремонтни дейности: Път II-99: Движението по път II-99 Бургас – Созопол от км 0+000 до км 20+000 се осъществява в една лента на определени участъци поради частични ремонтни дейности на асфалтовата настилка. Организацията на движение е сигнализирана с пътни знаци. Срок до 05.04 2018 г. Път III-208: Движението по път III-208 Трънак – Айтос от км 60+000 до км 92+000 се осъществява с повишено внимание поради частичен ремонт на асфалтовата настилка.Срок до 05.04.2018 г. Път III-992: Движението по път път III-992 от км 0+000 до км 20+000 в участъка Росен – Ясна поляна се извършва частичен ремонт на пътната настилка със студена асфалтова смес. Срок до 05.04 2018 г. Път III-6009: Движението по път III-6009 Каблешково – Ахелой от км 20+000 до км 28+800 се осъществява в една лента на определени участъци поради частични ремонтни дейности на асфалтовата настилка. Организацията на движение е сигнализирана с пътни знаци. Срок до 05.04.2018 г. Път III-7908: Движението по път III-7908 от км 12+000 до км 23+200 в участъка Присад-Маринкa се извършва частичен ремонт на пътната настилка със студена асфалтова смес. Срок до 05.04.2018 г. ОПУ-Варна: Временно са въведени следните ограничения за движение на МПС: няма. Ремонтни дейности: Път III-904: Движението по път III-904 Старо Оряхово – Гроздьово от км 23+403 до км 41+705 се осъществява в една лента поради частични ремонтни дейности на асфалтовата настилка. Организацията за движение е сигнализирана с пътни знаци. Срок до 04.06.2018 г. Път III-904: Движението по път III-904 Старо Оряхово – Гроздьово от км 0+0 до км 17+377 се осъществява в една лента поради частични ремонтни дейности на асфалтовата настилка. Организацията за движение е сигнализирана с пътни знаци. Срок до 04.06.2018 г. ОПУ-В. Търново: Временно са въведени следните ограничения за движение на МПС: Път III-407: Движението по път ІІІ-407 Лозен – Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г. Обходен маршрут: Лозен – Драганово – Янтра – Поликраище – Полски Тръмбеш; Път III-551: Движението по път ІІІ-551 Дебелец – Средни колиби – Елена е ограничено за МПС над 10 т поради намален габарит на пътното тяло. Обходен маршрут: Дебелец – В. Търново – Лясковски кантон – Миндя – Елена и обратно. Срок до 05.07.2018 г. Път III-4073: Движението по път ІІІ-4073 Царски извор – Драганово от км 0+000 до км 5+500 е ограничено поради свлачище. Обходен маршрут: Царски извор – Сушица – Драганово и обратно. Срок целогодишно. Път III-4082: Движението по път ІІІ-4082 Чешма – Кесарево е ограничено за МПС над 3,5 т поради намален габарит на пътното тяло. Срок до 05.07.2018 г. Обходен маршрут: Чешма – Сливовица – Горско Ново село – Джулюница – Кесарево. Ремонтни дейности: Път ІІІ-504: Движението по път ІІІ-504 с. Самоводене – с. Обединение се осъществява с повишено внимание поради частични ремонтни дейности на асфалтовата настилка. Срок до 30.04.2018 г. Път ІІІ-662: Движението по път ІІІ-662 Твърдица – Елена в участъка от км 47+800 до км 48+000 се осъществява в една лента поради пропадане на пътното платно и наличие на свлачище. Срок до 05.07.2018 г. ОПУ-Видин: Временно са въведени следните ограничения за движение на МПС: Път III-121: Движението по път III-121 Раброво – Бойница от км 20+860 до км 39+613 при с. Бойница е ограничено за всички МПС поради разрушено временно мостово съоръжение при км 23+166. Обходен маршрут : по път II-14 Видин – Кула, път III-121 Кула – Бойница и обратно. Срок до 30.04.2018 г. Път III-1411: Движението по път III-1411 с. Слана Бара – Видин при км 24+990 е ограничено за МПС над 5 т поради компрометирано експлоатационно състояние на мост. Обходен маршрут: Видин – път II-14 до пътно кръстовище на км 3+217 през с. Слана Бара до път III-1411. Срок до 30.04.2018 г. Ремонтни дейности: няма. ОПУ-Враца: Временно са въведени следните ограничения за движение на МПС: Път II-11: Движението по път ІІ-11 Оряхово – Лесковец – граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка. Обходен маршрут: Оряхово – Селановци /път ІІІ-306/ Галово – Остров /пътища ІV-ти клас/-път ІІ-11-граница Плевен. Срок 31.12.2018 г. Път ІІІ-161: Движението по път ІІІ-161 Ребърково – Люти дол от км 0+000 до км 8+700 се осъществява при стеснение в двете посоки и ограничение за движението на МПС над 12 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.12.2018 г. Път III-308: Движението по път ІІІ-308 Своде – Караш – Хубавене – Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.12.2018 г. Обходен маршрут: Роман – Ябланица – Осикова Лъкавица – Правешка Лъкавица – Караш за пътуващите от Роман за Караш. Ябланица – Роман – Хубавене за пътуващите от София и Ловеч. Ремонтни дейности: Път ІІ-11: Движението по път ІІ-11 Козлодуй – Хърлец от км 78+820до км 89+000 се осъществява с повишено внимание поради частични ремонти дейности на асфалтовата настилка. Движението се регулира с пътни знаци и сигналисти. Срок 05.04.2018 г. Път ІІ-15: Движението по път ІІ-15 Мизия – Оряхово от км 108+000 до км 114+000 се осъществява с повишено внимание поради активизирало се свлачище. Една от лентите за движение е стеснена. Срок 10.04.2018 г. Път III-1002: Движението по път III-1002 Враца-Леденика се осъществява при стесняване на една от лентите за движение от км 5+150 до км 5+200 поради деформация на пътната настилка. Срок до 31.12.2018 г. Път ІІІ-1306: Движението по път ІІІ-1306 Горно Пещене – /път ІІ-15/ от км 62+000 до км 62+300 се осъществява с повишено внимание поради възникнали свлачищни процеси. Една от лентите за движение е стеснена, като ограничението е сигнализирано с пътни знаци. Срок 31.12.2018 г. ОПУ-Габрово: Временно са въведени следните ограничения за движението на МПС: Път III-403: Движението по път III-403 с. Кормянско – с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15. Обходен маршрут: за МПС над 3,30 м по път III-401 Граница Ловеч - /Кормянско – Малък Вършец/ - при км 46+800 по общински път до III-403 в с. Малък Вършец. Срок до 31.12.2018 г. Път III-3011: Движението по път III-3011 Крамолин – В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г. Път III-5004: Движението по път III-5004 Граница В. Търново – Дряново – Габрово – граница Ст. Загора от км 10+940 до км 11+829 съвпадащ с ул. Малина в гр. Габрово е ограничено поради извършване на строителни дейности. Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г. Ремонтни дейности: Път II-44: Движението по път II-44 Драгановци – Габрово от км 21+460 до км 22+120 се осъществява в една лента поради извършване на ремонт на пътно съоръжение при км 21+787. Поставена е необходимата пътна сигнализация. Срок до 30.04.2018 г. Път II-44: Движение с повишено внимание по път II-44 Севлиево – Драгановци от км 0+000 до км 14+600 поради извършване на строително монтажни работи. Срок до 22.06.2019 г. Път III-5004: Движението по път по път III-5004 Чехлевци – Велчевци от км 10+940 до км 11+550 се осъществява с повишено внимание поради ремонтни дейности на асфалтовата настилка. Поставена е необходимата сигнализация. Срок до 31.08.2018 г. Път III-5006: Движението по път III-5006 Габрово – Стоманеците при км 7+060 се осъществява с повишено внимание поради пропаднал участък на асфалтова настилка. Една от лентите за движение е стеснена, поставена е сигнализация. Срок до 30.06.2018 г. ОПУ-Добрич: Временно са въведени следните ограничения за движение на МПС: Път III-2904: Временно е ограничено движението за МПС над 3,5 т. по път III-2904 в участъка между с. Спасово и с. Захари Стояново, поради ремонт на мостово съоръжение при с. Бежаново. Срок до 05.04.2018 г. Ремонтни дейности: Път II-27: Движението по път II-27 с. Владимирово – с. Орлова могила от км 48+200 до км 55+000 се осъществява в една лента поради частични ремонтни дейности на асфалтовата настилка. Срок до 05.04.2017 г. Път II-27: Движението по път II-27 Добрич – Балчик от км 87+200 до км 107+600 се осъществява в една лента поради частични ремонтни дейности на асфалтовата настилка на. Срок до 05.04.2017 г. ОПУ-Кюстендил: Временно са въведени следните ограничения за движение на МПС: няма ограничения. Ремонтни дейности: Път ІІІ-107: Движението по път ІІІ-107 Пастра – Рилски манастир от км 15+000 до км 31+000 се осъществява с повишено внимание поради почистване на регули, срутища и окопи. Сигнализирано с пътни знаци. Срок до 05.04.2018 г. Път ІІІ-623: Движението по път III-623 Бобов дол – Жедна при км 14+900 се осъществява в една лента поради активизирало се свлачище. Участъкът е сигнализиран с пътни знаци. Срок до 30.04.2018 г. Път ІІІ-623: Движение с повишено внимание в участъка Бобов дол – Жедна от км 14+800 до км 15+560 поради изграждане на ново трасе (усвояване на нови площи от км 14+850 до км 15+550). Сигнализирано съгласно проект за временна организация и безопасност на движението. Срок до 08.09.2018 г. Път ІІІ-6222: Движението по път ІІІ-6222 Смоличано – Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 30.06.2018 г. ОПУ-Кърджали: Временно са въведени следните ограничения за движение на МПС: Път III-5009: Движението по път ІІІ-5009 Зорница – Бели пласт – Стремци – Черноочене – Кърджали е ограничено за МПС над 12 т. Обходен маршрут: по път I-5 Хасково – Кърджали и път III-507 Кърджали – Мост през с. Мост. Срок до 21.12.2018 г. Ремонтни дейности: няма. ОПУ-Ловеч: Временно са въведени следните ограничения за движение на МПС: Път III-3505: Движението по път III-3505 Казачево – Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г. Ремонтни дейности: няма. ОПУ-Монтана: Временно са въведени следните ограничения за движение на МПС: Път II-81: Ограничено движение по път ІІ-81 Монтана – София през проход „Петрохан“ за автомобили над 12 т. Обходен маршрут: през гр. Своге. Срок до 31.12.2018 г.; Път ІІІ-112: Движението по път ІІІ-112 Дъбова Махала – Смирненски – Славотин – Студено Буче – Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 15.04.2018 г. Път III-8104: Движението по път ІІІ-8104 Замфирово – Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 26.06.2018 г. Ремонтни дейности: няма. ОПУ-Пазарджик: Временно са въведени следните ограничения за движение на МПС: Път III-3704: Движението по път III-3704 Пазарджик – Ветрен при км 11+485 в с. Бошуля е ограничено за МПС над 10 т. Обходен маршрут: гр. Пазарджик, път I-8 с. Звъничево – Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г. Ремонтни дейности: няма. ОПУ-Перник: Временно са въведени следните ограничения за движение на МПС: Път ІІ-63: Движението по път ІІ-63 Брезник – Трън в участъка преди влизането в гр. Трън от км 46+300 до км 46+350 се осъществява в една лента поради пропадане на част от банкета. Движението е регулирано с пътни знаци. Срок до 30.04.2018 г. Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 30.06.2018 г. Ремонтни дейности: Път ІІІ-1003: Движението по път ІІІ-1003 Драгичево – Кладница – Селимица в участъка от кръстовище при Драгичево посока с. Кладница км 0+000 до км 4+200 се осъществява в една лента поради частични ремонтни дейности на асфалтовата настилка. Водачите да се движат с повишено внимание и съобразена скорост. Срок 13.04.2018 г. ОПУ-Плевен: Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности. Обходен маршрут: през съседни улици в града, съгласно поставената вертикална сигнализация. Срок – целогодишно. Път ІІІ-301: Движението по път III-301 край регулация с. Козар Белене – начало регулация гр. Левски от км 1+750 до км 5+753 е ограничено за МПС общо тегло над 7 т. Обходен маршрут: път III-303 Българене – Малчика – Аспарухово – Левски. Срок – целогодишно. Път ІІІ-304: Движението по път III-304 Изгрев – Трънчовица – Бацова махала – Новачене – Дебово от км 0+030 до км 24+650 е ограничено транзитното движение на МПС над 15 т. Обходен маршрут: по път ІІ-34 Плевен – Никопол. Срок – целогодишно. Път ІІІ-3004: Движението по път III-3004 Опанец – Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т. Обходен маршрут: по път І-3 Бяла – Плевен – Ботевград (от п.в. \"КАТ\" на км 88+973 към п.в. на км 95+099). Срок – целогодишно. Път ІІІ-3005: Движението по път III-3005 Ясен – Търнене – Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок – целогодишно. Път ІІІ-3005: Движението по път III-3005 Ясен – Търнене – Градина – Петърница – Бъркач – Беглеж, в района на с. Беглеж от км 21+062 до км 27+123 е ограничено за МПС над 8 т. Обходен маршрут: път ІІІ-3502 Брестовец – Горталово – Беглеж – Бежаново – Ъглен. Срок – целогодишно. Път ІІІ-3006: Движението по път III-3006 Радомирци – Рупци – Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т. Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок – целогодишно. Ремонтни дейности: Път ІІ-35: Движението по път ІІ-35 Плевен – Ловеч от км 13+600 до км 25+384 се осъществява с повишено внимание поради частични ремонтни дейности на асфалтовата настилка. Движението е сигнализирано с пътни знаци. Срок до 15.09.2018 г. ОПУ-Пловдив: Временно са въведени следните ограничения за движение на МПС: Път II-86: Движението по път II-86 Пловдив – Асеновград от изхода на гр. Пловдив до разклон за гр. Куклен се осъществява двупосочно в едното платно в посока Асеновград поради ремонтни дейности. Срок до 14.05.2018 г. Път II-86: Движението по път II-86 Асеновград – Нареченски бани е ограничено за МПС с височина над 4 м. през тунелите. Обходен маршрут: път III-866 Кричим – Девин. Път ІІІ-667: Движението по път III-667 Плодовитово – Първомай – Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица. Обходен маршрут: път ІІ-66 Стара Загора – Поповица и път І-8 София – Пловдив – Свиленград. Път III-804: Движението по път III-804 Поповица – Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г. Път III-8611: Движението по път III-8611 Белица – Загражден – Давидково в участъка от км 13+500 от Държавно ловно стопанство ”Кормисош” след с. Белица до границата с област Смолян при км 18+431 е ограничено за всички МПС. Срок до 21.12.2018 г. Ремонтни дейности: Път III-565: Движението по път III-565 Шишманци – Белозем в района на п.в. при АМ „Тракия“ се осъществява в една лента поради ремонтни дейности на надлеза. Движението в участъка се контролира от светофарна уредба. Срок до 26.04.2018 г. ОПУ-Разград: Временно са въведени следните ограничения за движение на МПС: Път III-2302 Сеново – Просторно – II-49 от км 39+760 до км 41+600 между с. Просторно и път II-49 Разград – Кубрат се ограничава поради ремонт на ЖП прелез при км 41+359. Срок до 05.04.2018 г. Обходен маршрут: през с. Просторно по път RAZ 2112 към кръстовище с път III-2302. Ремонтни дейности: Път II-23: Движението по път II-23 кариера Тетово – гр. Кубрат от км 31+761 до км 43+813 се осъществява с повишено внимание поради частични ремонти дейности на асфалтовата настилка. Движение с повишено внимание. Срок до 07.04.2018 г. Път III-2303: Движението по път ІІІ-2302 Сеново - Просторно - път ІІ-49 при км 41+359 е ограничено за всички МПС поради ремонт на ж.п. прелез. Обходен маршрут: Сеново - гара Просторно - път ІІ-49 и обратно. Срок до 05.04.2018 г. ОПУ-Русе: Временно са въведени следните ограничения за движение на МПС: Път ІІІ-202: Движението по път III-202 Русе – Щръклево – Нисово – Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г. Път ІІІ-5101: Движението по път ІІІ-5101 Борово – Пет кладенци от км 0+000 до км 6+670 е ограничено за МПС над 10 тона. Обходен маршрут: през гр. Бяла. Срок до 26.04.2018 г. Ремонтни дейности: няма. ОПУ-Силистра: Временно са въведени следните ограничения за движение на МПС: Път III-701:Ограничено движение по път ІІІ-701 в участъка Секулово – Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение. Обходен маршрут за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 30.06.2018 г. Ремонтни дейности: Път II-49: Движението по път II-49 Тутракан – Кубрат от км 89+100 до км 98+876 се осъществява в една лента съгласно поставената временна сигнализация поради частични ремонтни дейности на асфалтовата настилка. Срок до 31.05.2018 г. ОПУ-Сливен: Временно са въведени следните ограничения за движение на МПС: няма. Ремонтни дейности: няма. ОПУ-Смолян: Временно са въведени следните ограничения за движение на МПС: Път II-86: Движението по път ІІ-86 гр. Смолян – с. Средногорци при км 109+450 в района на разклона за с. Тикале е ограничено за всички МПС поради срутване на скална маса на пътното платно. Обходен маршрут: Смолян – Чокманово – Смилян – Рудозем – Средногорци и обратно. Срок до 30.04.2018 г. Път III-866: Движението по път III-866 Широка лъка – Девин при км 37+800 се осъществява с повишено внимание поради пропаднал банкет с дължина 10 м. Участъкът е сигнализиран с пътни знаци за МПС с тегло над 12 т поради намален габарит на пътното тяло. Срок до 30.04.2018 г.; Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 30.04.2018 г.; Път ІІІ-8631: Движението по път ІІІ-8631 Момчиловци – Славейно – местност Момина вода от км 0+000 до км 5+993 е ограничено да се движат автомобилите с маса над 12 т. без ремаркета и полуремаркета, поради стеснен габарит. Движението в района се регулира с пътни знаци. Срок до 30.04.2018 г. Път ІІІ-8683: Движението по път ІІІ-8683 с. Арда – с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 30.04.2018 г. Ремонтни дейности: Път ІІ-86: Движение с повишено внимание по път ІІ-86 Чепеларе – Смолян от км 76+000 до км 80+000 /в чертите на гр.Чепеларе/ поради почистване на пътното платно от пясък. Участъкът се регулира с пътни знаци и сигналисти. Срок до 05.04.2018 г. Път ІІІ-8652: Движението по път ІІІ-8652 Бял извор – Изгрев – Неделино при км 16+395 се осъществява в една лента поради пропаднал банкет и подкопно платно за движение. Участъкът е сигнализиран с пътни знаци. Срок до 30.04.2018 г. ОПУ-София: Временно са въведени следните ограничения за движение на МПС: Път II-81: Ограничено движение по път ІІ-81 Монтана – София през проход „Петрохан“ за автомобили над 12 т. Обходен маршрут: през гр. Своге. Срок до 29.04.2019 г. Път ІІ-82: Движението по път II-82 Костенец – Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г. Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Обходен маршрут: път II-37 Етрополе – Лъга – Джурово, път I-3 Джурово – Ябланица граница област Ловеч, път III-358 Ябланица – Гложене, път III-3701 Гложене – Черни Вит. Срок до 30.09.2018 г. Път ІІІ-8001: Движението по път III-8001 Беренде извор – Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г. Сподели:", "date": "2018.04.05", "title": "Актуална пътна обстановка"}
{"url": "http://pik.bg/%D0%B1%D0%BE%D0%B9%D1%86%D0%B8%D1%82%D0%B5-%D0%BE%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B3%D0%B2%D0%B0%D1%80%D0%B4%D0%B8%D1%8F-%D0%BD%D0%B0-%D1%81%D0%B0%D1%89-%D0%BA%D0%BE%D0%B8%D1%82%D0%BE-%D1%89%D0%B5-%D0%BE%D1%85%D1%80%D0%B0%D0%BD%D1%8F%D0%B2%D0%B0%D1%82-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%BC%D0%B5%D0%BA%D1%81%D0%B8%D0%BA%D0%BE-%D0%BD%D1%8F%D0%BC%D0%B0-%D0%B4%D0%B0-%D1%81%D0%B0-%D0%B2-news740380.html", "text": "Включените в охраната на границата с Мексико служители от Националната гвардия на САЩ, няма да носят оръжие. Това става ясно от изявление на Министерството на външните работи на Мексико, цитирано от РИА Новости. Според информацията, подробности около инициативата на американския президент Доналд Тръмп да изпрати Националната гвардия да охранява границата с Мексико, е изяснила министърът на вътрешната сигурност на САЩ Кирстен Нилсен по време на разговор с външния министър на Мексико Луис Видегарай. „Националната гвардия ще оказва само съдействие на Министерството на вътрешната сигурност. Гвардейците няма да носят оръжие, а също така и да изпълняват имиграционни или митнически задачи“, се посочва в изявлението. Сподели:", "date": "2018.04.05", "title": "Бойците от Националната гвардия на САЩ, които ще охраняват границата с Мексико, няма да са въоръжени"}
{"url": "http://pik.bg/ho%D0%B2oo%D1%82%D0%BAp%D0%B8%D1%82o%D1%82%D0%BE-%D0%BDaxo%D0%B4%D0%B8%D1%89e-%D0%B2-%D0%B1axpe%D0%B9%D0%BD-c%D1%8A%D0%B4%D1%8Ap%D0%B6a-80-%D0%BC%D0%B8%D0%BB%D0%B8ap%D0%B4a-%D0%B1ape%D0%BBa-%D0%BFe%D1%82po%D0%BB-news740383.html", "text": "Новооткритото петролно находище в Бахрейн - най-голямото в страната от 90 години насам, съдържа до 80 милиарда барела шистов петрол, предаде BBC, цитирани от Петел. Количеството \"черно злато\", открито там, прави сегашният резерв на кралството да изглежда миниатюрен. Освен това оттам ще могат да бъдат извлечени между 280 и 560 милиарда кубични метра природен газ. Министърът на петрола шейх Мохамед бин Халифа ал Халифа заяви на официална пресконференция, че все още не е ясно колко от количеството може да бъде извлечено. Откритието обаче може да превърне Бахрейн в основен играч на международния пазар. Преди него кралството имаше доказани едва 125 милиона барела резерви и 92 милиарда кубични метра природен газ. За сравнение, съседна Саудитска Арабия, която е най-големият износител на петрол в света, има 266 милиарда барела петрол доказани резерви, а Катар - най-големият износител на природен газ има 24 трилиона кубични метра. Бахрейн ще привлече чуждестранни компании, които да разработят находището, което се разпростира на 2 000 кв. км. Кралството добива по около 50 000 барела петрол дневно. Сподели:", "date": "2018.04.05", "title": "Hoвooткpитoто нaxoдищe в Бaxpeйн cъдъpжa 80 милиapдa бapeлa пeтpoл"}
{"url": "http://pik.bg/%D0%BF%D0%B0%D0%B7%D0%B0%D1%80-%D1%89%D0%B5-%D0%BF%D0%BE%D1%81%D0%BA%D1%8A%D0%BF%D0%BD%D0%B5-%D0%BB%D0%B8-%D0%B1%D0%B5%D0%BD%D0%B7%D0%B8%D0%BD%D1%8A%D1%82-%D1%82%D0%BE%D0%B2%D0%B0-%D0%BB%D1%8F%D1%82%D0%BE-%D0%B5%D1%82%D0%BE-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8%D1%8F-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-news740411.html", "text": "„Идеята държавата да влезе в сделката за ЧЕЗ беше опит да се източат още 100-тина милиона“, заяви в студиото на сутрешния блок на Би Ти Ви лидерът на „Воля“ Веселин Марешки. Решението за влизане в сделката беше безумно, посочи той. По думите му натискът е бил уж държавата да е спасител, а всъщност да се източат „още 100-тина милиона“. Замесените са „бизнесмени или мениджъри и от ЧЕЗ и български лобита, които имат възможността да разиграят този сценарий“, посочи Марешки. На въпрос дали „Воля“ подкрепя закона за горивата, внесен от Емил Димитров, той отговори: „Няма как да подкрепим този закон. За нас приоритет е премахването на картела и сме дали дума на българския народ и ще се борим докрай. Този закон е абсолютно вреден за държавата и абсолютно вреден за всички – той помага само да се монополизира браншът от определени групи“. Запитан дали се очаква повишаване на цените на горивата преди летния сезон, гостът посочи: „Не вярвам, че ще си позволят да направят нещо такова, защото ние вече сме осветлили проблема, показа се, че той съществува и не мисля, че някой ще си позволи вече толкова брутално да направи – да отидат цените към 2,60 – 2,70 лв.“. Марешки напомни, че днес така или  иначе в България горивата са едни от най - скъпите в сравнение с другите страни от ЕС. Сподели:", "date": "2018.04.05", "title": "ПАЗАР! Ще поскъпне ли бензинът това лято? Ето ексклузивния коментар на Марешки"}
{"url": "http://pik.bg/%D0%BC%D0%B5%D1%81%D0%B5%D1%86-%D0%BF%D1%80%D0%B5%D0%B4%D0%B8-%D0%B1%D0%B0%D0%BB%D0%B0-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82-%D0%B8-%D0%BC%D0%B0%D0%B9%D0%BA%D0%B0-%D0%BC%D1%83-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7-%D0%B4%D0%BE%D0%BC-%D1%81%D0%BD%D0%B8%D0%BC%D0%BA%D0%B8-news740398.html", "text": "Майка и син останаха на улицата, след като пожар изпепели до основи дома им в мездренското село Елисейна. Инцидентът станал навръх Цветница. Сега жената и момчето, на което само след месец му предстои бал, са приютени у съседи и не знаят как ще се справят занапред. Пламъците почернили цветницата на Росица Стоянова и 18-годишния й син. Събрали се с приятели за празника, когато от съседи разбрали, че къщата им гори. Росица не повярвала, помислила, че е първоаприлска шега. Когато видяла страшната гледка, на майката й прилошало, наложило се да викат линейка. Пожарникарите не успели да спасят дома. Жената, която работи към кметството и получава 106 лева помощи и детски, се чуди как ще поправи щетите. Междувременно синът й се прибира от пробна матура по литература от училището в съседно село. Смята, че се е справил „горе-долу добре”. Моли ни обаче да не му задаваме много въпроси, защото се срамува и не иска да го съжаляват, показва репортаж на Би Ти Ви. „Объркан съм, трагедия, сега за къщата ли да мисля, за училище ли, за бал ли да мисля, аз тук съм от бебе, тук съм си свикнал. Стара къща беше, но вършеше работа”, разказва момчето. От стаята му нищо не е от станало, дори дрехите на гърба му са дарени от добри хора, а маратонките – купени на вересия от магазина. Изгорели и парите, които спечелил като строител в Своге. Двамата сега спят в каруца, за да пазят поне железата, останали от руините. „Ще помогнем с ресурсите, които имаме, ще разчистим терена, ще се опитаме да осигурим временно жилище чрез доставка на фургон, ще направим всичко този тъжен отпечатък от Цветница по Великден да изглежда по различен начин”, обещава мездренският кмет Генади Събков. Освен от Община Мездра, на семейството подават ръка и от Националното сдружение на сираците в България. „Разговарял съм със собственик на завод в Плевен, който веднага откликва на молбата ми за помощ да осигури костюм за абитуриента, както и обувки от една фирма в България, отделно собственик на фирма за матраци откликва да осигури такива, и вече сме в преговори с дърводелски фирми, които пък да произведат и мебели”, обяснява председателят на организацията Слави Михайлов. Търговец на строителни материали от Мездра също ще помогне. Тихомир е категоричен: „Ако има някой да предостави материали, ще започна да си строя, няма да чакам наготово никой”. Сподели:", "date": "2018.04.05", "title": "Месец преди бала: Абитуриент и майка му останаха без дом (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D1%87%D0%BD%D0%BE-%D0%B2-1139-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B4%D1%80%D0%B0%D1%81%D0%BD%D0%B0%D1%85%D0%B0-%D0%BE%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F%D1%82%D0%B0-%D0%B5-%D0%B4%D0%BE-18-%D0%B0%D0%BF%D1%80%D0%B8%D0%BB-news740455.html", "text": "Кой е като депутатите - никой. Точно в 11,39 ч. работният им ден приключи, работната седмица - също. Със смирение, както прозвуча от трибуната пред няколкото завалии, останали да изтърпят до край тегавия парламентарен контрол. Другите отдавна драснаха кой където му види очите за Великден. Ваканцията на избраните от народа е до 18 април, когато отново започват да коват закони и да се замерят с гейтове и съмнителни сделки. Сподели:", "date": "2018.04.05", "title": "ЕКСКЛУЗИВНО В ПИК! Точно в 11,39 депутатите драснаха от парламента! Ваканцията е до 18 април"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D0%BE%D0%BC%D0%BD%D0%B8%D1%82%D0%B5-%D0%BB%D0%B8-%D0%BA%D0%B0%D1%80%D0%BC%D0%B5%D0%BD-%D0%B5%D0%BB%D0%B5%D0%BA%D1%82%D1%80%D0%B0-%D1%81%D0%B5%D0%BA%D1%81%D0%B1%D0%BE%D0%BC%D0%B1%D0%B0%D1%82%D0%B0-%D0%BE%D1%82-%D0%B1%D0%BB%D0%B8%D0%B7%D0%BA%D0%BE%D1%82%D0%BE-%D0%BC%D0%B8%D0%BD%D0%B0%D0%BB%D0%BE-%D0%BD%D0%B0%D0%BF%D0%BE%D0%BC%D0%BD%D0%B8-%D0%B7%D0%B0-%D1%81%D0%B5%D0%B1%D0%B5-%D1%81%D0%B8-%D1%81-%D0%B3%D0%BE%D0%BB%D0%B0--news740456.html", "text": "Помните ли Кармен Електра? Американската сексбомба, която в миналото се снима в не една гореща фотосесия, а плакатите й красяха не един камион или пубертетска стая. През 90-те тя игра в сериала \"Спасители на плажа\" и често се снимаше за \"Плейбой\". Днес е на 45 години и все още е ослепителна, но явно не може да се смири с годините си, пише \"Хотнюз\". Защото публикува на профила си в \"Инстаграм\" снимки, на които е много по-млада. И именно една такава фотография, публикувана неотдавна, не дава покой на феновете й. На снимката Кармен е гола, прикривана само от зайчето на \"Плейбой\". Сподели:", "date": "2018.04.05", "title": "ГОРЕЩО! Помните ли Кармен Електра? Сексбомбата от близкото минало напомни за себе си с гола СНИМКА"}
{"url": "http://pik.bg/%D0%B3%D0%BE%D1%80%D1%81%D0%BA%D0%B8-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B8-%D0%BE%D1%82-%D1%86%D1%8F%D0%BB%D0%B0-%D0%B5%D0%B2%D1%80%D0%BE%D0%BF%D0%B0-%D1%89%D0%B5-%D1%81%D0%B0%D0%B4%D1%8F%D1%82-%D0%B4%D1%80%D1%8A%D0%B2%D1%87%D0%B5%D1%82%D0%B0-%D0%B2-%D1%80%D0%B8%D0%BB%D0%B0-news740419.html", "text": "Директори на горски стопанства от Европейския съюз ще садят дръвчета в Рила. Инициативата е под надслов  „За зелена, обединена Европа“ и ще се проведе на 12 април по време на организирано посещение в Природен парк „Рилски манастир\" и Национален парк „Рила\". В рамките на Българското председателство на Съвета на ЕС ще се проведе и неформална среща между генералните директори на горските стопанства.  По време на форума, който е на 11 април, ще бъде представено състоянието на горското стопанство в България- животинско и растително разнообразие, защита на горите от пожари, системата за проследяване на дървесината, информация за горите във фаза на старост и др. Очаква се да бъдат обсъдени още: изпълнението на Регламент 995 на ЕС за дървесината (EUTR) и подготовката на държавите членки на ЕС за 13-а сесия на Форума по горите на ООН (UNFF13). Участие във форума ще вземат представители от Австрия, Белгия, Германия, Гърция, Естония, Испания, Италия, Литва, Малта,  Кралство Нидерландия, Полша, Португалия, Румъния, Словакия, Словения, Унгария, Финландия, Франция, Хърватия, Чешка република, Швеция, Организацията на европейските фермери и европейските земеделски кооперативи, Европейска асоциация на държавните гори. Неформалната среща на генералните директори е предшествана от Седмицата на гората – 2018 г., която тази година е под надслов „Децата и гората на България за бъдещето на зелена Европа“.  В чест на лесовъдския празник цяла седмица ще бъдат засаждани дръвчета в различни територии на страната.  Мащабно залесяване е предвидено за 10 април в местността Стара Кресна, където пожар унищожи хиляди декари иглолистни и широколистни дървета. Сподели:", "date": "2018.04.05", "title": "Горски директори от цяла Европа ще садят дръвчета в Рила "}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-news740459.html", "text": "Футболните двубои в ефира днес, с роден коментар. Интересни срещи от българския шампионат и 1/4-финалите на Лига Европа. 17,15 ч. Витоша - Пирин, Диема спорт, 19,30 ч. Славия - Черно море, Диема спорт, 22,05 ч. Арсенал - ЦСКА Москва, БНТ 1, 22,05 ч. Атлетико Мадрид - Спортинг Лисабон, БНТ HD, 22,05 ч. Лацио - Залцбург, бТВ Екшън, 22,05 ч. Лайпциг - Марсилия, РИНГ. Сподели:", "date": "2018.04.05", "title": "Мачовете по телевизията днес"}
{"url": "http://pik.bg/%D0%BC%D0%BE%D0%BC%D0%B8%D1%87%D0%B5-%D0%BF%D0%B0%D0%B4%D0%BD%D0%B0-%D0%BE%D1%82-%D1%82%D0%B5%D1%80%D0%B0%D1%81%D0%B0-%D0%B2-%D1%81%D0%BE%D1%86%D0%B8%D0%B0%D0%BB%D0%B5%D0%BD-%D0%B4%D0%BE%D0%BC-news740457.html", "text": "15-годишно момиче падна от тераса на втория етаж на Център за настаняване от семеен тип в село Борован , съобщиха от полицията във Враца. Инцидентът е станал на 4 април, около 13:00 ч. Момичето е откарано за преглед в болницата в Плевен. Образувано е досъдебно производство. Сподели:", "date": "2018.04.05", "title": "Момиче падна от тераса в социален дом"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B8-%D0%B4%D0%B5%D1%87%D0%B8%D1%86%D0%B0-%D0%B1%D0%BE%D1%8F%D0%B4%D0%B8%D1%81%D0%B2%D0%B0%D1%82-500-%D1%8F%D0%B9%D1%86%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%B8-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-news740409.html", "text": "От 11.30 часа омбудсманът Мая Манолова и 50 малчугани от неделното училище към столичния храм „Рождество Христово“ /кв. „Младост III“, бул. „Филип Аврамов“ – срещу бившето „Патиланци“/ ще боядисват традиционните великденски яйца на Велики четвъртък. Това съобщиха от пресцентъра на омбудсмана на Р България. Боите, с които ще се шарят яйцата, са закупени специално в подкрепа на каузата „Спаси икона“, чрез която децата от неделното училище събират пари за свои онкоболни връсници. Над 500 писани яйца ще бъдат раздадени от малчуганите на миряните в квартала. Така децата се включват в Националната кампания на омбудсмана Мая Манолова „Великден за всеки“, дарявайки празник и усмивки на баба и дядо. Омбудсманът Мая Манолова ще отчете резултатите от Националната кампания „Великден за всеки – дари празник на баба и дядо“, която се организира за трета поредна година под нейния патронаж. Инициативата традиционно набира парични средства и трайни храни за българските пенсионери, които няма да получат великденска надбавка от 40 лв. Тази година определеният от правителството минимален праг е до линията на бедност - 321 лв. Възрастните хора вече могат да получават своите ваучери с месечната си пенсия в централните пощенски клонове по места. От тази седмица, със съдействието на социалния патронаж по общини, започна и раздаването на събраните хранителни продукти на социално слаби и бедни хора. Списъците на пенсионерите, които ще получат ваучери ще бъдат публикувани на Интернет страницата на Омбудсмана и Български Червен кръст, на два транша – преди Великден и преди Гергьовден. Сподели:", "date": "2018.04.05", "title": "Мая Манолова и дечица боядисват 500 яйца на Велики четвъртък"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BD%D0%B5-%D0%BF%D0%B0%D0%B4%D0%B0%D1%82-%D0%BF%D0%BE-%D0%B3%D1%80%D1%8A%D0%B1-%D0%B1%D1%81%D0%BF-%D0%BF%D0%B8%D1%82%D0%B0-%D0%BA%D0%B5%D0%B2%D1%80-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D1%86%D0%B5%D0%BD%D0%B0-%D0%BD%D0%B0-%D1%82%D0%BE%D0%BA%D0%B0-%D0%B8%D1%81%D0%BA%D0%B0%D0%BD%D0%B0-%D0%BE%D1%82-%D1%87%D0%B5%D0%B7-news740469.html", "text": "Социалистите не падат по гръб, поне що се отнася до въпроса с ЧЕЗ. Днес червените заявиха след края на парламентарния контрол, че от партията са внесли писмо до КЕВР с искане за информация относно заявеното намерение на дружеството да поиска нова, по-висока цена на тока. \"ГЕРБ прави всичко, за да не се покажат истинските проблеми на обществото. Това, че през изтеклите седмици от ЧЕЗ са заявили искане за повишаване на цената на електроенергията, която ще касае всеки български гражданин“, заяви по този повод депутатът Георги Свиленски. Той се похвали, че е направил товаз заедно с Корнелия Нинова. \"Задаваме въпросите дали това повишение няма да бъде двуцифрено и дали няма връзка с бъдещото купуване на ЧЕЗ от \"Инерком“. Дали цената, която ще бъде повишена, няма да бъде платена от всички български граждани и дали с повишението не се цели финансово подпомагане на бъдещия купувач на ЧЕЗ, който да може да си изплати задълженията при покупката“, изтъкна още Свиленски. Сподели:", "date": "2018.04.05", "title": "ИЗВЪНРЕДНО В ПИК TV! Не падат по гръб! БСП пита КЕВР за новата цена на тока, искана от ЧЕЗ"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B4%D1%80%D0%B0%D0%B2-%D1%82%D0%B0%D1%80%D0%B0%D1%88-%D0%B2-%D0%BF%D0%B0%D0%BD%D0%B4%D0%B8%D0%B7%D0%B0-%D1%81%D0%BB%D0%B5%D0%B4-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D1%80%D1%8A%D0%B2%D0%BE%D0%B6%D0%B0%D0%B4%D0%BD%D0%B8%D1%8F-%D0%BF%D0%B5%D0%BB%D0%BE%D0%B2-%D0%B8-%D0%B4%D1%80%D1%83%D0%B6%D0%BA%D0%B0%D1%82%D0%B0-%D0%BC%D1%83-%D1%80%D0%B0%D0%B4%D0%BE%D1%81%D0%BB%D0%B0-news740463.html", "text": "Ден след зрелищното бягство на Владимир Пелов и Радослав Колев от софийския затвор, от ръководството на пандиза са пристъпили към масов тараш на килиите. Това разказа по телефона пред Нова телевизия затворник. \"Минаха само да си отбият номера. Всички ги гледам, че са намусени. Толкова корумпирана история, колкото никой не може да си представи\", казва пандизчията за предприетите мерки. \"И сега днеска минаха през всичките да правят тараши. Нищо не могат да направят. Замазват очите на някой, че правят вътрешни проверки, а те са едни и същи хората\", допълва той. Освен претърсвания, затворниците са били разпитани дали нямат съпричастност към бягството на Пелов и Колев, както и дали някой от тях не им е помогнал в организирането му. Сподели:", "date": "2018.04.05", "title": "ИЗВЪНРЕДНО! Здрав тараш в пандиза след бягството на кръвожадния Пелов и дружката му Радослав"}
{"url": "http://pik.bg/%D1%80%D0%BE%D0%B4%D0%BD%D0%B0-%D1%80%D0%B0%D0%B4%D0%BE%D1%81%D1%82-%D0%B2-%D1%82%D0%B5%D0%BD%D0%B8%D1%81%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BB%D0%B0%D0%B7%D0%BE%D0%B2-%D1%81-%D0%B1%D0%BB%D0%B5%D1%81%D1%82%D1%8F%D1%89%D0%B0-%D0%BF%D0%BE%D0%B1%D0%B5%D0%B4%D0%B0-news740485.html", "text": "Александър Лазов даде блестящ старт на националите на България срещу Исландия за Купа \"Дейвис\" в Пловдив. Лазов се наложи с 6:1, 6:1 над Егил Сигурдсон за 59 минути игра. Във втората среща Димитър Кузманов ще играе срещу Антон Магнусон. Успех на Мико ще гарантира победата на България. Утре нашите момчета ще играят срещу Македония в пряк сблъсък за място на финалната среща за промоция в събота. Мачовете се провеждат на кортовете на ТК \"Локомотив\" в Пловдив. За спечелването на промоция България разчита на Димитър Кузманов, Александър Лазов, Васил Младенов и Адриан Андреев. Капитан на националите е Тодор Енев. България е в предварително каре \"А\" заедно с отборите на Македония, Исландия и Албания. От тази година отборите от група III на зона Европа са разделени в две групи и в Пловдив участват общо осем отбора. В каре \"B\" попаднаха тимовете на Андора, Кипър, Монако и Сан Марино. Победителите от двете карета ще играят финал за промоция в горната група, акцентира \"Новспорт\". Сподели:", "date": "2018.04.05", "title": "Родна радост в тениса! Александър Лазов с блестяща победа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B0%D1%80%D0%B5%D1%88%D0%BA%D0%B8-%D0%BF%D0%BE%D0%B8%D1%81%D0%BA%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B2%D0%BE%D0%BB%D1%8F-%D0%B1%D0%B5%D1%81%D0%B5%D0%BD-%D1%81%D0%BB%D0%B5%D0%B4-%D0%B1%D1%8F%D0%B3%D1%81%D1%82%D0%B2%D0%BE%D1%82%D0%BE-%D0%BD%D0%B0--news740403.html", "text": "Цецка Цачева трябва да си подаде оставката, както и вътрешният министър Валентин Радев. Така се прави навсякъде в демократичния свят. Това заяви лидерът на \"Воля\" и на парламентарната група на партията Веселин Марешки в сутрешния блок на Би Ти Ви. \"Скандално е - имали са информация от службите за готвено бягство! Какво са правили? Вземали са мерки да го улеснят\", избухна аптекарският бос. Той все пак обясни, че Цачева не пази на изхода на затвора, но въпреки това трябва да си понесе вината. \"Всеки гражданин е в опасност. Надяваме се и се молим на МВР да си свърши работата. Дано да не си я свършат като затворите\", заяви Марешки Ролята на \"Воля\" била \"да бута управляващите да си спомнят предизборните обещания\", обясни гостът. Веселин марешки за пореден път разви теорията, че подкрепят добрите предложения на всички, дори на БСП. \"Нормално е да има разпад в малката коалиция - там нищо не ги свързва. Валери Симеонов гледа да свърши нещо, другите двама стоят при бюджетните средства\", каза още Марешки. И обясни защо финансовият министър му става все по-симпатичен. \"Милиарди искат за въоръжаване и отбрана, а той каза, че доходите на хората са по-важни и е прав\", каза в ефир лидерът на \"Воля\". Сподели:", "date": "2018.04.05", "title": "ИЗВЪНРЕДНО! Марешки поиска главата на Цецка Цачева! Лидерът на \"Воля\" бесен след бягството на двамата затворници"}
{"url": "http://pik.bg/%D0%BC%D0%B0%D0%BB%D0%BA%D0%B0%D1%82%D0%B0-%D1%80%D0%B8%D0%B6%D0%B0-%D0%BE%D1%81%D1%82%D0%B0%D0%B2%D0%B0-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82%D1%8A%D1%82-%D0%BA%D1%8A%D0%BC-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D1%81%D0%BB%D0%B0%D0%B4%D1%83%D1%80%D0%B8-%D0%B4%D0%B0-%D1%81%D0%B5-%D1%83%D1%81%D0%BC%D0%B8%D1%85%D0%B2%D0%B0%D0%BC-%D0%BB%D0%B8-news740522.html", "text": "Култовият бургаски рецидивист Симеон Стоянчов-Малката Рижа ще остане зад решетките по обвинението за кражба на мотор. Това реши току-що Бургаският окръжен съд, предаде Флагман. Магистратът Петя Георгиева мотивира решението си с това, че са събрани достатъчно доказателства, от които може да се направи обосновано предположение, че именно Стоянчов е извършител на престъплението. Ще го карам по общия ред това дело!\" Той проведе кратък диалог със съдията, като разбита Петя Георгиева за квалификацията на обвинението си.”Грабеж ли е това, госпожо? По-малко ли е наказуемо?! Малката Рижа обаче явно не бе съгласен и обяви: \" ”, попита той. Магистратът обяви, че той е обвинен за присвояване като добави, че е осъждан, а освен това не е открит на постоянния си адрес и се наложило полицаите да го издирват. Предстои да се изготви и съдебно-психиатрична експертиза, която също може да спомогне за промяна на мярката на Стоянчов. Рижата замени средните пръсти с колоритно обръщение към журналистите: Сладури, да се усмихвам ли! Сподели:", "date": "2018.04.05", "title": "Малката Рижа остава зад решетките! Рецидивистът към журналистите: Сладури, да се усмихвам ли?"}
{"url": "http://pik.bg/%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%82%D1%83%D1%80%D1%81%D0%BA%D0%B8-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81%D0%B0-%D1%83%D0%B1%D0%B8%D1%82%D0%B8-%D1%81%D1%80%D0%B5%D0%B4-%D1%82%D1%8F%D1%85-%D0%B8-%D0%B7%D0%B0%D0%BC-%D0%B4%D0%B5%D0%BA%D0%B0%D0%BD-news740525.html", "text": "AFP. Университетски служител е убил с огнестрелно оръжие четирима свои колеги в университет в западния турски град Ескишехир, предава Фокус, като цитира Нападателят е задържан. Четиримата загинали са заместник-декан, факултетен секретар и двама лекари в университета Османгази. Това е потвърдено от ректора на университета Хасан Гонен. Според местни медии нападението е предизвикало паника в университета. Все още не са ясни мотивите на нападателя, който е бил служител в педагогическия факултет на учебното заведение. Полицията в момента го разпитва. Сподели:", "date": "2018.04.05", "title": "Стрелба в турски университет! Четирима са убити, сред тях и зам.-декан"}
{"url": "http://pik.bg/%D0%B1%D0%B0%D0%B1%D0%B0-%D0%B1%D0%B5%D1%80%D0%B5-%D0%B4%D1%83%D1%88%D0%B0---%D0%BE%D1%82%D0%BA%D1%80%D0%B8%D1%85%D0%B0-%D1%8F-%D1%81-%D0%BF%D1%80%D0%BE%D0%B1%D0%BE%D0%B4%D0%BD%D0%B8-%D1%80%D0%B0%D0%BD%D0%B8-%D0%B2-%D0%B4%D0%BE%D0%BC%D0%B0-%D0%B9-news740531.html", "text": "пресцентъра на МВР 81-годишна жена е открита да лежи в дома си в град Раднево с прободни рани по врата и тялото, с опасност за живота. Това съобщиха от . Сутринта на 4 април, гражданин сигнализирал в полицията за жена в безпомощно състояние - 81-годишната жена е била с видими наранявания и лежала в една от стаите на жилището си в Раднево. Тя била настанена в болнично заведение с нанесени повърхностни порезни и прободни рани по дланите на ръцете, врата и тялото, в състояние на травматичен шок, с опасност за живота. След извършения на място оглед стартирали и незабавни оперативни действия, в хода на които криминалистите установили, че нараняванията са причинени от 31-годишната сродница на пострадалата. Същата е прегледана и е настанена в болнично заведение в Раднево. Образувано е досъдебно производство по чл.115, във вр. с чл.18, ал.1 от НК. Работата по случая продължава. Сподели:", "date": "2018.04.05", "title": "Баба бере душа - откриха я с прободни рани в дома й"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%8A%D1%80%D0%B2%D0%BE-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-%D0%BD%D0%B0-%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%BF%D0%BE-%D0%B4%D0%BE%D0%B1%D1%80%D0%B5-%D1%81%D1%8A%D0%BC-news740528.html", "text": "Отговаряйки на въпрос за състоянието на баща си, Юлия разказва, че при него всичко е нормално и той в момента спи. Девойката също така отбелязва, че \"всички са в нормално здраве, на никого не се е случило нищо непоправимо\" и добавя, че скоро ще бъде изписана от болницата. Юлия Скрипал разпространи изявление, в което казва, че се чувства все по-добре, предадоха Франс прес и Ройтерс, цитирани от БТА. Междувременно програмата \"60 минути\" на тв канала \"Россия 1\" публикува запис на телефонен разговор на Юлия Скрипал с братовчедката ѝ Виктория, съобщава РИА Новости, цитиран от Епицентър. По време на разговора дъщерята на отровения Сергей Скрипал казва: \"Всичко е добре, всичко е разрешимо, всички се оправят, всички са живи\". Сподели:", "date": "2018.04.05", "title": "ИЗВЪНРЕДНО! Първо изявление на Юлия Скрипал: По-добре съм..."}
{"url": "http://pik.bg/%D1%88%D0%BE%D1%84%D1%8C%D0%BE%D1%80-%D0%BD%D0%B0-%D1%82%D0%B8%D1%80-%D1%81%D0%B5-%D0%BF%D1%80%D0%B5%D1%82%D1%80%D0%B5%D0%BF%D0%B0-%D0%BA%D1%80%D0%B0%D0%B9-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news740476.html", "text": "Шофьор на товарен автомобил е загинал в района на село Черна скала. Това съобщиха от пресцентъра на ОДМВР - Кърджали. Вчера около 11:30 часа товарен автомобил „Скания“ е катастрофирал в района на село Черна скала. Колата напуснала пътното платно, блъснала се в метален стълб и се преобърнала в дере. Водачът е изваден мъртъв от кабината от пожарникари на службата в Кърджали. Извършен е оглед на мястото на произшествието от дежурна оперативна група. По първоначални данни на шофьора му е прилошало и е починал вследствие на заболяване, а не на пътния инцидент. Образувано е досъдебно производство. Сподели:", "date": "2018.04.05", "title": "Шофьор на ТИР се претрепа край Кърджали"}
{"url": "http://pik.bg/%D1%83%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%80%D0%B0%D0%B1%D0%BE%D1%82%D0%BD%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news740553.html", "text": "За осигуряване на обществен транспорт по време на Великден на 7 срещу 8 април ще бъде удължено работното време на част от обществения транспорт до 01.00 часа по линии, съобщават от пресцентъра на Столична Община. Въвежда се организация по следните линии: Трамваен транспорт: Линии 5, 6, 7, 20, 22 Тролейбусен транспорт: Линии 1, 2, 5, 9 Автобусен транспорт: Линии 11, 76, 85, 94, 102, 213, 280, 285, 309, 310, 604 Метро: - в участъка метростанция “Сливница” – метростанция “Младост 1” - 15 минути; - в участъци: - метростация “Младост 1” – метростанция “Летище София”; - метростанция “Младост 1” – метростанция “Бизнес парк” и метростанция “Сливница” – метростанция “Витоша” на интервал от 30 минути. Сподели:", "date": "2018.04.05", "title": "Удължават работното време на градския транспорт за Великден"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%81%D0%B8%D0%BD%D1%8A%D1%82-%D0%BD%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D0%B5%D0%BB%D0%BE%D0%B2-%D0%B5%D1%82%D0%BE-%D1%81-%D0%BA%D0%B0%D0%BA%D1%8A%D0%B2-%D0%BC%D0%BE%D1%82%D0%B8%D0%B2-%D0%B5-%D0%B1%D0%B8%D0%BB-%D0%B0-news740556.html", "text": "Синът на избягалия затворник Владимир Пелов, който бе арестуван в Ботевград веднага след бягството на баща му от Централния затвор, проговори след задържането. Владимир Пелов-син посочи пред Би Ти Ви, че се надява баща му да е жив и здрав и изтъкна, че няма данни къде се намира той. 21-годишният младеж, който е студент по педагогика обясни, че са го извели от дома му вечерта след бягството и е отведен в полицията в Ботевград. Снимка: btvnovinite.bg Надявам се баща ми да е добре, не е правил опит да се свърже с мен. Надявам се да е жив и здрав, да имам някаква вест, просто нещо от някъде. Това каза синът на Владимир Пелов – затворникът, който избяга от Централния софийски затвор преди три дни. Днес младежът беше освободен от ареста. 21-годишният студент казва, че почти не си спомня последните три дни. Казва, че не знае къде се намира баща му, а новината за бягството научил от полицията. Полицията го открива в дома му в Ботевград. „Казаха, че баща ми е избягал от затвора. Аз не знаех как да реагирам, не очаквах”, разказва синът на затворника. Минути по-късно той е откаран в полицията, където за разговор го очаквал началникът на районното управление в Ботевград. „Аз го попитах дали съм задържан, той отговори, че не съм. Исках да изляза от стаята, той запречи вратата с тяло и не ме пусна. Проведе разговор по телефона – излъга, че съм се държал агресивно и съм го блъснал”, разказва момчето. „Каза, че ме задържа за влизане с взлом в гараж с цел кражба”, допълва още той. По-късно Владимир бил разпитван и за бягството на баща си, но отказал да говори без адвокат, защото „видях как могат да извъртят нещата”. От МВР помолиха всички граждани за съдействие, като до момента са подадени над 100 сигнала за избягалите затворници, 30 от които по-сериозн Сподели:", "date": "2018.04.05", "title": "ИЗВЪНРЕДНО! Проговори синът на избягалия затворник Владимир Пелов! Ето с какъв мотив е бил арестуван "}
{"url": "http://pik.bg/%D1%82%D0%B0%D0%BF%D0%B0-%D0%B1%D0%BB%D0%B8%D0%B7%D0%BE-80-%D1%85%D0%B8%D0%BB-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D1%89%D0%B5-%D0%BD%D0%B0%D0%BF%D1%83%D1%81%D0%BD%D0%B0%D1%82-%D1%81%D0%BE%D1%84%D0%B8%D1%8F-%D0%BA%D1%8A%D0%BC-18-%D1%87-news740532.html", "text": "Най-натоварен ще е трафикът към 18 ч., между 60 и 80 хил. автомобила ще напуснат столицата, каза комисар Тенчо Тенев, началник на ,,Пътна полиция’’ към СДВР, съобщи \"Фокус\". „На бул. „Цариградско шосе“ трафикът е малко натоварен, колегите са на ръчно регулиране, светофарната уредба е с включена жълта мигаща светлина. Стария път за Перник също е малко натоварен. Във всички останали участъци засега е нормално движението“, заяви комисар Тенев. Той посочи, че днес около 18.00 часа трафикът в София ще бъде най-натоварен и приблизително между 60 и 80 хил. автомобила ще напуснат столицата и още толкова в утрешния ден преди обяд. Сподели:", "date": "2018.04.05", "title": "ТАПА! Близо 80 хил. автомобила ще напуснат София към 18 ч. "}
{"url": "http://pik.bg/%D0%BD%D1%84%D1%81%D0%B1-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%82%D0%B2%D1%8A%D1%80%D0%B4%D0%BE-%D0%B7%D0%B0%D0%B4-%D0%BB%D0%B8%D0%B4%D0%B5%D1%80%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-news740413.html", "text": "Нови членове бяха приети в НФСБ на общо събрание на градската структура на партията в Пловдив, на което присъстваха много членове и симпатизанти на организацията. По-високата такса за синя зона бе сред най-обсъжданите теми. Тя се превръща в голям местен проблем.  Това няма да реши ситуацията в центъра на града, а в комбинация с безразборните ремонти ще доведе до утежняване на трафика и до хаос на движението в Пловдив. Голяма част от присъстващите изразиха безпокойство от изнесените резултати от работната група за проверка на язовирите и опасността от безхаберието, което може да доведе до бедствия. Благодарение на работата на групата и изнесените резултати от Валери Симеонов за нарушенията и лошото стопанисването на проблемните обекти тези проблеми в най-скоро време ще бъдат решени, съобщава \"Марица\". Имаше и изказвания в подкрепа на действията на вицепремиера Валери Симеонов относно изявеното желание на ПП НФСБ да бъде канонизиран за светец Васил Левски. Позицията на партията по повод на изказванията на руския патриарх при неговото посещение в България също беше одобрена и подкрепена от местната структура. Сподели:", "date": "2018.04.05", "title": "НФСБ в Пловдив твърдо зад лидера Валери Симеонов"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BC%D0%B0%D1%80%D0%BE%D0%BA%D0%B0%D0%BD%D0%B5%D1%86%D1%8A%D1%82-%D0%B7%D0%B0%D1%85%D1%80%D0%B8-%D0%BE%D1%82-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B2-%D1%85%D0%B0%D1%81%D0%BA%D0%BE%D0%B2%D1%81%D0%BA%D0%B8%D1%8F-%D0%BE%D0%BA%D1%80%D1%8A%D0%B6%D0%B5%D0%BD--news740464.html", "text": "Мароканецът Пред съда Науфал Захри е изразил единствено, че се притеснява, че в Мароко той ще бъде мъчен. Съдът обаче успокои Захри и реши да го екстрадира в родината му. Науфал Захри, който в началото на годината беше задържан при опит да влезе нелегално в страната ни призна днес, че е бил член на \"Ислямска държава\". Признанието си той направи в залата на Хасковския Окръжен съд. Но направи уточнение, че е станал техен член и е отишъл в Сирия заради пари, за да може да издържа семейството си. Днес се гледаше делото по екстрадирането на Захри в родината му Мароко. ПИК припомня, че преди дни той сам пожела това да се случи. Сподели:", "date": "2018.04.05", "title": "ШОКИРАЩО! Мароканецът Захри от \"Ислямска държава\" със страшно признание в Хасковския Окръжен съд"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D0%BB%D0%B0%D0%BC%D0%B2%D0%B0-%D0%B2%D0%BE%D0%B9%D0%BD%D0%B0-%D1%81%D1%82%D0%B0%D0%BD%D0%B8%D1%88%D0%B5%D0%B2-%E2%80%93-%D0%BD%D0%B8%D0%BD%D0%BE%D0%B2%D0%B0-%E2%80%9E%D0%BF%D0%BE%D0%B7%D0%B8%D1%82%D0%B0%D0%BD%D0%BE%E2%80%9C-20-%D0%BF%D1%83%D1%81%D0%BA%D0%B0-%D1%87%D0%B5%D1%80%D0%B2%D0%B5%D0%BD%D0%B0-%D1%82%D0%B5%D0%BB%D0%B5%D0%B2%D0%B8-news740468.html", "text": "Острата фаза в отношенията между лидера на ПЕС Сергей Станишев и председателката на БСП Корнелия Нинова се разпалва до война, съобщават покрусени социалисти. Бившият титуляр на „Позитано“ 20 Станишев вече откровено заявявал желание приемничката му да бъде свалена. Много удобен за старта на това момент щяла да бъде организираната от ПЕС в София на 16 май сбирка на левите европейски премиери, комисари и лидери на партии. Това щяло да е звучен шамар по позицията на Нинова, която неглижира българското европредседателство и темата за Западните Балкани, с която министър-председателят Борисов трупа сериозен международен актив. Нинова щяла да бъде атакувана и за бездарната си социална политика по доходите, цифровизацията и младежката безработица, както и за въвличането ѝ в лични политически заигравки и разпри. За да отговори на удара с подобаваща мощ, Нинова лично е разпоредила активирането на пропагандна червена телевизия. 2 милиона лева ще даде БСП за предизборния проект, чиято концепция се уточнява с оглед на предстоящия местен и европейски вот, стана ясно след секретно заседание на Националния съвет. Мотивацията за пред редовия членски състав е, че така се изпълнява конгресно обещание. Освен това Нинова смята да заздрави административните си единици по места, като увеличи заплатите с пари от държавната субсидия за партията. Най-облагодетелствани щели да са около 150 души от централата на „Позитано“ 20, но и активистите от централите по места. Щяло да бъде създадено и специално звено „Регионална местна политика“. Според финансовия отчет за миналата година БСП е разполагала с 12,7 милиона лева. 10,5 от тях били от държавната субсидия, 740 хиляди - от дарения, а около 1,1 милиона - от членски внос. Така госпожа Нинова възнамерявала да се бетонира с верни на личната си кауза партийни функционери. Сподели:", "date": "2018.04.05", "title": "РАЗКРИТИЕ НА ПИК И \"РЕТРО\"! Пламва война Станишев – Нинова. „Позитано“ 20 пуска червена телевизия срещу атаките на ПЕС"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D1%81%D1%80%D0%B5%D1%89%D1%83-%D0%BA%D0%BE%D0%B3%D0%BE%D1%82%D0%BE-%D1%81%D1%82%D1%80%D0%B5%D0%BB%D1%8F%D0%BB%D0%B8-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8%D1%82%D0%B5-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-news740557.html", "text": "Социалният работник, срещу когото стреляли затворниците, е вторият човек, застанал на пътя на бегълците Владимир Пелов и Радослав Колев. „След стрелбата в упор и след крещенето \"имам граната\", прикрих се зад дърво, за да запазя живота си. Не знаех дали беглецът може да има и граната и да я хвърли по мен и да ме порази”, разказва в ефира на Нова телевизия социалният работник Красимир Кръстев. Той е вторият човек, освен чистачката в Софийския затвор, опитал се да окаже съпротива и да спре бягството на Владимир Пелов и Радослав Колев. Кръстев се изправил на пътя на рецидивистите пред входа на затвора. Гонил ги и по улицата, за да ги спре. „Стрелбата беше срещу мен, но това едва ли има значение. Всичко приключи. Жив и здрав съм. Продължавам да служа”, разказва социалният работник. Въпреки проявената смелост в труден момент той казва, че изпитвал страх. „Няма човек, който да не го е страх, но така или иначе съм изпълнил това, което трябва да изпълня и съм постъпил така, както трябва”, добави той. Мъжът служи в затворите от 17 години. Но споделя, че подобно бягство се случва веднъж. Този път станало пред очите му. „Не искам да бъда герой. Просто така се получи. В края на краищата риск има във всяка една работа. Не съжалявам за това. И пак да стане, пак ще постъпя по същия начин”, казва Красимир Кръстев. Колата на бегълците била с крадени номера. След сигнала за готвеното бягство на Владимир Пелов от миналата година, били взети адекватни мерки, коментира министърът на вътрешните работи. Защо режимът на Пелов е променен знаели от правосъдното министерство. „Има скенери. Има всичко, как е внесено, чувам и от професионалистите реплики, че това не може да стане без участието на надзиратели”, обясни вътрешният министър Валентин Радев. След бягството килиите на затворниците са проверени, разказа лишен от свобода, а затворниците били разпитани. Но в затвора се вкарвало всичко без проблем от години, коментират журналисти и бивши служители на МВР. Двамата престъпници, избягали от Софийския затвор, продължават да са в неизвестност. Бегълците вероятно ще извършат ново престъпление, докато се укриват, казват от МВР. От сряда Владимир Пелов и Радослав Колев са обявени за международно издирване. Под засилена охрана са границите, входовете и изходите на магистралите. Разпитани са десетки. Задържан е и синът на единия от бегълците. Бягството предизвика и политическа буря. Заради случая депутатите извикаха в парламента министрите на правосъдието и вътрешните работи. Стана ясно, че още преди година в МВР са имали данни, че затворниците са подготвяли бягство. След инцидента, по искане на премиера, оставки подадоха шефът на дирекцията, отговаряща за затворите, както и началникът на централния затвор в София. Сподели:", "date": "2018.04.05", "title": "ЕКСКЛУЗИВНО! Социалният работник, срещу когото стреляли затворниците, с първи думи за екшъна"}
{"url": "http://pik.bg/%D0%BA%D0%B0%D0%BA%D0%B2%D0%BE-%D0%BF%D1%80%D0%B5%D0%B4%D1%81%D1%82%D0%BE%D0%B8-%D0%B7%D0%B0-%D0%B3%D1%80%D0%B8%D0%B3%D0%BE%D1%80-%D0%BF%D1%80%D0%B5%D0%B7-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D1%81%D0%B5%D0%B4%D0%BC%D0%B8%D1%86%D0%B8-news740483.html", "text": "Натоварена европейска кампания на червено – така могат да се определят следващите седмици за най-добрия ни тенисист Григор Димитров, пише \"Тенис кафе\". Световният №5 започва сезона на клей на Мастърс турнира в Монте Карло (16.04.2018 – 22.04.2018), от където няма точки, които влизат в актива му. Седмицата след това, българинът отпътува за Барселона (23.04.2018 – 29.04.2018), където ще играе за четвърти път в кариерата си и за първи от 2013 г. насам. После Димитров участва на АТР1000 турнира в Мадрид (07.05.2018 – 13.05.2018) , където трябва да защити 90 точки. Седмица по-късно започва и надпреварата в Рим (14.05.2018 – 20.05.2018), като там Григор има 10 точки за защитаване. Разбира се, всичко завършва с Ролан Гарос (28.05.2018 – 10.06.2018). В Париж миналия сезон топ тенисистът ни извоюва 90 точки. Сподели:", "date": "2018.04.05", "title": "Какво предстои за Григор през следващите седмици!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%8A%D1%80%D1%81%D1%8F%D1%82-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%82%D0%B5-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8-%D0%B2-%D0%BC%D0%B5%D1%81%D1%82%D0%BD%D0%BE%D1%81%D1%82-%D0%BA%D1%80%D0%B0%D0%B9-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news740563.html", "text": "Над 20 полицаи претърсваха местност близо до Сандански заради затворниците, които избягаха от Софийския затвор. Претърсвана е вилната зона \"Попина лъка\". Този следобед тук са пристигнали униформени, които са претърсвали вилите. Най-сериозен обект на претърсване е била една от вилите, която е собственост на криминално проявен, който в момента се намира в Централния софийски затвор. По неофициална информация се смята, че той е близък на един от избягалите. При претърсването не е открито нищо. Сигналът е подаден от местен, който се притеснил, че тук се укриват двамата мъже, съобщава Нова телевизия. Сподели:", "date": "2018.04.05", "title": "ИЗВЪНРЕДНО! Търсят избягалите затворници в местност край Сандански"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%8E%D0%BB%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%BF%D1%80%D0%B8%D0%B7%D0%BD%D0%B0-%D1%87%D0%B5-%D1%81%D0%B5-%D0%B5-%D1%81%D1%8A%D0%B1%D1%83%D0%B4%D0%B8%D0%BB%D0%B0-%D0%BF%D1%80%D0%B5%D0%B4%D0%B8-%D1%81%D0%B5%D0%B4%D0%BC%D0%B8%D1%86%D0%B0-news740558.html", "text": "The Guardian, цитиран от \"Фокус\". Пациентът е отказал посещение от роднини, посочвайки суматохата около случая. Юлия Скрипал съобщи, че се поправя след нападението с невропаралитечен газ срещу нея и нейния баща и благодари на хората от град Солсбъри за подкрепата. Тя допълни, че все още се чувства дезориентирана, пише Това са първите публични думи на Скрипал от нападението на 4 март насам. В заявление на британската полиция, предаващо думите ѝ, Юлия Скрипал заяви, че се е събудила преди седмица и е щастлива че се възстановява. Тя допълни, че здравето на всички е добро и че не е намесена необратима вреда. Същевременно посланикът на Русия в Лондон Александър Яковенко заяви, че щастлив от поправянето на здравето на Юлия Скрипал и допълни, че тя ще е ключова, за да се разбере кой стои зад нападението. Той допълни, че „Русия няма проблеми със Сергей Скрипал – той прекара присъда в затвора и това е“. Същевременно той настоя, че посещението на роднините на Скрипал при пациентите не заменят консулския достъп на Русия до тях. Говорител на британското външно министерство съобщи, че „предложението за консулска помощ е предадено на Юлия Скрипал“. „Тя има право да избере дали да приеме предложението, но за момента не е направила така“, допълни той Сподели:", "date": "2018.04.05", "title": "ОТ ПОСЛЕДНИТЕ МИНУТИ! Юлия Скрипал призна, че се е събудила преди седмица"}
{"url": "http://pik.bg/%D0%B7%D0%BD%D0%B0%D0%BA%D0%BE%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news740462.html", "text": "Треньорът на Левски - Делио Роси, възнамерява да направи няколко промени в стартовия състав за утрешния мач с Ботев Пловдив от Първа лига. \"Сините\" са гости в срещата, която е с начален час 14,30. Италианецът е възможно да мисли и за първия двубой за Купата на България с ЦСКА, който е другата сряда. Левски е на 16 точки от \"червените\" и на 19 пункта от лидера Лудогорец, а от \"Герена\" вече не крият, че ще съсредоточат всички сили в турнира за Купата. Възможно е сред титулярите да започне юношата Станислав Иванов, който се отличи с асистенция при попадението във вратата на Берое (1:2) и остави добро впечатление с играта си, макар че се появи като резерва. Васил Панайотов, който бе неизменен титуляр през есента, но от подновяването на шампионата е твърда резерва, също се очаква да стартира сред 11-те на \"сините\", акцентира \"Топспорт\". Така е много вероятно в състава на \"сините\" броят на българските играчи да нарасне. Сподели:", "date": "2018.04.05", "title": "Знакови промени при \"сините\"?"}
{"url": "http://pik.bg/%D0%BA%D1%80%D0%B5%D0%BC%D1%8A%D0%BB-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8-%D0%BC%D0%B5%D0%B4%D0%B8%D0%B8-%D0%BE%D1%82-%D1%84%D0%B5%D0%B9%D1%81%D0%B1%D1%83%D0%BA-%D0%B5-%D0%B2%D1%80%D0%B0%D0%B6%D0%B4%D0%B5%D0%B1%D0%B5%D0%BD-%D0%B0%D0%BA%D1%82-%D0%BA%D0%BE%D0%B9%D1%82%D0%BE-%D0%BD%D0%B0%D0%BC%D0%B8%D1%80%D0%B8%D1%81%D0%B2%D0%B0-%D0%BD%D0%B0-%D1%86%D0%B5%D0%BD%D0%B7%D1%83%D1%80%D0%B0-news740518.html", "text": "Кремъл заяви днес, че отстраняването на акаунтите във Фейсбук на редица руски медии е враждебен акт, който намирисва на цензура, предаде Ройтерс, цитирана от БТА По-рано Фейсбук обяви, че е блокирал стотици руски акаунти и страници, свързани с т.нар. \"фабрика за тролове\", обвинени от американски прокурори за разпространение на фалшиви политически и активистки постове, имащи за цел да повлияят върху изборите в САЩ през 2016 г. Запитан за този ход на ръководството на Фейсбук, говорителят на Кремъл Дмитрий Песков се съгласи с представителя на една засегната от мярката руска медия, който при задаването на въпроса си нарече това \"враждебна стъпка, намирисваща на цензура\". \"Ние, разбира се, следим тези действия на Фейсбук и съжаляваме за тях\", каза Песков. Той коментира и съобщението на Ройтерс вчера, че Вашингтон смята да обяви санкции срещу руски олигарси тази седмица. \"Ще изчакаме да видим дали нещо такова ще се случи, или някакво официално съобщение\" преди да вземем отношение, посочи говорителят на Кремъл. Според съобщението на Ройтерс, която цитира \"запознати с въпроса източници\", въпросните руски олигарси ще бъдат санкционирани въз основа на закон, насочен срещу Москва заради намесата й в американските избори през 2016 г. Сподели:", "date": "2018.04.05", "title": "Кремъл: Блокирането на руски медии от \"Фейсбук\" е враждебен акт, който намирисва на цензура"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BF%D0%BE%D1%80%D1%8A%D1%87%D0%B8%D1%82%D0%B5%D0%BB%D1%8F-%D0%BD%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%82%D1%83%D1%80%D1%86%D0%B8%D1%8F-%D0%B0%D0%BD%D0%B4%D1%80%D0%B5%D0%B9-%D0%BA%D0%B0%D1%80%D0%BB%D0%BE%D0%B2-news740567.html", "text": "Anadolu Agency, цитирана от \"Фокус\". По случая за покушението на посланика на Русия в Анкара Андрей Карлов е задържан бивш сътрудник на Управлението по информационна технология и връзки на Турция, смятан за ръководител на физическия убиец на дипломата – Мевлют Мерт Алтънташ, предава Разследването на покушението на руския посланик се води от следствена група начело с прокурора от анкарската прокуратура Адем Акънджи, с чиято заповед е задържан „организаторът“, известен в течението на гюленистите с прякора „Ахмет“. Прокуратурата смята, че именно задържаният е изтрил електронната комуникация на Алтънташ след убийството. Според следователите именно под влиянието на „Ахмет“ Алтънташ започна да се придържа към възгледите на обвинявания, че е организирал опита за преврат от 2016 г. мюсюлмански проповедник Фетхулах Гюлен и именно „организаторът“ е предал на убиеца заповедта за физическото отстраняване на руския дипломат. Покушението срещу Карлов бе проведено на 19 декември по време на изложба. Нападателят бе убит по време на полицейска операция. Руският посланик почина от раните си по-късно. Сподели:", "date": "2018.04.05", "title": "Задържаха поръчителя на убийството на руския посланик в Турция Андрей Карлов"}
{"url": "http://pik.bg/%D1%81%D1%82%D1%80%D1%8F%D1%81%D0%BA%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news740493.html", "text": "Съдийската комисия на БФС минира сблъсъка Лудогорец - ЦСКА утре от 17:00 часа в Разград, пише \"Тема Спорт\". Както е известно, Станислав Тодоров е назначен за главен рефер на дербито, а изданието излиза със следното заглавие: \"Червен екзекутор ще свири в Разград\"! Посочва се интересна статистика, данните гласят, че Лудогорец има 4 победи и едно равенство в последните си 5 мача със съдия Станислав Тодоров за шампионат, ЦСКА пък в предходните си 5 двубоя за първенство с рефер Тодоров е с 1 хикс и 4 загуби. Головата разлика за въпросните срещи е 16:5 при \"орлите\" и 1:7 при \"червените\". Сподели:", "date": "2018.04.05", "title": "Стряскаща статистика за \"червените\"!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B8-%D0%B2%D0%B0%D0%BD%D1%8F-%D1%87%D0%B5%D1%80%D0%B2%D0%B5%D0%BD%D0%BA%D0%BE%D0%B2%D0%B0-%D0%B2-%D0%B4%D0%BE%D0%BC%D0%B0-%D1%9D-news740541.html", "text": "Ваня Червенкова преживяла същия ужас, какъвто сполетя пловдивския лекар Иван Димитров, който застреля крадец в дома си. Бизнес дамата споделя, че преди около 2 години маскирани типове три пъти прониквали в къщата ѝ в тузарския столичен квартал „Бояна“. На един от обирите Червенкова присъствала лично, но не могла да реагира и да спаси ценностите, които бандитите задигнали. През цялото време тя гледала с очите си как страховитите крадци тарашели първия етаж от жилището ѝ и бъркали в дамската ѝ чанта. По същото време Ваня не била сама вкъщи, а заедно със своята щерка Никол, която също чула странните звуци и веднага тръгнала да я потърси. Двете жени изпаднали в шок и се скрили на сигурно място на втория етаж, където треперещи се надявали всичко да свърши по-бързо и да могат да повикат помощ. Те не смеели да помръднат и изобщо не им минало през ума да звъннат на телефон 112, да подадат сигнал и да чакат полиция, защото в този момент гледали да бъдат безшумни и да опазят животите си, понеже не знаели на какви крайности са способни крадците. Системните обири толкова разгневили Ваня, че тя направила собствено разследване и установила, че в квартала им се навъртали няколко банди, които следели всички апетитни имоти и техните собственици с изключително скъпа техника от последно поколение. Благодарение на камери, с които снимали всякакви детайли, знаели кой кога се прибира и дори как се заключват вратите на всяка от къщите, повечето от които били снабдени с уж непробиваеми системи за сигурност. Заради подобни случки Червенкова споделя, че притежавала от години законно оръжие, което обаче не е използвала. Пистолетът все пак ѝ давал известно спокойствие. В последните месеци бизнес дамата се чувствала по-защитена, защото в момента нейният приятел Даниел бил в България. Неотдавна Червенкова разкри, че е открила любовта в лицето на 26-годишния национал по джудо, който от години живее и тренира в Япония и е сред най-добрите ни кадри в бойния спорт. Ваня няколко пъти му ходи на посещения в Страната на изгряващото слънце, а после двамата си подарили слънчева ваканция в Дубай. Скоро обаче пак нямало да делят един покрив и щели да се редуват в посещения, защото към момента нямало как да зарежат заниманията и ангажиментите си, за да живеят заедно окончателно. Сподели:", "date": "2018.04.05", "title": "САМО В ПИК И \"РЕТРО\"! Маскирани нападнали Ваня Червенкова в дома ѝ  "}
