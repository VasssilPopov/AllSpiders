{"url": "http://pik.bg/%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D1%81%D0%B5-%D1%8F%D0%B2%D1%8F%D0%B2%D0%B0-%D0%BD%D0%B0-%D0%B8%D0%B7%D1%81%D0%BB%D1%83%D1%88%D0%B2%D0%B0%D0%BD%D0%B5-%D0%BF%D1%80%D0%B5%D0%B4-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news750811.html", "text": "Председателят на Европейския парламент Антонио Таяни съобщи, че изпълнителният директор на Фейсбук Марк Зукърбърг е приел поканата и ще се яви на изслушване в Брюксел. Таяни добави, че очаква гостът да се яви следващата седмица. Зукърбърг ще отговори на въпроси на председателите на парламентарните групи. Според Таяни това е стъпка към възвръщането на доверието сред потребителите. Председателят на ЕП допълва, че представители на Фейсбук ще се явят на изслушване пред парламентарната комисия по граждански свободи, правосъдие и вътрешни работи. На заседанието ще бъдат обсъдени въпроси, свързани със защитата на личните данни и влиянието върху изборните процеси в Европа. Зукърбърг бе поканен на заседанието на ЕП в Страсбург през април, дни след като свидетелства пред представители на Сената и Конгреса на САЩ. Изпълнителният директор на Фейсбук се очаква да внесе допълнителни разяснения около скандала с \"Кембридж аналитика\", засегнал близо три милиона европейци по данни на Европейската комисия. Сподели:", "date": "2018.05.16", "title": "Зукърбърг се явява на изслушване пред Европарламента"}
{"url": "http://pik.bg/%D1%81%D1%82%D0%B8%D0%B2%D1%8A%D0%BD-%D0%BF%D0%B5%D1%82%D0%BA%D0%BE%D0%B2-%D0%BE%D0%B1%D1%8A%D1%80%D0%BD%D0%B0-%D0%B3%D1%80%D1%8A%D0%B1-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%B3%D1%80%D0%B0%D0%BD%D0%B4-%D0%BA%D0%BE%D0%B9-%D0%B5-%D1%82%D0%BE%D0%B9-news750784.html", "text": "Нападателят на Ботев (Пловдив) Стивън Петков категорично отрече, че се е договорил с отбора на ЦСКА. Младият футболист заяви, че няма реална оферта от червените. Звездата на \"канарчетата\" бе избран за Играч на месеца в Първа професионална лига. \"Изписаха се доста работи. Не мисля, че това ще е последната ми награда с отбора на Ботев. Има още един мач, който е важен за мен и за Ботев. Пишат се неща, но аз имам договор за още една година\", заяви Петков. \"Не изглежда реално да ме пращат в ЦСКА. Сезонът не е свършил. Аз съм професионалист, нещата трябва да се свършат, след което да се решават тези неща, визирам трансферите. Аз имам висока откупна клауза, която не мисля, че има отбор, по-скоро има един тим, който може да си позволи това нещо, но се съмнявам, че ще ме купят за втори път.  Няма реална оферта от ЦСКА. Нито е говорено с моя агент, нито с клуба, нито с мен\", завърши нападателят на Ботев. Сподели:", "date": "2018.05.16", "title": "Стивън Петков обърна гръб на столичен гранд! Кой е той?"}
{"url": "http://pik.bg/%D1%83%D0%BC%D0%BD%D0%B8%D0%BA-%D0%B3%D0%B0%D1%80%D0%B2%D0%B0%D0%BD-%D0%BE%D1%82%D0%BA%D1%80%D0%B0%D0%B4%D0%BD%D0%B0-%D0%BA%D1%80%D0%B5%D0%B4%D0%B8%D1%82%D0%BD%D0%B0-%D0%BA%D0%B0%D1%80%D1%82%D0%B0-%D0%B7%D0%B0-%D0%B4%D0%B0-%D1%81%D0%B8-%D0%BA%D1%83%D0%BF%D0%B8-news750781.html", "text": "Гарван открадна кредитна карта до автоматите за билети за влаковете на гара в Токио, съобщи \"Сайънс алърт\". Свидетел на кражбата засне птицата как разглежда автомат за билети на гара Киншичо, преди да подскочи до жената на съседната машина и да открадне картата й, когато тя излиза от отвора. След това гарванът обаче остава с картата в човката и не съобразява как да я използва. Затова жената успява да си я вземе. Възможно е птицата да е грабнала кредитната карта само заради лъскавата холограма. Известно е обаче, че гарваните са обиграни в бартерните сделки. Те разбират също причинно-следствени връзки и могат да планират действия и да предлагат размяна на неща, които ще им послужат да се сдобият с деликатеси, пише \"Монитор\". Американецът Джош Клайн изобрети автомат, който пуска фъстъци, когато гарван сложи в него монета. Идеята му е така диви птици да намират изгубени монети. Колкото и да е странно, те го правят. Други гарвани бяха наблюдавани да пускат орехи пред спрели на червен светофар автомобили, така че, когато те отново потеглят, да ги счупят. Сподели:", "date": "2018.05.16", "title": "УМНИК! Гарван открадна кредитна карта, за да си купи..."}
{"url": "http://pik.bg/%D0%BF%D1%80%D0%B8%D0%BD%D1%86-%D0%B4%D0%B6%D0%BE%D1%80%D0%B4%D0%B6-%D0%B8-%D0%BF%D1%80%D0%B8%D0%BD%D1%86%D0%B5%D1%81%D0%B0-%D1%88%D0%B0%D1%80%D0%BB%D0%BE%D1%82-%D1%89%D0%B5-%D1%81%D0%B0-%D1%88%D0%B0%D1%84%D0%B5%D1%80%D0%B8-%D0%BD%D0%B0-%D0%B2%D0%B5%D0%BD%D1%87%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-news750813.html", "text": "Две от децата на британския принц Уилям получиха важни роли в предстоящата кралска сватба тази събота. 4-годишният принц Джордж и 3-годишната принцеса Шарлот ще бъдат шафери на принц Хари и Меган Маркъл. Третото дете на принц Уилям и херцогинята на Кеймбридж – принц Луи, се роди миналия месец и няма да присъства на венчавката, предава Би Ти Ви. Сподели:", "date": "2018.05.16", "title": "Принц Джордж и принцеса Шарлот ще са шафери на венчавката на Хари и Меган"}
{"url": "http://pik.bg/%D1%81%D0%BB%D0%B5%D0%B4-%D0%B4%D1%8A%D0%B6%D0%B4-%D0%BA%D0%B0%D1%87%D1%83%D0%BB%D0%BA%D0%B0-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D1%81%D1%8A%D0%B6%D0%B0%D0%BB%D0%B8-%D0%B7%D0%B0-%D1%80%D0%B0%D0%B7%D0%B2%D0%BE%D0%B4%D0%B0-%D1%81-%D1%82%D0%B8%D1%88%D0%BE-%D0%BD%D0%B5-%D0%B7%D0%BD%D0%B0%D0%BC-%D0%B7%D0%B0%D1%89%D0%BE-%D0%B3%D0%BE-%D0%BD%D0%B0%D0%BF%D1%80%D0%B0%D0%B2%D0%B8%D1%85-%D1%81%D0%B5%D0%B3%D0%B0-%D1%81%D0%B8-news750489.html", "text": "Венета Райкова вече не е щастлива от положението си на свободна жена. Телевизионерката открила, че статутът на самотна майка не е за нея и е започнала да съжалява за решението си за развод със съпруга си Тихомир. Дори наскоро се закъхарила, че този път тя е дала тласък на процеса и връщане назад в него няма. \"Патрик е един малък мъж. Подарява ми подаръци, които сам е купил с парите, които е спестил. Предлага да плати сметката\", разказвала е водещата. Тримата макар и вече неофициално обединени като семейство традиционно излизали на срещи. \"Тихомир идва да ни вземе от вкъщи за вечеря, малко като на среща, само дето имаме деветгодишен син. Като изключим това, че не правим секс, май нищо не се е променило отпреди 5 години\", шегува се с положението Венета. Водещата не изпуска възможност да споделя снимки от тези моменти, в които по нищо не може да се отгатне, че семейството й е разбито. Дори сама казва, че Тишо и Патрик са двамата най-важни мъже в живота й. Засега Райкова още не е намерила кой да замести бившия й съпруг, който изглежда все още активно фигурира в живота й като главен герой. Тя отсича, че си ляга сама, но все пак си признава, че за положението си е виновна сама. Имала труден характер и не се примирявала лесно. Освен това имала доста голямо его - не признавала лесно, ако е сгрешила. \"И аз още не мога да осъзная какво стана, ама на - разведохме се и това е! Ако ни питат хората и ние не знаем защо го направихме, често казано\", съвсем чистосърдечно си призна блондинката след поредния въпрос на почитателите й за решението да скъса с Тишо. Въпреки раздялата, с него се виждат за всички големи празници и не пропускат да се забавляват по ресторанти и кафенета. Уж причина за това е синът им Патрик. \"За мен най-важното нещо е да отгледам спокойно, възпитано и щастливо детето си\", настоява Венета и никой не може да отрече, че полага големи усилия за това. Водещата се старае от сега да възпита детето си като джентълмен. В това отношение за Тихомир е пример за детето си. Малкият попивал от него правилното отношение към една жена и след това го репетирал с майка си. Сподели:", "date": "2018.05.16", "title": "СЛЕД ДЪЖД КАЧУЛКА! Венета Райкова съжали за развода с Тишо: Не знам защо го направих, сега си лягам сама!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8-%D0%B2-%D0%BA%D0%BE%D0%BC%D0%B1%D0%B8%D0%BD%D0%B0-%D1%81-%D1%85%D1%83%D0%BB%D0%B8%D1%82%D0%B5%D0%BB%D1%8F-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5-news750790.html", "text": "Защо българските съдии от съдийската колегия на ВСС не защитават Апостола Васил Левски, а се съюзиха с хулителя на националните светини Емил Джасим в делото му срещу ПИК? \"Темида дори се изправи срещу свободното слово в опит да запуши устата на медията ни за въпросите към скандалната съдийка Силвия Хазърбасанова и магистратите от ВСС, които решиха да бранят нея и Джасим. Журналистите от ПИК и стотици недоволни граждани призовахме вчера на протест пред ВСС да бъде защитена българщината и съдиите да се обявят срещу поругаването на национални символи, както и срещу цензурата над българските медии, която се извършва в българския съд. Това обаче не стана и е скандално, че българщината и националните ценности в лицето на Васил Левски, цар Симеон Велики и отец Паисий, хулени от един учител по никакъв начин не трогнаха родната Темида\", обяви в предаването \"Паралакс\" по телевизия СКАТ главният редактор на ПИК Звездомира Мастагаркова. Припомняме, че българският съд в лицето на съдийката Силвия Хазърбасанова от Софийски районен съд присъди в полза на Джасим на делото му срещу ПИК и така се съюзи с безродника, тъпчейки светините ни. \"На протеста дойдоха много граждани, които са потресени и ни подкрепят. Те не са съгласни хора като Джасим да са учители и да учат децата ви, че Левски е „ла*но”. Хората не искат да живеят в страх от съда, който в крайна сметка е призован и платен от народа, за да въздава правда. А сега се страхуват, че ще ви осъдят за това, че браните Апостола и българщината, както стана с нас\", заяви още Мастагаркова. \"За нас този протест беше успешен. Успяхме да обърнем внимание на обществото за този проблем с поругаването на българските национални герои. При нас се спираха случайно минаващи хора, които оставаха на протеста, за да ни подкрепят\", коментира главният редактор на ПИК. \"Няма да се предадем. Тази битка ще продължи. Благодарни сме ви за подкрепата. В днешно време всеки трябва да бъде патриот\", обърна се Звездомира Мастагаркова към водещия на \"Паралакс\" Теодор Ангелов. \"От какво сте застрашена, г-жо Хазърбасанова? От нас, които искаме да защитим Левски, или от Емил Джасим, който учи вашето дете, че Апостола е ла*но\", попита главният редактор на ПИК. \"Тук става въпрос за подмяна на българската история. И тази подмяна идва отвън. Всяка година български съдии ходят на чужда издръжка в САЩ, на семинари и екскурзии. Тези семинари са финансирани от Сорос и \"Америка за България\", разкри тя. \"Всеки има правото да изрази своето мнение. Съдията не е Господ Бог. Съдиите са корумпирани тарикати. За съжаление, не можем да направим кой знае какво относно поругаването на националните ни герои. Едно от средствата е изразяването на обществено недоволство пред ВСС, както направи агенция ПИК\", коментира пред СКАТ вицепремиерът Валери Симеонов. \"Ако продължава така този Висш съдебен съвет, ще дойде момент, в който магистратите няма да може да ходят на работа и да си тръгват от сградата. Вече е имало такива случаи с други институции\", допълни той. \"Съдът в България е много страшен и той работи срещу гражданите\", отсече главният редактор на ПИК. В предаването се включи и историкът проф, Божидар Димитров. \"Абсолютно подкрепям закон срещу обругаването на българските символи. Ние не можем да спрем тези хора. Твърде много пари се изливат върху тях, върху Зелените, върху медиите на Прокопиев и върху джендърските организации. Има и един друг начин - рязка съпротива\", заяви проф. Димитров. В предаването се включиха и други зрители, които подкрепиха каузата на агенция ПИК и твърдо се противопоставиха на решението на съда и на думите на Емил Джасим. Сподели:", "date": "2018.05.16", "title": "ИЗВЪНРЕДНО! Българските магистрати в комбина с хулителя на Левски! Вицепремиерът Валери Симеонов изригна: Съдиите са корумпирани тарикати (ОБНОВЕНА)"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8-%D1%83%D0%B1%D0%B8%D0%BB%D0%B8-%D0%B4%D0%B2%D0%B0%D0%BC%D0%B0-%D1%81%D1%82%D1%83%D0%B4%D0%B5%D0%BD%D1%82%D0%B8-news750786.html", "text": "Съдът в Благоевград призна за виновни подсъдимите М.З. (на 28 години) и П.Д. (на 42 години) за допуснато от тях пътно-транспортно произшествие, при условията на независимо съпричиняване,довело до смъртта на двама студенти. Инцидентът станал около 23 ч. на 02.09.2015 г., на третокласен път III-198 ГКПП – Златарево – Петрич, М.З. управлявал лек автомобил „Фолксваген” след употреба на наркотично вещество – кокаин. Движел се в посока с. Първомай – Петрич с превишена скорост от 120 км/ч., при максимално разрешена скорост от 90 км.ч. Заедно с него в колата се возили двама студенти. В близост до ханче „Сондата“ лекият автомобил се ударил в задната част на движещия се пред него товарен автомобил „Камаз“, управляван от П.Д. В хода разследването е било установено, че камионът бил технически неизправен, а именно с неработещи задни габаритни и стоп светлини, светлина за осветяване на задната табела с регистрационен номер, както и с липсващи светроотразители. При възникналото в резултат от действията на шофьорите ПТП загинали двама студенти, пътували в лекия автомобил. На двамата водачи са наложени ефективни наказания. М.З. е осъден да изтърпи наказание „лишаване от свобода“ за срок от четири години при първоначален „общ“ режим. Той е лишен от правото да управлява моторно превозно средство за срок от пет години. Осъдителната присъда за П.Д. е три години „лишаване от свобода“ и забрана да шофира за пет години. Присъдата подлежи на обжалване и протест пред Софийския апелативен съд. Сподели:", "date": "2018.05.16", "title": "Присъда за шофьори, убили двама студенти"}
{"url": "http://pik.bg/%D0%B3%D0%BE%D0%B4%D0%B8%D0%BD%D0%B0-%D0%B7%D0%B0%D0%B1%D1%80%D0%B0%D0%BD%D0%B0-%D0%B7%D0%B0-%D1%85%D0%BE%D0%B4%D0%B5%D0%BD%D0%B5-%D0%BD%D0%B0-%D0%BC%D0%B0%D1%87-%D0%B7%D0%B0-%D0%B1%D0%B5%D0%B7%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%B8%D1%82%D0%B5-%D1%80%D0%BE%D0%B4%D0%B8%D1%82%D0%B5%D0%BB%D0%B8-news750789.html", "text": "Мерките се вземат след като деца от агитката на Левски бяха заснети на мача с ЦСКА да вдигат ръка за нацистки поздрав, а телата им са изрисувани със свастики. Родителите са установени, единият от които е заклет фен на сините. Дори в личната си карта се подписвал с Левски. След 3 часа разпити обяснил пред МВР, че докато подрастващите са били в обкръжението му са били облечени с тениски и е нямало как да види изрисуваното по телата им. Не знае и чие дело е. \"Децата обаче не държат в ръката си фанелки, т.е. те трябва да са ги оставили при родителите, което ни навежда на мисълта, че няма вариант да не са видели телата им\", коментират от Държавна Агенция Закрила на детето. В тази връзка вчера агенцията е провела разговор с председателя на комисията за децата, младежта и спорта Славчо Атанасов. \"Това ще бъде голямо наказание за истинските фенове и ще ги накара да бъдат по-внимателни\", добави още тя. Предвижда се още да бъде уточнено, че на посетителите се забранява да използват символи, надписи или рисуване на знаци, които подбуждат към омраза или геноцид. Ще бъде необходимо и съставянето на  конкретни указания и към координаторите на спортни събития. Освен това при закупуване на повече билети, продавачът ще трябва да предупреждава феновете, че непълнолетните лица се нуждаят от декларация, за да бъдат допуснати. Още един голям пропуск в закона са установили от ДАЗД – в него не се упоменава един възрастен колко максимално подрастващи би могъл да придружава. Необходимо е в текстовете също да се формулира какво точно означава „отговорен възрастен“. Това е определението за този, който може да придружи непълнолетните на мач. „Някои от децата биват пускани със съседчетата, а дори и с не толкова добре познати възрастни\". Така Елеонора Лилова обяснява защо е необходимо дефинирането. Наказание от една година да не посещават футболни мачове и глоба грози всеки родител, ако детето му е изрисувано неприлично. Това каза пред вестник \"Монитор\" директорът на Държавна агенция за закрила на детето Елеонора Лилова. Това предложение за изменение на Закона за спазване на обществения ред за спортни мероприятия ще бъде внесено до края на месеца от агенцията. Целта е хулиганските прояви и риска за децата да бъдат по-ясно регламентирани. Сподели:", "date": "2018.05.16", "title": "Година забрана за ходене на мач за безотговорните родители"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D1%80%D1%83%D1%81%D0%B8%D1%8F-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%85%D0%B8%D0%BB%D1%8F%D0%B4%D0%B8-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80-%D0%B8-%D0%B2%D0%B7%D1%80%D0%B8%D0%B2-%D0%B2-%D1%81%D0%BA%D0%BB%D0%B0%D0%B4-%D0%B7%D0%B0-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-%D0%B2%D0%B8%D0%B4%D0%B5%D0%BE-news750823.html", "text": "Хиляди хора бяха евакуирани от малкия град Пугачово и околността в Република Удмуртия, Централна Русия, заради пожар и взривове в склад за боеприпаси на бивш военен полигон, съобщава ТАСС. В района е обявено извънредно положение. Огънят обхвана територия от около 50 хектара в близост до града, намиращ се на около хиляда километра източно от Москва. Намираща се наблизо магистрала беше затворена заради продължаващите взривове на боеприпаси. По същата причина огнеборците - над 100 души - засега не могат да стигнат до мястото на пожара. Затова на този етап се налага той да бъде гасен от въздуха. За целта там са изпратени специален противопожарен самолет Бе-200 и три хеликоптера. На този етап няма опасност за живота и имуществото на местните жители, обявиха регионалните власти. Изпратени са десетки полицаи и доброволци, които да охраняват имуществото на евакуираните. В същото депо преди седем години избухна пожар, който отне живота на един войник и нанесе щети на няколко хиляди домове. Сподели:", "date": "2018.05.16", "title": "ОГНЕН АД В РУСИЯ! Евакуираха хиляди след пожар и взрив в склад за боеприпаси (ВИДЕО)"}
{"url": "http://pik.bg/%D0%B2%D1%8F%D1%82%D1%8A%D1%80%D1%8A%D1%82-%D0%BF%D0%BE%D0%B3%D0%BE%D0%B4%D0%B8-%D0%B7%D0%B0%D0%B1%D0%B0%D0%B2%D0%B5%D0%BD-%D0%BD%D0%BE%D0%BC%D0%B5%D1%80-%D0%BD%D0%B0-%D0%BF%D0%B0%D0%BF%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news750791.html", "text": "Когато вятърът започне да си прави шеги, никой не може да ги предотврати, дори и папата, предаде Дарик. По време на официална аудиенция, папа Франциск бе силно затруднен да прочете поставените пред него документи. Вятърът непрекъснато повдигаше пелерината му, като му закриваше цялото лице. Наложило се дори от екипа на Светия отец да помогнат да излезе от ситуацията. Въпреки това, папа Франциск, който е известен с това, че е широкоскроен, не се смути и завърши аудиенцията си. Сподели:", "date": "2018.05.16", "title": "Вятърът погоди забавен номер на папата (СНИМКИ)"}
{"url": "http://pik.bg/%D0%BF%D1%80%D0%B5%D0%BF%D1%80%D0%B0%D0%B2%D1%8F%D1%82-%D0%B2%D0%BE%D1%81%D1%8A%D1%87%D0%BD%D0%B0%D1%82%D0%B0-%D1%84%D0%B8%D0%B3%D1%83%D1%80%D0%B0-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-%D0%B2-%D0%BF%D0%B0%D1%80%D0%B8%D0%B6-news750809.html", "text": "Ръководството на парижкия музей \"Гревен\" призна, че восъчната фигура на президента Еманюел Макрон \"не е подходяща\" и предвижда да я преправи, съобщи АФП. \"Угрижено и сгърчено лице, скована статуя, в която няма живот. Това не е хубаво, нещо не е наред\", каза Ив Деломо, директор на известния музей. \"Статуята на Еманюел Макрон още не е одобрена, не искам да имаме персонаж, който е толкова оспорван в социалните мрежи... Не е невъзможно да преправим статуята, ако трябва да започнем от начало\", допълни Деломо. Той трябва отново да види восъчната фигура на президента в ателието в петък и да реши дали тя ще бъде представена на 24 май, както е предвидено. Решението е деликатно, защото във всяка восъчна фигура се влага много труд. Обикновено изработването й отнема почти шест месеца и струва между 50 000 и 60 000 евро. Снимката на восъчната фигура на президента Макрон беше разпространена в социалните мрежи и предизвика много критики и подигравки. Всичко започна от телевизионно предаване, но то е заснето през септември м.г., когато статуята не е завършена. Оттогава очите и някои елементи са променени. Скулпторът вече е правил восъчни фигури на американския президент Доналд Тръмп, на актрисата Лин Рено, на майстор-готвача Ален Дюкас. Той е работил по снимки на френския президент. Сподели:", "date": "2018.05.16", "title": "Преправят восъчната фигура на Макрон в Париж"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B7%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B0%D0%B7%D0%B0-%D1%89%D0%B5-%D0%B3%D0%B8-%D0%B1%D1%8A%D0%B4%D0%B5-%D0%BB%D0%B8-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%B8-%D0%BB%D0%BE%D0%B2%D0%B5%D1%87-news750648.html", "text": "Гарантираме, че ще направим всичко възможно тези болници да работят. Те са наш приоритет, те са структурно определящи за нас. Това каза по Нова телевизия здравният министър Кирил Ананиев за бъдещето на протестиращите болници във Враца и Ловеч. Напрежението във Враца ескалира и в понеделник заместничката на Ананиев - Жени Начева, беше замеряна с яйца. \"Тези яйца няма да свършат работа. Тези яйца трябваше да бъдат хвърляни срещу тези, които докараха болницата до там. Тези хора, по които ги хвърлят, искат да помогнат. Непрекъснато водим разговори с кредиторите да вдигнат запорите. Лекарите трябва да ни повярват и да се върнат на работа. Следващата заплата ще се получи тогава, когато е графикът за заплати\", допълни той. \"Тези болници се водят към фалит в продължение на 13 години. Тези хора работят там, те са свидетели на всички порочни практики в обществените поръчки, свидетели са на сключените частни договори с частни болници. Частнити болници взимаха скъпите случаи, а тежките оставаха за тях. Те не вярват на държавата, но защо тогава не са дошли при вас и да се оплачат? Те имат гражданските права, които в момента ги прилагат. Те се обръщат към медиите, за да покажат какво се случва в болницата, ние не искаме те да разследват\", сподели министърът. \"Милиони пари са източвани. Случаят във Враца с частната болница, която влиза там – там тя функционира, дава някакви фактури за ремонти и не плаща наем. В Ловеч е сключен договор за ангеограф за 3,300 млн. лева. Частната болница взима 3 млн. лв, държавната – 300 хил. лв.\", описа част от схемите с източването на здравните заведения в двата града здравният министър. \"Ние информирахме, че започваме акции с прокуратурата. Те са влезли в 21 болници, където са установени такива порочни практики. Прокуратурата е единственият орган, който може да каже чия е вината\", завърши Ананиев. Сподели:", "date": "2018.05.16", "title": "ГОРЕЩА ТЕМА! Здравният министър каза ще ги бъде ли болниците във Враца и Ловеч"}
{"url": "http://pik.bg/%D1%83%D0%B4%D0%B0%D1%80-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%B4%D0%B0%D0%B4%D0%B5-%D0%B7%D0%BB%D0%B0%D1%82%D0%BE-%D0%B8-%D0%BD%D0%B0%D0%B4-20-%D0%B1%D0%BE%D0%BD%D0%B0-%D0%BD%D0%B0-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news750713.html", "text": "Възрастна жена даде над 20 000 лв. и злато на телефонни измамници. Това информират от областната дирекция на МВР-Смолян, цитирани от БТА. Измамниците са използвали актуалната през последните месеци версия, че трябва да се съдейства в полицейско разследване. На 81-годишната пенсионерка се обадил мним полицай, който и обяснил, че след малко ще й позвънят и измамници. Жената повярвала, че участва в полицейска операция и оставила в плик пред входа три златни пръстена, 15 000 лева и 4 000 евро. Часове по-късно подала жалба в полицията, разбирайки за измамата. Това е втори случай на телефонна измама в Смолян за една седмица. Преди дни 85-годишна жена била заблудена по същия начин, че помага на полицията и оставила до контейнер за смет 1800 лв. и златни накити. Сподели:", "date": "2018.05.16", "title": "УДАР! Възрастна жена даде злато и над 20 бона на измамници"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D1%81%D0%B5-%D1%80%D0%B0%D0%B7%D0%B3%D0%BD%D0%B5%D0%B2%D0%B8%D1%85%D0%B0-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%81%D1%82-%D1%81%D1%80%D0%B0%D0%B2%D0%BD%D0%B8%D0%BB-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%B8%D0%BC-%D1%81-%D0%BC%D0%B5%D0%BD%D0%BE%D0%BF%D0%B0%D1%83%D0%B7%D0%B0-news750759.html", "text": "Високопоставен служител в Британската централна банка се извини за описанието си на британската икономика като \"менопауза\", след като онлайн коментари го обвиниха в сексизъм и го нарекоха женомразец. Бен Броудбент, помощник-управител в отдела за парична политика в централната банка, заяви пред вестник “Дейли Телеграф“, че бавната икономика претърпява спад в продуктивността, който не се е наблюдавал от края на викторианската епоха на Великобритания през 19 век. Броудбент каза, че през тази епоха се е наблюдавал \"климактериален\" ефект, при който \"растежът на продуктивността внезапно се е забавил до голяма степен\". Той отбеляза, че рязкото забавяне е сходно с наблюдаваното тогава, което е продължило повече от десет години. Броудбент обясни, че терминът \"климактериален\", използван от икономическите хроникьори, по същество означава менопауза, но може да се отнесе и към двата пола и означава, че \"вече сте отвъд пика на продуктивността си\". След критиките на социалните мрежи обаче, той бързо се извини за изказванията си. \"Съжалявам за лошия си избор на термини и съжалявам за нанесената обида\", каза Броудбент в изявление на централната банка. \"Икономическата продуктивност е нещо, което засяга всеки един от нас, от всяка възраст и пол\", добави той. Сподели:", "date": "2018.05.16", "title": "Британците се разгневиха на финансист, сравнил икономиката им с... менопауза"}
{"url": "http://pik.bg/%D0%BC%D0%BE%D1%80%D1%8F%D1%86%D0%B8%D1%82%D0%B5-%D1%81-%D0%BA%D1%80%D0%B5%D1%85%D0%BA%D0%B0-%D0%BF%D1%80%D0%B5%D0%B4%D0%BD%D0%B8%D0%BD%D0%B0-%D1%81%D1%80%D0%B5%D1%89%D1%83-%D1%81%D0%BC%D1%8A%D1%80%D1%84%D0%BE%D0%B2%D0%B5%D1%82%D0%B5-news750822.html", "text": "Черно море победи Локомотив (Пловдив) с 2:1 на стадион \"Тича\" в първи мач от битката за седмото място, което дава шанс за участие в Лига Европа след бараж с третия от първата шестица. И трите попадения в срещата паднаха през втората част. Атанас Зехиров и Мехди Фенуш отбелязаха за варненци, а Филип Михалевич в края на срещата вкара гол за \"смърфовете\", акцентира Канал 3. Двубоят започна добре за домакините, които отправиха първи изстрел към противниковата врата. Георги Божилов стреля от далечна дистанция, но топката премина опасно покрай десния страничен стълб на Милина. В 13-ата минута Радослав Василев опита да прати топката в мрежата на гостите с атрактивно изпълнение на задна ножица, но ударът му не намери целта. Само пет минути по-късно Георги Божилов получи топката пред наказателното поле, обърна се и стреля, но отново встрани от вратата. В 29-ата минута опитният бранител на варненци Даниел Димов засече с глава центриране на Георги Илиев от фаул, но изстрелът му попадна право в ръцете на вратаря на пловдивчани. В 38-ата минута отново Илиев получи топката в половината на Локомотив, напредна и стреля от дъгата на наказателното поле, но отново топката не намери очертанията на вратата на Милина. Второто полувреме започна по подобие на първата част – с натиск на варненци. В 48-ата минута Атанас Зехиров отправи добър плътен удар, който мина близо до левия страничен стълб на вратата. В 53-ата минута Георги Илиев отправи прекрасен фалцов изстрел, но отново късметът не бе на страната на \"моряците\". Шест минути по-късно Мехди Фенуш направи фрапантен пропуск на метри от голлинията. Нападателят на Черно море бе напълно сам пред опразнената врата, като топката попадна в краката му след карамбол, но стреля високо над напречния стълб. В 61-ата минута с гол-шедьовър Атанас Зехиров изведе Черно море напред в резултата. Зехиров навлезе към наказателното поле на гостите и стреля с външен фалц. Топката премина над стража на \"смърфовете\" и влетя в мрежата за 1:0. Само три минути по-късно Черно море вкара втори гол в мача. Мехди Фенуш се възползва от груба грешка на Стивън Езе, проби през центъра и с прецизен удар по земята не остави шансове на Милина – 2:0. В 82-ата минута Даниел Димов имаше възможността да направи резултата класически, но изстрелът му с глава мина над напречната греда. Само три минути по-късно Локомотив стигна до гол. Филим Михалевич засече добро центриране по земя от левия фланг на Абделхаким Буна и върна своите в мача. Георги Илиев изпълни отлично пряк свободен удар, но Милина успя да спаси вратата си от трети гол. В самия край на срещата Аралица получи червен картон. Сподели:", "date": "2018.05.16", "title": "\"Моряците\" с крехка преднина срещу \"смърфовете\""}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B9%D0%BE%D1%82%D0%BE%D0%B2%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BA%D1%83%D0%BB%D1%82%D1%83%D1%80%D0%B5%D0%BD-%D0%B8%D0%BD%D1%81%D1%82%D0%B8%D1%82%D1%83%D1%82-%E2%80%9E%D1%81%D0%B2-%D1%81%D0%B2-%D0%BA%D0%B8%D1%80%D0%B8%D0%BB-%D0%B8-%D0%BC%D0%B5-news750765.html", "text": "Вицепрезидентът Йотова подкрепи Джамбазки за Български културен институт „Св. св. Кирил и Методий“. В този институт българският представител в Европейския парламент и заместник-председател на ВМРО – Българско национално движение Ангел Джамбазки предлага да се провежда българската културна политика зад граница. Идеята е тази институция да опазва българския език чрез провеждането на курсове и програми, които ще издават сертификати за владеенето му. Това е изключително важно и аз ще се боря да го осъществя, заяви още той. Джамбазки изрази тази своя идея първо в предаването на БНТ „Обeщанието“, а вчера пусна и свое официално мотивирано становище по темата. Днес вицепрезидентът Илияна Йотова на работна среща в президентството подкрепи инициативата на Джамбазки. На разговорът присъстваха представители на евродепутата, а именно – председателят на НМК Михаил Петров и сътрудникът на Джамбазки в ЕП Ангел Чакъров и представители на Министерство на културата, на Агенцията за българите в чужбина и на Министерството на образованието. На тази среща беше взето решение да бъдат организирани нови работни срещи, на които експерти в областта да направят своите предложения за юридическото реализиране на Българския културен институт „Св. св. Кирил и Методий“. Отново прилагаме и позицията на Ангел Джамбазки от вчера: Езикът е една от основите на националността. На самосъзнанието. Човек е такъв, на какъвто език мисли. Езикът трябва да бъде пазен. Особено във времена на демографска катастрофа и продължаваща имиграция на младите българи. За съжаление българите бързо и лесно се вписваме в чуждите общества и след едно поколение децата трудно говорят български, а след още едно – изобщо. И вече не са българи. Стават някакви други. От друга страна историческата българска диаспора в Албания, Македония, Западните български покрайнини, Украйна, Молдова пази прекрасно своя бит, традиции, култура, език. Новата българска имиграция в Западна Европа и Северна Америка все още. Редно е да се обърне внимание и на следния феномен: мрежата от неделни училища в чужбина. Стотици неделни училища, водени с истински апостолски плам от самоорганизирани учителки, на доброволен принцип, покриващи географски новата българска имиграция. Единственият начин българският език да бъде съхранен е да бъде учен и използван. За да бъде учен и използван, езикът трябва да е привлекателен, да има полза и причина за това, освен традицията и родолюбието. Например, да може да се кандидатства с него в българските университети. За да се случи това, трябва да има доказателство за владеенето на езика на определено ниво. Да има диплома, сертификат за владеене на езика съгласно държавните стандарти. Да може един българин от Албания, Украйна, Молдова, от Илинойс, от Мадрид да положи изпит по български там, където живее, да получи сертификат и да може да кандидатства с него в български ВУЗ. За целта трябва да има организация на езикови курсове по български език, на провеждане на изпити, на издаване на сертификати. Понастоящем в тази сфера оперират четири български държавни институции. Това са министерствата на образованието, културата, външните работи и Държавната агенция за българите в чужбина. Предлагам да бъде създаден Български културен институт „Св. Св. Кирил и Методий“, който да провежда българската културна политика зад граница, да организира курсове и да провежда изпити по български език. За целта може да бъде надграден съществуващия вече такъв в Министерството на външните работи, българските културни центрове в чужбина да бъдат прехвърлени на негово подчинение с дипломатически статут, както и необходимите структури от министерство на образованието и ДАБЧ, които да осъществяват методическото ръководство и връзката с българските неделни училища, които също да могат да провеждат курсове и изпити при определени условия. Този модел вече работи – Британски съвет, Институт „Сервантес“, Френски институт и прочее. Сподели:", "date": "2018.05.16", "title": "Вицепрезидентът Йотова подкрепи Джамбазки за Български културен институт „Св. св. Кирил и Методий“"}
{"url": "http://pik.bg/%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-2025-%D0%B3%D0%BE%D0%B4%D0%B8%D0%BD%D0%B0-%D0%B5-%D1%80%D0%B5%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D0%B4%D0%B0%D1%82%D0%B0-%D0%B7%D0%B0-%D0%B2%D0%BB%D0%B8%D0%B7%D0%B0%D0%BD%D0%B5-%D0%B2-%D0%B5%D1%81-%D0%BD%D0%B0-%D0%BD%D1%8F%D0%BA%D0%BE%D0%B8-%D1%81%D1%82%D1%80%D0%B0%D0%BD%D0%B8-%D0%BE%D1%82-%D0%B1%D0%B0%D0%BB%D0%BA%D0%B0%D0%BD%D0%B8%D1%82-news750814.html", "text": "Трябва да се подкрепи стратегията на ЕК за Западните Балкани. Това пред БНТ лидерът на ПЕС Сергей Станишев. По думите му 2025 година вече е обозрима дата за ЕС. „Когато има добро отношение и желание, се намира решение на всякакви проблеми. Когато се гледа назад, винаги може да се скараме“, коментира Станишев. По думите му разговори се водят по някои от задачите. „ЕС трябва да има ясен ангажимент и трябва да се даде ясна перспектива“, посочи Станишев. Той обясни, че в Македония определено е налице промяна в нагласите. Истината е, че откакто Зоран Заев е премиер, обстановката е друга, смята политикът. За лидера на ПЕС се показва воля да се върви напред. Той коментира срещата на върха ЕС-Западни Балкани. „Трябва да се даде ясен знак, че ЕС застава зад стратегията и тя ще бъде приета“, смята Станишев. Според него е важно да се подкрепят точките, които дават реални резултати за хората от Западните Балкани. Приоритетът на българското председателство, а именно Западните Балкани, е успех за страната ни. „Това, че Западните Балкани са в дневния ред на ЕС е в резултат на България и на българското правителство, трябва да се гордеем с това“, смята още политикът. Сподели:", "date": "2018.05.16", "title": "Сергей Станишев: 2025 година е реалистична дата за влизане в ЕС на някои страни от Балканите"}
{"url": "http://pik.bg/%D0%B3%D0%B0%D0%B7%D0%BE%D0%B2%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%B6%D0%B5%D0%BD%D0%B0-news750815.html", "text": "Жена на 58 години е обгоряла след експлозия на газ в жилище в Благоевград. Няма опасност за живота ѝ, съобщава БГНЕС. Експлозията е станала около 19 часа тази вечер в жилище на 2-рия етаж на ул. \"В. Априлов\". От взривната вълна са избити прозорците от двете страни на жилищната кооперация. Улицата пред нея е засипана със стъкла, счупено е едно стъкло на паркиран лек автомобил. Пострадалата жена е извадена от жилището. Тя е контактна, била опърлена по лицето от възпламенилата се изтекла от бутилката и събрала се в жилището газ. На място е пристигнала и пожарна, но последвал пожар не е имало, а само експлозия. Според съседи, жената се оплаквала, че има проблеми с газовата бутилка. „Така разтресе, помислихме, че има земетресение”, разказаха съседи на пострадалата. Вероятно поради изтичане на газ от бутилката поради техническа неизправност тя е изпълнила помещението и е експлодирала. Това може да стане и при запалване на лампа в помещението. Нанесени са големи щети в жилището, полицията извършва оглед. Пострадалата жена, след като е транспортирана с линейка до Спешно-приемно отделение на МБАЛ, е приета в отделението по хирургия. Сподели:", "date": "2018.05.16", "title": "Газова експлозия в Благоевград! Пострада жена"}
{"url": "http://pik.bg/%D0%BD%D0%B0%D0%B9-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%B0%D1%82%D0%B0-%D0%B6%D0%B5%D0%BD%D0%B0-%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B0%D1%82%D0%B0-%D1%81%D1%82%D0%B0%D0%BD%D0%B0-%D0%BD%D0%B0-32-news750752.html", "text": "Холивудската актриса и най-сексапилна жена на планетата според списание FHM (2008) Меган Фокс празнува днес своя 32 рожден ден. Меган още в детството си започва да се занимава с танци, а първата си роля поучава във филма \"Капан за родители\". Голямата популярност красавицата печели след 6 години, през 2007 г., когато на екран излиза \"Трансформърс\", а втората част \"бетонира\" звездната й слава. Сподели:", "date": "2018.05.16", "title": "Най-сексапилната жена на планетата стана на 32"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D0%B0%D1%81%D1%82%D0%B5%D1%80%D0%BE%D0%B8%D0%B4-%D0%B5-%D0%BF%D1%80%D0%B5%D0%BC%D0%B8%D0%BD%D0%B0%D0%BB-%D0%BF%D0%BE%D0%BA%D1%80%D0%B0%D0%B9-%D0%B7%D0%B5%D0%BC%D1%8F%D1%82%D0%B0-news750686.html", "text": "Астероид с размерите на еърбъс е прелетял на разстояние 203,4 хиляди километра от Земята, като не е създал опасност от сблъсък с нея, предава Асошиейтед прес. Агенцията цитира съобщение на изследователи от Центъра за малки планети към Смитсъновата астрофизическа обсерватория в Кембридж, щата Масачузетс. Астероидът е с название 2010 WC9. Той е прелетял между нашата планета и Луната, която орбитира на 384 хиляди километра от Земята. Неговият диаметър е от 36 до 119 метра, като скоростта му е била 13 километра в секунда. Небесното тяло извършва пълен оборот около Слънцето за 1,12 година, съобщава БТА. Астероидът 2010 WC9 беше открит през 2010 година от обсерваторията в Аризона. По изчисления на астрономите той не се е приближавал толкова близо до Земята от 300 години. Сподели:", "date": "2018.05.16", "title": "Огромен астероид е преминал покрай Земята"}
{"url": "http://pik.bg/%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%BD%D0%B0-%D0%B3%D0%BE%D1%81%D1%82%D0%B8-%D0%BF%D1%80%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%BB%D1%83%D1%87%D0%B8-%D1%81%D1%8A%D1%81-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-news750646.html", "text": "Декларацията, която ще бъде приета и представена пред европейската общественост, е политическа. Тя изразява увереността и решимостта на държавите-членки да работят заедно с правителствата на страните от Западните Балкани по посока на тяхната евроинтеграция. Към нея има приложения, които всъщност показват как това ще се случи на практика. Това обясни Огнян Златев, ръководител на представителството на Европейската комисия у нас, във връзка с предстоящата среща на върха на европейските лидери у нас. Той поясни, че всички страни-членки са заявили открито своята подкрепа за членството на Косово. \"Лидерите на ЕС и тези на държавите от региона осъзнават, че ако не положат заедно усилия, европейската перспектива ще се отдалечи за неясно кога”, коментира още Златев. По думите му трябва да се възползваме от този рядък исторически шанс и срещата на високо равнище в София да остане в историята. \"Българското правителство положи усилия да убеди лидерите на държавите-членки на ЕС защо е важно темата за европейското бъдеще на Западните Балкани да бъде включена в дневния ред именно сега. И слава Богу, че европейските лидери проявиха разбиране, че това може да се случи”, каза още Златев. Сподели:", "date": "2018.05.16", "title": "ЛИДЕРИТЕ НА ЕВРОПА НА ГОСТИ ПРИ БОРИСОВ: Какво ще се случи със Западните Балкани на срещата на върха в София"}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%BF%D0%BE%D1%89%D0%B5%D0%BD%D1%81%D0%BA%D0%B0-%D0%BC%D0%B0%D1%80%D0%BA%D0%B0-%D0%BF%D0%BE%D1%81%D0%B2%D0%B5%D1%82%D0%B5%D0%BD%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news750767.html", "text": "\"Пощенската марка, посветена на първото Българско председателство на Съвета на Европейския съюз, ще остане във времето, както с филателната, така и със символичната си стойност\". Това заяви министърът на транспорта, информационните технологии и съобщенията Ивайло Московски по време на пускане в употреба на второто пощенско-филателно издание, посветено на българския мандат като лидер на Евросъюза, информира БГНЕС. Печатът за валидиране бе поставен съвместно с министъра за Българското председателство на Съвета на Европейския съюз Лиляна Павлова и изпълнителния директор на Български пощи Деян Дънешки. \"Марката ще бъде добър спомен за добрата организация по време на Българското председателство. Изданието ще бъде подарявано на участниците в Срещата на върха ЕС-Западни Балкани, която ще се състои в София, България, на 17-и май, както и всички останали предстоящите събития в рамките на председателството\", добави министър Московски. Изданието е оформено от художника Парашкев Фереджанов. То пресъздава плаката на българския творец Камен Попов по повод приемането на България в Европейския съюз. Марката е в тираж 20 000 броя. Сподели:", "date": "2018.05.16", "title": "Пуснаха пощенска марка, посветена на Българското председателство"}
{"url": "http://pik.bg/%D0%BE%D0%B1%D1%89-%D0%B1%D1%8A%D0%BB%D0%B3%D0%B0%D1%80%D0%BE-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%BF%D1%80%D0%BE%D0%B4%D1%83%D0%BA%D1%82-%D1%89%D0%B5-%D0%BF%D1%80%D0%B8%D0%B2%D0%BB%D0%B8%D1%87%D0%B0-%D0%BF%D0%BE%D1%81%D0%B5%D1%82%D0%B8%D1%82%D0%B5%D0%BB%D0%B8-%D0%BA%D1%8A%D0%BC-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news750785.html", "text": "Македония е много важен туристически пазар и стратегически партньор за България. През 2017 г. над 545 хил. македонски туристи са посетили страната ни и този интерес не спада. Това заяви министърът на туризма Николина Ангелкова по време на срещата си с македонския министър на икономиката Крешник Бектеши. Тя изрази задоволство, че разговорът се провежда в самото навечерие на срещата на върха ЕС-Западни Балкани, която ще насърчи интеграцията на още страни от региона към европейската идея. Министър Ангелкова очерта значението на туризма като структуроопределящ фактор за българската икономика, който бе издигнат от правителството в приоритетен отрасъл. Секторът е важен фактор за устойчив стопански напредък, каза тя и припомни, че през февруари тази година в София се проведе среща на министрите на туризма от страните членки на ЕС под надслов „Туризъм и икономически растеж“. Форумът от клас „А“ е част от календара на Българското председателство на Съвета на ЕС. На него бяха обсъдени възможностите за привличане на повече туристи към Балканите с трансгранични маршрути и услуги. Предлагаме работна група между България и Македония да създаде съвместен туристически продукт, който да насърчи интереса на туристи от далечни пазари като Китай, Индия, Япония, Южна Корея, САЩ и др. към региона и да залегне в бъдещ общ балкански туристически маршрут. Групата ще предложи и конкретни туристически обекти от двете страни, които да се включат в маршрута, съобщи министър Ангелкова. Тя изказа готовност още през септември в Скопие или Охрид да се проведе среща на местните власти и бранша от двете държави, които да направят контакт помежду си и на бизнес ниво да очертаят общото трасе. Министър Крешник Бектеши изцяло подкрепи идеята и приветства предложението на министър Ангелкова да се създаде двустранна работна група с експерти по маркетинг и международно сътрудничество, които да започнат работа веднага. На среща през септември се очаква те да представят примерна карта с обектите, както и видеоматериали за тях. Двете страни се обединиха около идеята да се изготви план за общите действия и през септември той да бъде подписан. Сподели:", "date": "2018.05.16", "title": "Общ българо-македонски туристически продукт ще привлича посетители към Балканите"}
{"url": "http://pik.bg/%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BC%D0%B5-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%BF%D0%BE-%D0%BF%D0%BE%D0%B2%D0%BE%D0%B4-24-%D0%BC%D0%B0%D0%B9-news750768.html", "text": "Българският комисар по цифровата икономика и общество Мария Габриел, Министерството на образованието и науката, Министерството на културата и Националната библиотека организират в Брюксел тържествено честване по повод 24 май - Ден на покровителите на Европа Кирил и Методий и Ден на българската просвета и култура и на славянската писменост, съобщиха от пресцентъра на Европейската комисия. Събитието ще се проведе на 22 май (вторник) от 19:30 часа в сградата на Европейската комисия Berlaymont в Брюксел. Като почетни гости са поканени министър-председателят Бойко Борисов, председателят на ЕК Жан-Клод Юнкер, председателят на ЕП Антонио Таяни и председателят на Европейския съвет Доналд Туск. Сред гостите ще бъдат министрите на ЕС по образование и култура, посланици, евродепутати, български служители в европейските институции и българската общност в Брюксел. Тържественото отбелязване на най-светлия български празник на книжовността и духовността включва изложба на старопечатни книги и безценен ръкопис, а връх в честването ще бъде тематична 3D визуализация, посветена на празника. Сподели:", "date": "2018.05.16", "title": "Организираме тържества в Брюксел по повод 24 май"}
{"url": "http://pik.bg/%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B2%D1%82%D0%BE%D1%80%D0%BE%D1%82%D0%BE-%D0%B4%D0%B5%D1%82%D0%B5-%D0%BE%D1%82-%D0%BC%D0%B0%D1%87%D0%B0-%D0%BB%D0%B5%D0%B2%D1%81%D0%BA%D0%B8-%D1%81%D0%BB%D0%B0%D0%B2%D0%B8%D1%8F-%D0%BD%D0%B5-%D0%B2%D0%B8%D0%B6%D0%B4%D0%B0-%D0%BD%D0%B8%D1%89%D0%BE-%D0%BB%D0%BE%D1%88%D0%BE-%D0%B2-%D1%81%D0%B2%D0%B0%D1%81%D1%82%D0%B8%D0%BA%D0%B8%D1%82%D0%B5-news750771.html", "text": "Един час разпитваха бащата на второто нарисувано със свастики дете от мача „Левски”-ЦСКА, предава Нова телевизия. Заради този случай МВР, Футболният съюз, социално подпомагане и закрила на детето се събират на извънредна среща. На нея трябва да се реши какви наказания да бъдат наложени на родителите на двете деца, както и да се набележат мерки подобни ситуации да не се повтарят в бъдеще. „Аз съм националист, няма проблеми, за мен това не е грешно”, заяви пред журналисти Гълъбов. „Травмирахте ми детето!”, обърна се бащата към журналистите. „Медиите направиха е*ати проблема – 6 дена се говори за деца, където са на 7 и 8 години, че са нарисувани. Защо не показаха, че му пише и Левски, а само пречупения кръст\", коментира Георги. Сподели:", "date": "2018.05.16", "title": "Бащата на второто дете от мача Левски-Славия не вижда нищо лошо в свастиките"}
{"url": "http://pik.bg/4-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D1%81%D0%B5-%D0%BF%D0%BE%D1%82%D0%B8%D1%82%D0%B5-%D0%BF%D1%80%D0%B5%D0%BA%D0%B0%D0%BB%D0%B5%D0%BD%D0%BE-news750807.html", "text": "Горещината и изпотяването не са никак нетипични в топлите дни. Когато обаче чувствате, че постоянно ви е горещо и изпотяването е прекалено, това може да не е съвсем в реда на нещата, пише Тялото.бг. Горещите вълни при жените не са изненада, но ако установите, че ви е доста по-горещо отколкото на всички хора около вас, може да става въпрос и за здравословен проблем. Кои са причините за прекалено изпотяване? 1. Хипертиреоидизъм Щитовидната жлеза регулира синтеза на хормони, които могат да засегнат и телесната температура. Ако това се случи, ще ви стане много по-горещо от нормалното и може да изпитате проблеми с храносмилането – внезапна загуба на тегло, ускорено сърцебиене, изпотяване, нервност или раздразнителност. 2. Стрес Когато сте подложени под голям стрес, хипоталамусът в мозъка може да наруши функцията си. Неговата работа е да регулира телесната температура. Резултатът от нарушената му функция може да е горещина. 3. Кофеин Любимият наркотик на мнозина е стимулант и когато прекалите с консумацията му, може да има и нежелани ефекти, включително повишаване на телесната температура. Затова ограничете кафето и наблегнете на водата. Скоро ще се почувствате по-добре. 4. Пикантни храни Ако обичате лютото и редовно си похапвате, телесната температура може да се повиши повече от нормалното. Някои изследвания дори показват, че пикантната храна е полезна за цялостното здраве. Ако смятате обаче, че горещината и изпотяването са прекомерни, обърнете се към вашия лекар. „Проблемът обикновено е при родителите. Трябва да сме съзрели като личности, за да можем да водим тези разговори“, коментира Румен Бостанджиев. Кой трябва да учи децата ни за секса – училището, родителите, техните връстници или интернет? Колко е важно доверието в семейството и как да подходим към „онзи разговор“? Сподели:", "date": "2018.05.16", "title": "4 причини да се потите прекалено"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%80%D0%B0%D1%87%D0%BA%D0%BE%D0%B2-%D0%B2-%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D1%80%D0%B0%D0%BC%D0%B0---%D0%BB%D0%B8%D1%85%D0%B2%D0%B0%D1%80%D0%B8-%D0%B2%D0%B7%D0%B5%D0%BB%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B0-%D0%BC%D1%83-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%BF%D1%80%D0%B5%D0%B4-%D1%84%D0%B0%D0%BB-news750780.html", "text": "Спестяванията на Димитър Рачков били напът да се стопят заради непрестанни криминални прояви на неговия брат Петър. Близки до семейството на актьора издават, че освен с крупни суми пари той изгорял и с цял апартамент. Братът на шоузвездата бил сериозно задлъжнял на бургаски лихвари. Само месечните му лихви възлизали на близо 8 хиляди лева, а главницата на заема била 100 бона. Тъй като актьорът не могъл да погаси цялата сума, въпреки че се опитал да претопи поне част от нея, се стигнало дотам, че лихварите взели едно от семейните жилища, което обитавал Петър. Освен дълговете водещият на „Като две капки вода“ плащал и хонорарите на маститите адвокати, които се борят да изчистят тъмното досие на брат му. За последно Митко бръкнал надълбоко в джобовете си преди по-малко от месец, когато стана ясно, че роднината му е бил арестуван след акция в дома в бургаския квартал „Възраждане“. При претърсването разследващите иззели общо 6 съмнителни обекта, сред които и голям буркан с прахообразно вещество, за което Петър твърдял, че е хранителна добавка на билкова основа. Полицаите обаче открили и 4 плика със синтетична дрога, реагирала на метамфетамин. Количеството се оказало доста по-сериозно от 0,5-те грама, намерени в якето на приятелка на Рачков. Той обаче бил пуснат от ареста и в момента от Окръжната прокуратура умували дали да му повдигнат обвинение само за притежание на наркотици или и за разпространение. В рамките на последната година това е трета криминална проява на Петър Рачков, който по-рано бе хванат в подвижна нарколаборатория, а после изловен и да кара без шофьорска книжка. За второто провинение бургазлията се размина само с минимална глоба, тъй като съдът го призна за социално слаб. Истината обаче била, че благодарение на познанствата на известния си и обичан брат той отървал затвора за пореден път. Все пак Димитър и родителите му били жестоко разочаровани от Петър, а актьорът изпаднал в поредна дупка. Комикът все още преживява раздялата си с Мария Игнатова и непрестанните издънки на роднината му го извадили извън строя. Хора от екипа на „Като две капки вода“ разкриват, че Митко лекувал нервите си и лошото настроение с алкохол и често можел да бъде засечен да се черпи в мъжка компания из чалготеките в Студентски град. Сподели:", "date": "2018.05.16", "title": "САМО В ПИК И \"РЕТРО\"! Рачков в огромна драма - лихвари взели апартамента му, актьорът пред фалит заради гафовете на брат си"}
{"url": "http://pik.bg/%D0%BB%D0%BE%D1%88%D0%B0-%D0%B2%D0%B5%D1%81%D1%82-%D0%B7%D0%B0-%D1%87%D0%B8%D1%87%D0%BA%D0%BE-%D0%B2%D0%B5%D0%BD%D1%86%D0%B8-%D1%82%D1%80%D0%B0%D0%BD%D1%81%D1%84%D0%B5%D1%80%D1%8A%D1%82-%D0%BD%D0%B0-%D1%81%D1%82%D0%B5%D1%80%D0%B8%D0%B0%D0%BA%D0%B8%D1%81-%D0%B2-%D0%BE%D0%BB%D0%B8%D0%BC%D0%BF%D0%B8%D0%B0%D0%BA%D0%BE%D1%81-%D0%BF%D1%80%D0%BE%D0%BF%D0%B0%D0%B4%D0%BD%D0%B0-%D1%81%D1%82%D1%80%D0%B0%D0%B6%D1%8A%D1%82-%D0%BD%D0%B0-%D1%81%D0%BB%D0%B0%D0%B2%D0%B8%D1%8F-%D0%BD-news750782.html", "text": "Трансферът на Антонис Стериакис в Олимпиакос е пропаднал, съобщи \"Новспорт\", като се позова на свои източници в Гърция. Вратарят на Славия трябваше да премине в гранда от южната ни съседка. Всичко между двата клуба бе договорено, а след финала за Купата на страната с Левски, Стериакис замина за родината си, за да подпише личния си договор. По-рано днес обаче станя ясно, че той е отказал. Причината да не се стигне до споразумение е нежеланието на Стериакис да е трети вратар, каквито са били плановете на треньорски щаб на Олимпиакос. Титуляр в тима от Пирея този сезон е 34-годишният белгиец Силвио Прото. Освен това са картотекирани още трима вратари на възраст между 19-23 години. От тях само Елефтериос Чутесиотис е записал два мача за първия отбор. Преди малко повече от две седмици лично босът на Славия Венцеслав Стефанов обяви, че Стериакис ще подпише с Олимпиакос. Белите трябваше да приберат около милион евро от трансфера. Сподели:", "date": "2018.05.16", "title": "ЛОША ВЕСТ ЗА ЧИЧКО ВЕНЦИ! Трансферът на Стериакис в Олимпиакос пропадна! Стражът на Славия не искал да бъде трета \"цигулка\" "}
{"url": "http://pik.bg/%D1%82%D1%80%D0%B8%D1%83%D0%BC%D1%84-%D0%B7%D0%B0-%D0%B4%D1%8E%D1%88%D0%B5%D0%BA%D1%87%D0%B8%D0%B8%D1%82%D0%B5-%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-news750818.html", "text": "Атлетико (Мадрид) успя да спечели Лига Европа за трети път в своята история, след като на финала в Лион победи Олимпик Марсилия с 3:0. Триумфът във втория по сила европейски турнир е втори за Диего Симеоне начело на „дюшекчиите”, след като той триумфира с тима в същата надпревара през сезон 2011/12, а две години преди това отборът също бе спечелил състезанието, пише \"Гол\". Френският колос пък губи трети пореден финал в този турнир. Първите две попадения в мач бяха дело на Гризман, който се разписа в 21-ата и 48-ата минути, и така спомогна за спечелването на трофея, а Габи добави един гол в 88-ата минута. Срещата започна доста активно за французите и още в самото начало те имаха страхотен шанс да стигнат до попадение. В 4-ата минута Жермен бе изведен по отличен начин от Пайе в наказателното поле, но нападателят отправи неточен удар, който премина покрай страничната греда. През следващите минути марсилци бяха по-активният отбор на терена, но \"дюшекчиите\" се възползваха от груба грешка в техните редици. В 21-ата минута Манданда подаде топката към Анкиса, който реагира доста неадекватно и я насочи в незнайна посока, а испанците се възползваха веднага от това и Гризман бе изведен сам срещу вратаря от Габи, и с лекота реализира. Минути след това настана суматоха в наказателното поле на Атлетико, но в крайна сметка марсилци не успяха да се възползват от този шанс. В 32-ата минута Марсилия получи втори тежък удар, след като Пайе се контузи и бе принудително заменен, а до почивката нямаше повече попадения. Точно три минути след почивката Гризман реализира и второто си попадение в мача. Френският национал направи добра комбинация с Коке, а след това останал сам срещу вратаря го прехвърли елегантно от близка дистанция и реализира. През следващите минути темпото на игра тотално поспадна с оглед на проливния дъжд, който се изливаше на стадиона. В 65-ата минута Сансон имаше добър шанс да намали, но се подхлъзна при удара си и в крайна сметка топката излезе в аут. Няколко минути след това Коке затрудни максимално Манданда и стражът изби една топка с върха на пръстите си, за да я извади в корнер. В 82-ата минута Митроглу бе на път да върне интригата, но ударът му срещна дясната греда и така пропиля отличен шанс да намали. В 88-ата минута Габи с прецизен удар по земя оформи крайния резултат и така предреши всичко в този мач. МАРСИЛИЯ – АТЛЕТИКО (МАДРИД) 0:3 0:1 Гризман 21 0:2 Гризман 48 0:3 Габи 88 Манданда; Сар, Рами, Луис Густаво, Амави; Замбо Анкиса, Сансон; Товен, Пайе, Окампос; Жермен : Облак; Върсалко, Хименес, Годин, Люка Ернандес; Корея, Саул, Габи, Коке; Коща, Гризман Сподели:", "date": "2018.05.16", "title": "Триумф за \"дюшекчиите\" в Лига Европа!"}
{"url": "http://pik.bg/%D1%88%D0%B0%D1%88-%D0%BF%D0%B0%D1%80%D0%B0%D0%BF%D0%BB%D0%B0%D0%BD%D0%B5%D1%80%D0%B8%D1%81%D1%82-%D1%81%D0%B5-%D1%88%D0%B8%D0%B1%D0%BD%D0%B0-%D0%B2-%D0%BF%D0%BE%D1%81%D0%B5%D1%82%D0%B8%D1%82%D0%B5%D0%BB%D0%B8%D1%82%D0%B5-%D0%B2-%D0%BA%D0%B0%D1%84%D0%B5%D0%BD%D0%B5-%D0%B2%D0%B8%D0%B4%D0%B5%D0%BE-news750776.html", "text": "В планината Хибини, недалеч от Мурманск парапланерист претърпя съвсем неочаквано кацане. Видео с инцидента е публикувано в руската социална мрежа \"ВКонтакте\". На кадрите се вижда как парапланеристът прави заход към кафене, намиращо се на верандата на планинска хижа. Нищонеподозиращите туристи си почиват, но изведнъж вятърът насочва парапланериста към верандата. С голяма скорост той се врязва в няколко маси, помитайки и посетители. Както съобщава \"Говорит Москва\", спортистът се е отървал с леки наранявания, от туристите никой не е пострадал. Сподели:", "date": "2018.05.16", "title": "ШАШ! Парапланерист се шибна в посетителите в кафене (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D0%B2-%D1%80%D0%B8%D0%BC---%D1%80%D0%BE%D0%B6%D0%B4%D0%B5%D0%BD%D0%B8%D0%BA%D1%8A%D1%82-%D0%B3%D1%80%D0%B8%D0%B3%D0%BE%D1%80-%D1%81%D0%B5-%D0%B1%D0%BE%D1%80%D0%B8-%D0%BB%D1%8A%D0%B2%D1%81%D0%BA%D0%B8-%D0%BD%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news750719.html", "text": "Днес Григор Димитров става на 27 години. В гладиаторска битка от втория кръг на Мастърса в Рим, Гришо обаче отстъпи на Кей Нишикори с 1:2 сета. 7:6 (4), 5:7, 4:6 в изключително драматичен спор. Френетична среща, фантастични отигравания и на двамата тенисисти. Григор показа много висока класа, но отстъпва пред Кей. Японецът вече води с 4:1 успеха в преките двубои. Нишикори е бивш номер 4 в тенис-ранглистата, към момента Димитров заема въпросната позиция в подреждането в Тура при мъжете. Мачът стартира с известно закъснение спрямо стартовите прогнози за начало на двубоя. Забавянето се дължи на здравия спор между Стивънс (САЩ) и Канепи (Естония). Които в среща преди Димитров - Нишикори завършиха при резултат 2:1 сета за американката, с трилър в третата част. Кей Нишикори ще играе в следващия кръг с Колшрайбер (Германия). Ето как се разви драматичната битка! Сервис-гейм на нула за Гришо! Подаване на 30 за Нишикори - 1:1. Гейм на 30 и за Димитров - 2:1, без пробиви до първата почивка в мача. Бърз гейм за Кей - 2:2. Григор сервира - 0:15, 0:30, 0:40, 15:40, 30:40, 40:40, точка за брейк пред Нишикори, равенство, нова възможност за пробив, равенство, аванс за Кей, брейк! Димитров отрази 5 точки за пробив, но при шестата се пропука - 3:2 за Нишикори. Подаване на 15 за Кей - 4:2 в негова полза. Гейм на 15 за Гришо - 3:4. Сервис-гейм на 30 за Кей - 5:3 за японеца. Димитров подава за оставане в сета, гейм на 30 за Григор - 4:5. Нишикори сервира за частта - 0:15, 0:30, 0:40, брейк на нула за Гришо - 5:5. Сервис-гейм на 0 за Димитров - 6:5. Гейм на 15 за Кей - 6:6. ТАЙБРЕК! Прецизен сервис и 1:0 точки за Гришо. Нишикори изравни - 1:1. При следващото разиграване един от съдиите на линиите отсъди топка в аут на Нишикори, главният рефер обаче прецени точката да се преиграе. Гришо протестира повече от бурно. А последвалата размяна на удари бе спечелена от Кей - 2:1 точки за японеца. Димитров изравни - 2:2. Мини-брейк за Нишикори и 3:2 за Кей. 4:2. Мини-пробив за Гришо - 3:4. 4:4. 5:4 за Димитров. Мини-брейк за Григор - 6:4. Още един мини-пробив - 7:4 точки за Гришо. 1:0 сета за Димитров! В началото на дългия гейм се стигна до скандална ситуация с Григор. Гришо видимо се ядоса на отсъждане на главния съдия. Последваха думи на висок глас от Димитров. Малко по-късно се зададе преднина от 4:2 точки за Нишикори, а Григор обаче успя да се мобилизира пределно и да поведе с 1:0 части! Подаване на 30 за Нишикори в началото на втория сет. Сервис-гейм на 30 и за Гришо. Гейм на 30 за Кей, без брейкове до първата почивка в частта. Гейм на 40 за Григор - 2:2. Сервис-гейм за Нишикори и 3:2 за Кей. Гейм на нула за Димитров - 3:3. Пробив на 15 - 4:3 за Гришо! Зададе се маратонски сервис-гейм на Григор, а Нишикори съумя да върне брейка - 4:4. Подаване на 0 за Кей и 5:4 в негова полза. Гейм на 30 за Димитров и 5:5. Сервис-гейм на 30 за Нишикори - 6:5 гейма за опонента на Гришо. Пробив на 30 за Кей Нишикори във важен момент. Японецът печели сета със 7:5. Четири сравнително безпроблемни гейма в полза на подаващите на старта на решаващия трети сет. В този момент Григор натисна турбото здраво и успя да осъществи брейк за 3:2. Сервис-гейм на 15, преднината е затвърдена - 4:2. Гейм на 30 за Нишикори - Кей изостава с 3:4. Зададе се много оспорван гейм, в една от ситуациите Кей Нишикори също изрази сериозни претенции към отсъждане на рефера, маратонска битка при въпросното подаване на Григор и брейк за Нишикори - 4:4. Последва нов маратонски гейм, а Кей съумя да отрази възможност за пробив и поведе с 5:4. Брейк за Нишикори на 40 и 6:4 за японеца, 2:1 сета в негова полза. Сподели:", "date": "2018.05.16", "title": "ИЗВЪНРЕДНО! Колосална драма в Рим - рожденикът Григор се бори лъвски, но... (ОБНОВЕНА)"}
{"url": "http://pik.bg/%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-%D0%BE%D1%82%D0%B7%D0%BE%D0%B2%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%B2-%D1%87%D0%B5%D1%82%D0%B8%D1%80%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%81%D1%82%D1%80%D0%B0%D0%BD%D0%B8-news750757.html", "text": "Палестинската автономна власт, базирана на Западния бряг, обяви днес, че отзовава посланиците си в четири страни от Европейския съюз , изпратили свои представители на церемонията в чест на преместеното в Йерусалим посолство на САЩ в Израел, предаде Франс прес. Става дума за Австрия, Унгария, Чехия и Румъния , съобщи палестинското министерство на външните работи. Представители на тези страни са в израелското външно министерство ден преди откриването на посолството на САЩ в Йерусалим. Решението на американския президент Доналд Тръмп да признае Йерусалим за столица на Израел и да премести там американското посолство, което досега бе в Тел Авив, огорчи палестинците . Те виждат в този ход отхвърляне на претенциите им към Източен Йерусалим който искат да направят столица на държавата, към която се стремят, отбелязва Франс прес. Сподели:", "date": "2018.05.16", "title": "Палестина отзова посланиците си в четири европейски страни"}
{"url": "http://pik.bg/%D1%88%D0%BE%D1%84%D1%8C%D0%BE%D1%80-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-%D1%81%D0%BB%D0%B5%D0%B4-%D1%87%D0%B5%D0%BB%D0%B5%D0%BD-%D1%83%D0%B4%D0%B0%D1%80-%D0%B2-%D0%B4%D1%8A%D1%80%D0%B2%D0%BE-news750731.html", "text": "65-годишен шофьор е загинал след челен удар в дърво на пътя Любимец - Свиленград. Това съобщиха от ОДМВР-Хасково. Катастрофата е станала вчера в 11:30 часа преди обед. Мъжът е шофирал лек автомобил \"Фиат\", загубил е контрол над управлението, преминал е през лентата за насрещно движение и е излязъл вляво на платното за движение, при което се е ударил в крайпътно дърво. Свиленградчанинът е транспортиран в местната болница, където по време на операция е починал. Образувано е досъдебно производство. Сподели:", "date": "2018.05.16", "title": "Шофьор загина на място след челен удар в дърво"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BD%D0%B0%D1%85%D0%BE%D0%BA%D0%B0-%D0%B1%D1%81%D0%BF-%D0%B7%D0%B0-%D1%8F%D1%85%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-news750796.html", "text": "С българското председателство се даде един сериозен тласък и ангажиментът на всички европейски лидери показа, че това един невероятен успех. Ние се превръщаме в страна лидер в региона на Западните Балкани. Това заяви пред Би Ти Ви председателят на ПГ на ГЕРБ Цветан Цветанов. Той коментира, че македонската страна и македонският народ са приели много позитивно договора за добросъседство с България. Същият отзвук има и в Албания. \"Аз съм убеден, че около 2024-2025 г. двете страни ще покрият изискванията и критериите за влизането в ЕС\", отбеляза той. Цветанов отбеляза, че в кохезионната политика ЕС има дефицит, след като Великобритания излиза от съюза след Брекзит. \"България е външна страна на ЕС и ние ще можем да се възползваме от тази европейска солидарност\", посочи гостът. Запитан как се развиват европейските разговори за нашите транспортни работници и как ще коментира реакцията на БСП по темата, Цветанов коментира: \"В това досие реално БСП влязоха в темата само преди десетина дни. Смятам, че цялата агресивност от страна на БСП да дискредитират българския премиер, българското председателство, е неприемлива и ние няма да участваме в това. За тях най-важното е да има някакъв сблъсък... Всички ние сме свидетели на много фалшиви новини, които се пускат в публичното пространство. Не прави чест на БСП, че винаги търсят конфронтацията и това неглижиране на нашите усилия. Ние като политици трябваше да бъдем обединени. Защото съм убеден, че ако имахме синхрон в действията си за транспортните фирми... БСП си държат на тяхното. Но те забравиха ли за срещите, които направи премиерът с еврокомисари, с представители на транспортния бизнес?!\", коментира политикът и отново подчерта, че утре транспортните работници не излизат на протест, а излизат в подкрепа на действията на правителството към техния сектор. Цветанов благодари на Станишев за положителната оценка за европредседателството и месеците за подготовка преди това. \"Това, което е направено в българското председателство, министър Павлова отбеляза, че са направени над 1000 мероприятия за това. България се превръща в център на европейската политика\"ы отново подчерта Цветанов. Запитан каква е оценката му за президента Радев, той отговори: \"Разговорите на консултативния съвет са чисто служебни и не смятам, че това трябва да се приема като противопоставяне на институциите. Ние сме заявили категорично - евроатлантическа позиция, България не трябва да прави отстъпление за това\". Сподели:", "date": "2018.05.16", "title": "ГОРЕЩА ТЕМА! Цветан Цветанов нахока БСП за \"яхването\" на протеста на транспортните работници "}
{"url": "http://pik.bg/%D0%B2%D0%B8%D0%BF-%D0%B2%D0%B5%D1%87%D0%B5%D1%80%D1%8F-%D1%87%D0%B5%D1%82%D0%B8%D1%80%D0%B8%D1%81%D1%82%D0%B5%D0%BF%D0%B5%D0%BD%D0%BD%D0%BE-%D0%BC%D0%B5%D0%BD%D1%8E-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B2-%D1%81%D0%BE%D1%84%D0%B8%D1%8F---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D1%85%D0%B0%D0%BF%D0%B2%D0%B0%D1%82-%D0%B5%D0%B2%D1%80%D0%BE%D0%BB%D0%B8%D0%B4%D0%B5%D1%80-news750783.html", "text": "Традиционни българския ястия от био-продукти очакват ръководителите на 28-те държави членки на Срещата на върха в София тази седмица, въпреки заканата на премиера Бойко Борисов да ги посрещне с храни от хипермаркетите заради двойния стандарт, прилаган от Западна Европа. Преди минути Лиляна Павлова посрещна в \"София тех парк\" премиерът Бойко Борисов. Очаква се двамата да посрещат заедно ВИП гостите за вечерята по-късно днес, която е закрита за медии. Освен официален обяд, на 17-ти май за лидерите е подготвена и специална вечеря. Традиционна българска кухня с модерен привкус. Четиристепенно меню, приготвено от 15 шеф готвачи, ще опитат европейските лидери. Три вида салати, телешки кюфтенца с различни видове лютеница, гарнирани с чипс от картофи, биволски стек с трюфели. \"Дълго време търсихме продукти, които да са биосертифицирани и примерно месото да е от добър сорт, плодовете, зеленчуците\", обясни Борислав Паунов, главен готвач за Срещата на върха. Биволското бонфиле е от ферма в Стара планина. То ще бъде поднесено със сос от български черни и бели трюфели. Акцент към ястието са пюре от земна ябълка и пащърнак, гарнирани с бейби моркови. Тази вечеря е предизвикателство за Шеф Паунов. Той признава, че с вълнение ще запретне ръкави в кухнята за нея. \"Това са все пак хора, които обикалят целия свят и опитват всякакви неща и да ги изненадаме от наша страна трябва да сме се подготвили\", добави Борислав Паунов. Изненада несъмнено ще бъде десертът - класически ореховки, но атрактивно поднесени - с кисело мляко и рози с мус от сезонни плодове. Над 900 журналисти ще отразяват срещата на върха в София. Сподели:", "date": "2018.05.16", "title": "ВИП ВЕЧЕРЯ! Четиристепенно меню за Срещата на върха в София - ето какво ще хапват евролидерите у нас (ВИДЕО/ОБНОВЕНА)"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BA%D0%BE%D0%BD%D1%86%D0%B5%D1%81%D0%B8%D0%BE%D0%BD%D0%B5%D1%80%D0%B8-%D0%BD%D0%B0-%D1%82%D1%80%D0%B8-%D0%BC%D0%BE%D1%80%D1%81%D0%BA%D0%B8-%D0%BF%D0%BB%D0%B0%D0%B6%D0%B0-news750738.html", "text": "Правителството определи концесионерите на три морски плажа в област Варна – „Слънчев ден“, „Св. Св. Константин и Елена – север“ и „Св. Св. Константин и Елена - малък плаж“. Концесиите са за срок от 15 години. Концесионер на плаж „Слънчев ден“ е „Амадеус – Ей Си Джи“ ООД. За срока на договора таксата за един чадър и за един шезлонг в зоната за платени плажни принадлежности трябва да е по 8 лв. Размерът на годишното концесионно плащане е 302 969 лв. без ДДС. Предвидените инвестиции за подобряване на пешеходния достъп до морския плаж и за указателни табели с допълнителна информация са в размер на 74 244 лв. Концесионер на другите два плажа е „Св. Св. Константин и Елена Холдинг“ АД. За срока на договора той ще предлага чадърите и шезлонгите 916 май 2018 по 10 лв. в зоните за платени плажни принадлежности. Размерът на годишното концесионно възнаграждение за плаж „Св. Св. Константин и Елена – север“ е 57 768 лв. без ДДС, а за „Св. Св. Константин и Елена - малък плаж“ – 22 733 лв. без ДДС. Размерът на концесионното плащане за всяка календарна година от срока на концесията е определен съгласно приетата от Министерския съвет Методика за определяне на минималния размер на концесионното плащане за морските плажове. Сподели:", "date": "2018.05.16", "title": "Правителството определи концесионери на три морски плажа"}
{"url": "http://pik.bg/%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B5%D0%BD%D0%BF-news750794.html", "text": "Президентът на Сърбия Александър Вучич пристигна за Срещата на върха ЕС-Западни Балкани. Държавният глава беше посрещнат от министър-председателя на България Бойко Борисов. \"Александър Вучич също пристигна на срещата на Европейската народна партия. Благодаря му за усилията. Вярвам, че заедно ще намерим правилния път за Западните Балкани и региона\", написа във Фейсбук премиерът. Сподели:", "date": "2018.05.16", "title": "И президентът на Сърбия Александър Вучич пристигна за срещата на ЕНП"}
{"url": "http://pik.bg/%D0%BA%D1%80%D0%B0%D1%81%D0%B8%D0%B2%D0%B0-%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%BD%D0%B0-%D1%80%D0%B5%D0%BD%D1%82-%D0%B0-%D0%BA%D0%B0%D1%80-%D0%B2%D0%BE%D0%B7%D0%B8%D0%BB%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80%D0%B0-%D0%BE%D1%82-%D1%81%D0%B0%D1%80%D0%B0%D1%84%D0%BE%D0%B2%D0%BE-%D0%BF%D0%B8%D1%82%D0%B0%D0%BB%D0%B0-%D0%B3%D0%BE-%D0%B4%D0%B0%D0%BB%D0%B8-%D0%BD%D0%B5-%D0%B5-%D0%B8%D0%B7%D1%80%D0%B0%D0%B5%D0%BB%D0%B5%D1%86-news750742.html", "text": "Над 15 свидетели бяха разпитани от Специализирания съд в Бургас по делото за атентата в Сарафово. Съдът заседава в морския град за по- голямо улеснение на свидетелите, които са основно от Равда и Несебър. Бомбеният атентат стана на 18 юли 2012 г., в 17:23 часа местно време, при което загинаха 7 души и 35 бяха ранени. Сред жертвите бяха петима израелски туристи от автобуса, шофьорът, който от летището трябвало да ги откара в хотела им в Слънчев бряг и атентаторът, който дефакто се самовзривил с раницата-бомба, която се опитвал да постави в багажното отделение. Тя гръмнала, след като била задействана дистанционно от двама съучястници на атентатора, които явно наблюдавали отстрани какво се случва. В момент, в който, няколко израелци се скарали с камикадзето, че ги прережда, те натиснали копчето и устройството се взривило, съобщава \"Бургас Инфо\". Подсъдими задочно са двама ливански граждани - Мелиад Фарах /представял се и като Браян Джеремая/ и Хасан Ел Хадж Хасан /представял се и като Ралф Рико/, които вече над пет години се издирват с червена бюлетина на \"Интерпол\". Днес бяха разпитани хора, които са виждали и контактували с двамата помагачи. Николинка и Божидар Андрееви, собственици на семейния хотел \"Андреев\" в Несебър разказаха, че шест дни при тях е пребивавал Ралф Уилям Рико. Той представил лична карта от Мичиган, по време на регистрацията в хотела с това име. Не ядял свинско, а предимно сьомга и ходел с неизменна червена безбойлна шапка. На снимката в личната карта бил с перука и шапка, а в Несебър- с къса коса, бил тъмничък, в никакъв случая бял, разказа хазяйката Андреева.Отначало казал, че ще остане само един ден, но после се върнал и в продължение на пет дни си плащал всяка сутрин в девет за престоя. Давал банкнота от 50 лева, връщали му 20 лева. Излизал след като плащал, обикновено с раница на гърба и следобед се връщал. Никой не го е виждал да говори по телефон, никога не поискал и интернет. С персонала разговарял, дори на шега му казвали \"Рико от Порто Рико\". Обяснявал, че в Несебър е \"very nise\", много хубаво и винаги бил много лъчезарен. Вторият помагач на атентатора- Мелияд Фарах отседнал в Равда. Свидетелката Севдалина Козарева разказа днес в Съда в Бургас, че на 7- ми юли той отишъл във фирмата за рент- а-кар, където тя работела- в Равда и поискал да наеме по- икономична кола. Фирмата разполагала с аудита и рено и чужденецът си поръчал \"Рено клио\". Показал шофьорска книжка, която, според свидетелката била международна, издадена от щата Мичиган в САЩ. Адресната регистрация била в Чикаго. Тъй като той не говорел добре английски език, Севдалина го попитала дали не е израелец, но той и отговорил, че е чист американец. Платил за 3- 4 дни, а върнал колата по- рано, но не поискал да си вземе обратно предплатата. Казал, че отива в Несебър и Козарева му предложила да го закара дотам. Според нея, той се държал странно, правел и разни мимики, физиономии и комплименти. Бил висок 1. 70 м, също носел раница, а шофьорската му книжка била с името Браян Джеремая, с което се представил. Друга свидетелка разказа: Видях странен мъж, носеше необичайно голяма раница Няколко дни преди атентата видях на летището мъж, който носеше огромна раница. Самият той бе висок близо два метра, облечен бе с червен анцунг и къси панталони. В това време водех туристи към един от терминалите. Този човек ми се стори изключително странен. Дни преди това пък край автобусите с израелски туристи пак виждах да обикаля странен мъж. Не съм сигурна дали беше същия, защото бях по- далеч. Но си помиклих, че има нов преводач на израелците. Тя не съобщила на никого за странния човек и необичайно голямата му раница, но когато станал атентатът, решила, че може би има общо с него. Жената работи в поморийска туристическа фирма. Сподели:", "date": "2018.05.16", "title": "Красива шофьорка на рент а кар возила атентатора от Сарафово, питала го дали не е израелец "}
{"url": "http://pik.bg/%D1%81%D0%B8%D0%BD%D0%BE%D0%B4%D1%8A%D1%82-%D0%BE%D1%82%D0%B2%D1%8A%D1%80%D0%BD%D0%B0-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8%D1%8F%D1%82-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%B9%D0%BE%D0%B0%D0%BD-%D0%BF%D1%80%D0%B0%D0%B2%D0%BE%D0%BF%D1%80%D0%B8%D0%B5%D0%BC%D0%BD%D0%B8%D0%BA-%D0%BD%D0%B0-%D0%BE%D1%85%D1%80%D0%B8%D0%B4%D1%81%D0%BA%D0%B0%D1%82%D0%B0-%D0%B0%D1%80%D1%85%D0%B8%D0%B5%D0%BF%D0%B8%D1%81%D0%BA%D0%BE%D0%BF%D0%B8%D1%8F-%D0%B5-%D0%B1%D1%8A-news750715.html", "text": "Правоприемник на Охридската епископия е Българската православна църква. Това каза Негово Високопреосвещенство Варненският и Великопреславски митрополит Йоан по повод решението на Светия Синод да не дава благословение представители на Българската православна църква – Българска патриаршия да вземат участие в тържествата по случай 1000-годишнината от основаването на Охридската архиепископия в Охрид. \"Имаме устав, имаме нормативен акт, съгласно който правоприемник на Охридската епископия е Българската православна църква, това е основният ни мотив“, заяви митрополит Йоан пред \"Фокус\". По думите му решението на Светия синод е обмислено. \"Това е едно решение на Светия Синод, което не е необмислено. Това не означава, че ние няма да имаме отношение с Македонската църква. Считаме, че ние трябва да си го отпразнуваме и това е съвсем нормално“, каза още той. Светия Синод на Българската православна църква – Българска патриаршия взе решение за отбелязване на 1000-годишнината от основаването на Българската Охридска архиепископия на 10 юни с отслужване на архиерейска св. литургия в Патриаршеската катедрала „Св. Александър Невски“. Във връзка с бележитата годишнина ще бъде изготвено извънредно Патриаршеско и Синодално послание. Сподели:", "date": "2018.05.16", "title": "Синодът отвърна! Варненският митрополит Йоан: Правоприемник на Охридската архиепископия е Българската църква"}
{"url": "http://pik.bg/%D0%BF%D1%8A%D0%BB%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0%D1%81%D1%82%D0%B0%D0%BD%D0%B0-%D0%B7%D0%B0%D0%B4-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D1%88%D1%83%D0%BC%D0%B0-news750739.html", "text": "Министерският съвет одобри проект на закон за изменение и допълнение на Закона за защита от шума в околната среда. Той има за цел да осигури опазване здравето на населението от вредното въздействие на шума, предизвикан от дейността на търговски и производствени обекти, разкрити в жилищни сгради и сгради със смесено предназначение, зони и територии, предназначени за жилищно строителство, рекреационни зони и територии, както и зони със смесено предназначение. В тази връзка се предлага издаването на становище от регионалните здравни инспекции до общинските и районни администрации, относно осигуряването на акустичен комфорт на живущите само за търговски и производствени обекти, разкрити в жилищни сгради и/или в сгради със смесено предназначение, в които част от сградата е предвидена за жилищно строителство. Със законопроекта се създава правно основание за издаване от Министерския съвет на наредба, която ще определи изискванията за осигуряване на нормална акустична обстановка в жилищни и обществени сгради и в зони и територии, предназначени за жилищно строителство, рекреационни зони и територии и зони и територии със смесено предназначение, както и изискванията към използването на озвучителни средства, която ще регламентира ясно условията за осигуряване на нормална акустична среда в урбанизираните територии, подлежащи на здравна защита, през различните части на денонощието. Със законопроекта се въвеждат ограничения в определени часови пояси за озвучаване на открити площи в зони и територии, предназначени за жилищно строителство, рекреационни зони и територии и зони със смесено предназначение, озвучаването на открити площи от пътни превозни средства и плавателни средства предназначени за спорт, туризъм и развлечения и водноатракционни услуги. Предвидени са и съответните изключения от тези ограничения. Въвежда се изискването озвучаването на гореописаните 16 май 2018 открити площи да става само с озвучителни средства с монтирани автоматични регулатори, контролиращи нивото на звука, така, че да не се допуска ниво на шум над нормативно определените гранични стойности. Допълват се контролните правомощия на министъра на вътрешните работи и определените от него длъжностни лица по отношение на озвучаването на открити площи в тези зони. При осъществяване на контролните си правомощия определените от министъра на вътрешните работи лица ще могат да издават разпореждания по чл. 64 от Закона за МВР и да налагат административни наказания по реда на този закон. Предвижда се и завишаване на определените в закона глоби и имуществени санкции с цел превенция, възпиране на нарушителите и създаване на условия за живот без шум над допустимите граници в околната среда. Очакваният резултат от приемане на предложените изменения и допълнения на закона е осигуряване на акустичен комфорт, подобряване качеството на жизнената среда и повишаване на ефективността и качеството на контрола. Ще се създадат допълнителни възможности за превенция и опазване на общественото здраве. Сподели:", "date": "2018.05.16", "title": "ПЪЛНА ПОДКРЕПА! Правителството застана зад Валери Симеонов в борбата с шума"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D0%B4%D0%B0-%D0%B4%D0%BE%D0%B1%D0%BB%D0%B8%D0%B6%D0%B8%D0%BC-%D0%BF%D1%80%D0%B8%D1%8F%D1%82%D0%B5%D0%BB%D0%B8%D1%82%D0%B5-%D0%BD%D0%B8-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%BF%D0%BE-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B5%D1%81-news750763.html", "text": "Искаме да демонстрираме, че ни е грижа за социално-икономическото развитие на Балканския регион. Това каза председателят на Европейския съвет Доналд Туск в НДК за предстоящата среща ЕС- Западни Балкани. \"Утре ще се срещнем със Западните Балкани за първи път от 15 години“, изтъкна той. „Това ще бъде възможност да покажем, че европейската перспектива за страните от Западните Балкани остава“, заяви Доналд Туск. \"Надявам се да доближим по-близо до ЕС приятелите ни от Западните Балкани“, каза още той. Сподели:", "date": "2018.05.16", "title": "Доналд Туск: Надявам се да доближим приятелите ни от Западните Балкани по-близо до ЕС"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%83%D1%82%D1%80%D0%B5-%D0%B2%D1%81%D0%B8%D1%87%D0%BA%D0%B8-%D0%BB%D0%B8%D0%B4%D0%B5%D1%80%D0%B8-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BF%D0%B5%D1%80%D1%81%D0%BF%D0%B5%D0%BA%D1%82%D0%B8%D0%B2%D0%B0-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5--news750761.html", "text": "Утре всички лидери на ЕС ще подкрепят европейската перспектива на Западните Балкани. Това каза външният министър Екатерина Захариева на конференция „Диалог със Западните Балкани: създаване на регион на растеж, сигурност и свързаност по пътя към Европа“ в НДК. „Присъединяването им няма да е лесно, но в никакъв случай не е невъзможно“, посочи тя. „Трябват още реформи, още повече да убеждаваме част от страните от ЕС“, обясни Екатерина Захариева. \"Със сигурност за 6 месеца разликата е огромна“, изтъкна тя. „Трябва да позволим на страните от Западните Балкани да участват в дебата, в предложенията, и те да формират мнение как си представяме Европа“, заяви външният министър. Сподели:", "date": "2018.05.16", "title": "Екатерина Захариева: Утре всички лидери ще подкрепят европейската перспектива за Западните Балкани"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F-%D1%81-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%E2%80%9E%D0%BD%D0%BE%D0%B2%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F%E2%80%9C-%D0%BA%D0%B8%D1%80%D0%B8%D0%B0%D0%BA%D0%BE%D1%81-%D0%BC%D0%B8%D1%86%D0%BE%D1%82%D0%B0%D0%BA%D0%B8%D1%81-%D1%81%D0%BD%D0%B8%D0%BC%D0%BA%D0%B8-news750769.html", "text": "Министър-председателят и лидер на ГЕРБ Бойко Борисов разговаря с председателя на гръцката партия „Нова демокрация“ Кириакос Мицотакис за евроатлантическата перспектива на страните от Западните Балкани. Мицотакис е в София за срещата на Европейската народна партия. Той поздрави българския премиер за инициативата му за приобщаването на държавите от региона и за провеждането на Срещата на върха утре. „Срещата ЕС – Западни Балкани е от изключителна важност и Гърция винаги ще помага, както го е и правила, на други страни по пътя им към Европа“, заяви Мицотакис. Двамата бяха единодушни, че с реализирането на инфраструктурните проекти в региона ще се начертае и пътна карта за добросъседство между страните. Сподели:", "date": "2018.05.16", "title": "Премиерът Борисов разговаря с председателя на „Нова демокрация“ Кириакос Мицотакис (СНИМКИ)"}
{"url": "http://pik.bg/%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BE%D1%82-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B5%D0%B2%D1%80%D0%BE%D0%BF%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B8%D0%BC%D0%B0-%D1%81%D0%B8%D0%BB%D0%BD%D0%BE-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-%D0%B2-news750717.html", "text": "През изминалите години Парламентарната асамблея за Черноморско икономическо сътрудничество (ПАЧИС) успя да отговори в голяма степен на очакванията на своите основатели и се превърна във важен канал за комуникации между страните от региона, заяви председателят на Народното събрание Цвета Караянчева на заседанието на председателите на парламенти на страните-членки на Организацията за Черноморско икономическо сътрудничество. Срещата на върха в Истанбул е по повод 25-ата годишнина от учредяването на ПАЧИС. Преди четвърт век, на същото това място, представители на девет държави-членки на Организацията за Черноморско икономическо сътрудничество се събраха и подписаха документите за създаването на нашата Асамблея, припомни Цвета Караянчева. Тя подчерта, че днес организацията включва парламентаристи от дванадесет страни, обединени от общото желание да работят за подобряването на стабилността и икономическото благосъстояние на региона и неговите граждани. Нашата Асамблея е институция с важно значение за осигуряването на политическа рамка за гарантиране на общите приоритети за устойчиво развитие на региона и за неговата енергийна и транспортна сигурност, заяви Цвета Караянчева. Според нея постигнатите резултати са забележителни, но и задължаващи. Налага се да бъдат открити нови пътища за посрещане на предизвикателствата, които съвременния сложен и многообразен живот поставя пред страните от региона, добави Цвета Караянчева. Перспективите за развитие на Черноморското икономическо сътрудничество са тясно свързани с европейските интеграционни процеси, подчерта още председателят на Народното събрание. За да отговорим на повечето от предизвикателствата в региона, е необходимо да имаме по-голямо присъствие на Европа в Черноморския регион, както и повече теми от програмата на Черноморския регион да бъдат включени в европейския дневен ред, добави Цвета Караянчева. По повод 25-ата годишнина от учредяването на Асамблеята председателят на Народното събрание беше наградена с почетен медал на ПАЧИС. Прието беше изявление на председателите на парламентите, посветено на годишнината. В заседанието участва и ръководителят на делегацията на Народното събрание в Парламентарната асамблея на Черноморското икономическо сътрудничество и вицепрезидент на ПАЧИС Петър Кънев. Българските участници бяха посрещнати от председателя на Великото национално събрание на Турция Исмаил Кахраман. Сподели:", "date": "2018.05.16", "title": "Председателят на парламента Караянчева от Истанбул: Европа трябва да има силно присъствие в Черноморския регион"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-41-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B8-%D0%BC%D0%B0%D1%89%D0%B0%D0%B1%D0%BD%D0%B0-%D0%B0%D0%BA%D1%86%D0%B8%D1%8F-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D1%85%D0%BE%D1%80%D0%B0-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%B2%D0%B8%D0%B4%D0%B5%D0%BE-news750774.html", "text": "41 българи бяха арестувани при специализирана операция на испанската полиция срещу престъпна група, занимавала се с трафик на хора и сексуална експлоатация на непълнолетни, предава Би Ти Ви. При операцията в Испания са освободени 14 жертви, 12 от които – непълнолетни. 4 жертви на престъпната група са били освободени в други европейски страни. Разследването е започнало през август 2017 г. във връзка с получена информация за група, която се занимавала с кражби от испански магазини, а откраднатото продавала в различни европейски страни. Разследващите установили, че организацията се управлява от необитаеми сгради в Мадрид. Именно в такива сгради са намерени и множество от непълнолетните жертви на групата, които живеели в ужасяващи условия. Те били примамвани да се преместят от България в Испания с фалшиви обещания, но веднъж пристигнали, били поставяни в условия на робство и заставяни да извършват престъпления. В някои случаи обаче непълнолетните са били давани на нелегалната организация от родителите им. Момичетата например са били „купувани на вноски” – първата в България, втората – при пристигането в Испания. Цената се е определяла и от това колко изкусни са били непълнолетните в кражбите. Сподели:", "date": "2018.05.16", "title": "ИЗВЪНРЕДНО! Арестуваха 41 българи при мащабна акция за трафик на хора в Испания (ВИДЕО)"}
{"url": "http://pik.bg/%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%BF%D0%BE%D0%BC%D0%B5%D1%82%D0%B5-7-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-news750735.html", "text": "7-годишно дете е пострадало при пътен инцидент в Пловдив. Това се е случило вчера около 16:20 часа. Тогава пътни полицаи посетили сигнал, че на улица \"Ландос“ в ромския квартал \"Столипиново\" мотопед \"Пежо“ блъснал пресичащо пътното платно 7-годишно момиченце. Пострадалото дете е прегледано в болница и след това е освободено за домашно лечение. Оказало се, че 41-годишният мъж, който управлявал мотопеда нямал книжка. Той бил тестван с дрегер за алкохол, който реагирал отрицателно. Произшествието е отработено по административен ред от служителите на \"Пътна полиция\" под тепетата. Сподели:", "date": "2018.05.16", "title": "\"Столипиново\" настръхна! Моторист без книжка помете 7-годишно дете"}
{"url": "http://pik.bg/%D1%81%D0%B0%D0%BC%D0%BE%D1%83%D0%B1%D0%B8-%D1%81%D0%B5-%D0%B0%D0%BA%D1%82%D0%B8%D0%B2%D0%B8%D1%81%D1%82-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BF%D1%83%D1%82%D0%B8%D0%BD-%D0%B5%D0%B4%D0%B8%D0%BD%D0%BD%D0%B0-%D1%80%D1%83%D1%81%D0%B8%D1%8F-news750795.html", "text": "Членът на експертния съвет на партията на руския президент Владимир Путин \"Единна Русия\" бе открит мъртъв в дома си. До бездиханното тяло на Юрий Котлер е било намерено оръжие. По първоначални данни, съпругата на политика, която била в чужбина, вдигнала тревога, след като той престанал да вдига телефона си. Пристигналите на място полицаи разбили вратата, която била заключена отвътре и намерили мъртвия 50-годишен мъж. 50-годишният Юрий Котлер е завършил международния отдел на факултета по журналистика на Московския университет. Работил е за руски и западни медии, бил е прессекретар на федерална агенция по банкрутите и несъстоятелността и на Федералната комисия за пазара на ценни книжа. През май 2012 г. е избран за член на висшия съвет на партия \"Единна Русия\". На 19 февруари т.г. беше избран за член на Експертния съвет на партията. Според РЕН.тв Котлер е загубил дело на 3 май, а съдът е обявил, че трябва да изплати на Външнотърговска банка сумата от близо 670 000 евро. При огледа е била намерена и предсмъртна бележка , написана от Котлер, в която той пише, че \"не вини никого\". В момента се разпитват съседите. Сподели:", "date": "2018.05.16", "title": "Самоуби се активист на партията на Путин \"Единна Русия\""}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D1%8E%D0%BD%D0%B8-%D0%B7%D0%B0%D0%BF%D0%BE%D1%87%D0%B2%D0%B0-%D1%81-%D0%BC%D0%BE%D1%89%D0%BD%D0%B8-%D0%BC%D0%B0%D0%B3%D0%BD%D0%B8%D1%82%D0%BD%D0%B8-%D0%B1%D1%83%D1%80%D0%B8-news750629.html", "text": "Според графиката на тези явления, първата буря на 1 юни ще бъде от първа степен, от пет възможни, което означава, че ще бъде слаба. На следващия ден се очаква буря от втора степен /средна/. Магнитосферата на Земята след магнитните бури ще бъде променена до 6 юни, предава БТА. Средните магнитни бури преминават сравнително незабелязано за повечето хора. Но те могат да въздействат на енергийните системи, разположени по високите ширини, а също така е възможно да окажат влияние върху космическите апарати. Две магнитни бури, една слаба и една със средна сила, се очакват на Земята на 1 и 2 юни, съобщи ТАСС. Агенцията цитира прогнозите на учени от Лабораторията за рентгенови изследвания на Слънцето към Физическия институт \"Лебедев\" на Руската академия на науките. Сподели:", "date": "2018.05.16", "title": "ПРЕДУПРЕЖДЕНИЕ! Юни започва с мощни магнитни бури"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%8A%D1%80%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F%D1%82%D0%B0-%D0%B7%D0%B0-%D0%B7%D0%B0%D0%BB%D0%BE%D0%B2%D0%B5%D0%BD%D0%B0%D1%82%D0%B0-%D1%81-%D0%BF%D0%BE%D0%B4%D0%BA%D1%83%D0%BF-%D1%88%D0%B5%D1%84%D0%BA%D0%B0-%D0%B2-%D0%BE%D0%B1%D1%89%D0%B8%D0%BD%D0%B0-%D0%BF%D0%BE%D0%B4%D1%83%D0%B5%D0%BD%D0%B5-%D0%BE%D0%B1%D0%BD%D0%BE%D0%B2-news750770.html", "text": "Градският прокурор Емилия Русинова направи първи разкрития за заловената с подкуп шефка на отдел в общината в столичния район Подуене, за чиито арест съобщи ексклузивно ПИК по-рано днес (ВИЖТЕ в ОЩЕ ПО ТЕМАТА). Припомняме, че акцията е проведена от Софийска градска прокуратура и ГДБОП. \"Обвиняемата е получила парична сума, за да наруши свои служебни задължения. Размерът на паричната сума, която е задържана вчерашния ден е 10 000 лева. През миналата година за същата обществена поръчка е получила 5 000 лева. Паричната сума е получена от представител на дружеството, което е спечелило обществена поръчка\", разкриха от прокуратурата. \"Наказанието, което грози арестуваната служителка е ди 8 години лишаване от свобода и глоба до 10 000 лева\", обявиха Емилия Русинова. \"Налични са доказателства, че длъжностното лице е получавало суми не само за тази обществена поръчка. За едната обществена поръчка е получила подарък парична сума, с която да заведе свои подчинени на почивка\", коментираха от обвинението. \"Длъжностното лице ще бъде задържано за 72 часа. Делото ще бъде внесено в съда\", разкриха магистратите. Пред медиите говори и шефът на ГДБОП Ивайло Спиридонов. \"Сигнал за корупционните практики е подаден през октомври миналата година. Няма белязани пари, тъй като нито даващия, нито взимащия подкупа знаеха за акцията. Сделката стана на другия край на София. Въпросната жена работи в община \"Подуене\", а сделката стана в \"Овча купел\". Установили сме доста любопитни факти през тези месеци на разследване. Осигурено е това, което беше нужно за досъдебното производство. Вчера получихме информация, че предстои въпросната сделка с даване на пари и организирахме по най-бързия начин задържането на лицата\", обясни той. \"Обществената поръчка е спечелена от близка до нея фирма. Тя е била председател на комисията и е направила всичко възможно това да се случи. Подменяни са документи, преправяни са подписи. Става въпрос за обществени поръчки, свързани със строителни дейности, саниране на блок и доставка на хранителни стоки. Едната обществена поръчка е за стойност от 2 млн. лева\", добави прокурор Емилия Русинова. Сподели:", "date": "2018.05.16", "title": "ЕКСКЛУЗИВНО В ПИК TV! Първи разкритията за заловената с подкуп шефка в община Подуене (ОБНОВЕНА)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B0%D0%B2%D0%BB%D0%BE%D0%B2%D0%B0-%D0%BE%D0%B1%D1%8F%D0%B2%D0%B8-%D1%83%D1%82%D1%80%D0%B5-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D0%BC%D0%B5-%D0%BC%D0%B5%D0%BC%D0%BE%D1%80%D0%B0%D0%BD%D0%B4%D1%83%D0%BC-%D1%81%D1%8A%D1%81-%D1%81%D1%8A%D1%80%D0%B1%D0%B8%D1%8F-%D0%B7%D0%B0-%D0%B3%D0%B0%D0%B7%D0%BE%D0%B2%D0%B0%D1%82%D0%B0-%D0%B2%D1%80%D1%8A%D0%B7%D0%BA%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B5%D1%82-news750721.html", "text": "След приемането на политическата декларация и Софийския дневния ред на Срещата на Върха утре ще бъдат подписани и първите меморандуми. Това каза министърът за Българското председателство Лиляна Павлова на откриването на дискусия на тема „Инвестиционен потенциал на Западните Балкани“ в НДК. „Първият от тях ще бъде подписан утре между България и Сърбия за газовата връзка между двете страни“, заяви тя. „Вторият меморандум ще бъде подписан на следващия ден - между България и Македония“, обясни Лиляна Павлова. На Срещата на Върха утре очакваме 28-те европейски лидери и 6-те балкански лидери да приемем политическата декларация, че европейската перспектива е необратим процес, каза министър Павлова. „На основата на декларацията да приемем и Софийския план, с който да започне реализацията на определените проекти“, посочи Лиляна Павлова и допълни, че планът включва 3 основни стълба. „Първият са приоритетите, насочени към институционални реформи, така необходими в държавите от Западните Балкани“, изтъкна министърът. „Вторият стълб е сигурността, мерките и борбата с организираната престъпност и миграцията“, обясни Лиляна Павлова. „Третият и най-важен стълб е това как по-добре да инвестираме и да развием потенциала на региона“, каза още тя. В Западните Балкани има над 20 млн. млади хора - работна ръка, от която всички се нуждаем и трябва да се възползваме, коментира Павлова. „ЕС е най-големият търговски партньор на Западните Балкани. Всички заедно трябва да го осъзнаем“, изтъкна тя. „Отварянето към Западните Балкани дава възможност за растеж, за икономическо развитие и просперитет“, заяви Лиляна Павлова. „Преди 1 година не бяхме там, където сме днес. За темата за интеграцията на Западните Балкани ни казваха „Недейте, рисковано е това да е приоритет на Председателството Ви“, коментира министърът. „Има много неща, които вероятно ни разделят. Много въпросителни в отношенията между страните. Знаем темперамента и проблемите си. Днес трябва да намерим това, което ни събира“, обясни Лиляна Павлова. „Да бъдем един отбор, да не се делим на държави, институции и бизнес. Заедно да вървим напред“, призова тя. Сподели:", "date": "2018.05.16", "title": "Министър Павлова обяви: Утре подписваме меморандум със Сърбия за газовата връзка между двете страни"}
{"url": "http://pik.bg/%D0%BE%D0%B1%D1%80%D0%B0%D1%82-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%B2%D1%81%D0%B5-%D0%BF%D0%B0%D0%BA-%D1%89%D0%B5-%D0%BE%D1%82%D0%B8%D0%B4%D0%B5-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-news750726.html", "text": "Бащата на Меган Маркъл все пак е решил да отиде на сватбата на дъщеря си с британския принц Хари, но едва ли ще я отведе до олтара, предаде сайтът TMZ. По-рано американски медии твърдяха, че Томас Маркъл е отказал да ходи на кралската сватба, за да не излага булката. \"Той имаше болки в сърдечната област и получи пристъп. Невероятно е количеството стрес, на което беше подложен заради медиите и затова искаше да иде в болница на преглед\", заяви Саманта Маркъл, доведената сестра на Маркъл. Скандалът избухна след като медии писаха, че Томас Маркъл е разрешил на фотографи да го снимат срещу заплащане. На снимките се вижда как се подготвя за сватбената церемония. Той дори разказал, че е разрешил да бъде сниман, за да поправи впечатленията за себе си, след като през годините е бил засичан от папараци в неспретнат вид и докато купува бира, напомня Нова. Засега въпросът кой ще заведе до олтара Мегън Маркъл все още е актуален. Най-вероятно е това да са майка й, бащата на принц Хари - принц Чарлз или брат му - принц Уилям, който ще е и кум на младоженците. Сподели:", "date": "2018.05.16", "title": "ОБРАТ! Бащата на Меган Маркъл все пак ще отиде на сватбата"}
{"url": "http://pik.bg/%D0%B3%D0%B8%D0%BD%D0%B5%D0%BA%D0%BE%D0%BB%D0%BE%D0%B3-%D0%BE%D1%82%D0%BA%D1%80%D0%B0%D0%B4%D0%BD%D0%B0-%D0%BF%D0%B0%D1%82%D0%B5%D0%BD%D1%82%D0%B0-%D0%B2%D1%8A%D1%80%D1%85%D1%83-%D0%B8%D0%BC%D0%B5%D1%82%D0%BE-%D0%BD%D0%B0-%D0%B4%D0%BE%D0%BA%D1%82%D0%BE%D1%80-%D0%B4%D1%80%D0%B5-news750777.html", "text": "Рапърът Доктор Дре загуби спор за търговка марка срещу гинеколог от Пенсилвания с прякор, който се произнася като неговия псевдоним, съобщи \"Асошиейтед прес\". Гинекологът доктор Дрейън М. Бърч използвал съкратената версия на името си (доктор Дрей) и поискал да я регистрира като търговка марка. Името на лекаря се изписва различно от псевдонима на рапъра - Dr. Drai, a не Dr. Dre. Според рап изпълнителя обаче сходното им звучене може да обърка хората, че между двамата има връзка. Патентната служба на САЩ отхвърли иска на Доктор Дре с мотива, че потребителите ще съумеят да направят разграничението, уточнява \"Монитор\". Сподели:", "date": "2018.05.16", "title": "Гинеколог открадна патента върху името на Доктор Дре"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news750712.html", "text": "Регионалният министър Николай Нанков инспектира участък от магистрала \"Тракия\" между Пловдив и Стара Загора, където в момента тече усилен ремонт. Той публикува и снимки в социалната мрежа \"Фейсбук\", където показа 22-километровата отсечка и постигнатите резултати. Ето какво написа той: 23 години без рехабилитация - това е участъкът от АМ Тракия между Пловдив и Стара Загора. Вчера инспектирах как върви ремонтът, който започна на 8 май и предвиж даме да приключи до 30 юни. Какво се извършва на 22-километровата отсечка? Ремонт на настилката, отводнителни дейности, нова хоризонтална маркировка, възстановяване на пътни знаци и ограничителни системи, а за подобряване конструкцията се полагат около 7 800 кв. м ПВЦ и близо 6 800 кв. м стоманена мрежа. 8 см биндер ще бъде положен в активната лента. Ремонтираният участък ще бъде асфалтиран и с полимермодифициран битум, устойчив на температура до 50 градуса. Целим качество, безопасност и дълготрайност. Сподели:", "date": "2018.05.16", "title": "Министър Нанков инспектира строителството на магистрала \"Тракия\" (СНИМКИ)"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B5%D1%80%D0%B5%D0%B2%D0%B0%D0%BD-%D0%B8%D1%81%D0%BA%D0%B0%D1%82-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-news750723.html", "text": "Демонстранти, изискващи оставката на кмета на арменската столица Ереван Тарон Маргарян, нахлуха в сградата на градската администрация, предава кореспондент на РИА Новости, цитирани от \"Фокус\". Съобщава се, че участващите в акцията се опитват да нахлуят в кабинета на столичния кмет, но пътят им е блокиран от полицески служители и сътрудници на кметството. Маргарян е обвинен от демонстрантите в неефективност при изпълнение на задълженията му и непочтеност спрямо гражданите. Изказано е недоволство и от работата по преустройството на парка в близост до кметството, при което са били отсечени дървета. Представител на фракцията „Елк“ („Изход“) Анаит Бахшян заяви, че оставката на Маргарян би била „нравствена стъпка“, след като издигналата го на поста партия вече не е на власт. Настоящият кмет на Ереван е син на бившия арменски премиер Андраник Маргарян и член на по-рано управлявалата Републиканска партия на Армения, която премина в опозиция след избирането на Никола Пашинян за премиер. Сподели:", "date": "2018.05.16", "title": "Поредни протести в Ереван, искат оставката на кмета"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%BF%D1%80%D0%B8-%D0%B1%D0%BE%D1%80%D0%B8%D1%81%D0%BE%D0%B2---%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%B2%D0%B8%D1%81%D0%BE%D1%87%D0%B0%D0%B9%D1%88%D0%B8%D1%82%D0%B5-%D0%B3-news750778.html", "text": "Топ лидерите на ЕС са в София за срещата на върха Европейски съюз – Западни Балкани. Освен лидерите на държавите членки, тук ще са и ръководителите на Западните Балкани, както и председателите на Еврокомисията, Европарламента и Европейския съвет. Срещата на върха ЕС – Западни Балкани започва тази вечер с вечеря на лидерите в София Тех Парк върху маса от рециклиран картон, върху който лидерите ще напишат свои послания, а те ще бъдат запазени в рамка. Испанският премиер ще си тръгне веднага след вечерята заради испанската позиция за непризнаване на Косово. Нито една държава не е възразила дори срещу запетайка от общата декларация, която ще бъде приета утре. Очаква се да пристигне френският президент , както и унгарският премиер . Тук вече са председателят на ЕНП , председателят на Европейския съвет и председателят на Европейския парламент . Очаква се в столицата ни да пристигне и бившият италиански премиер Силвио Берлускони. Германският канцлер преди часове беше очаквана, но в последния час се появи информация, че може да закъснее заради проблеми с полета й до София. Преди срещата Борисов и канцлерът на Германия Ангела Меркел разговаряха в Аахен след церемонията по връчването на международната награда \"Карл Велики\", която получи френският президент Макрон. В разговора премиерът постави и въпроса за европейските правила за мобилност. Той посочи, че страната ни ще губи 16 милиарда лева годишно, ако предложенията бъдат приети. Министър-председателят каза също, че е поставил въпроса и на френския президент Еманюел Макрон, с когото са се разбрали да го обсъдят по-подробно в телефонен разговор. Канцлерът Меркел изрази разбиране за притесненията на българската страна и посочи, че трябва да се намери приемливо решение за всички държави в ЕС. Сръбският премиер ще успее да дойде навреме, след като въпреки проблемите с Косово, потвърди присъствие. В първата си изява около събитието в НДК днес премиерът Бойко Борисов разказа за трудностите, които са съпътствали фокусирането на Европа към Западните Балкани. \"Накрая се съгласиха и не само се съгласиха, приеха я изключително присърце и това се дължи най-вече на канцлера на Германия г-жа Меркел, която след време не знам дали Нобелова награда ще вземе, но за Балканите мисля, че има какво да ѝ благодарим”, отбеляза премиерът. Гърция и Македония да си стиснат ръцете в София по спора с името, призова още Борисов. Той отправи същия призив и към лидерите на Сърбия и Косово. Западните Балкани трябва да влязат в ЕС, но и да решат проблемите си, което става трудно, но става, заяви германската канцлерка пред Бундестага преди часове, когато все още се очакваше, че ще лети до София тази вечер. Сподели:", "date": "2018.05.16", "title": "ЕКСКЛУЗИВНО В ПИК! Топ лидерите на Европа се събират при Борисов - ето кои са височайшите гости, заради които столицата е под обсада "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B2%D0%B8%D1%81%D1%88-%D0%BA%D0%B0%D0%B4%D1%8A%D1%80-%D0%B2-%D0%BF%D0%B5%D1%81-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D1%81%D0%BF-%D0%B8%D0%BC%D0%B0-%D0%BB%D0%B8-%D1%88%D0%B0%D0%BD%D1%81-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B7%D0%B0-%D0%BD%D0%BE%D0%B2-%D0%BC%D0%B0%D0%BD%D0%B4%D0%B0%D1%82-%D1%81%D0%BB%D0%B5%D0%B4-%D1%82%D1%80%D0%B0-news750773.html", "text": "БСП извърши трагична грешка като се противопостави на Истанбулската конвенция, но шансовете на Сергей Станишев за лидер на ПЕС са високи. Това каза Джакомо Филибек, заместник-генерален секретар на Партията на европейските социалисти (ПЕС) по време на пресконференция преди координационна среща на левите премиери и партийни лидери. Попитан дали Сергей Станишев има перспектива като кандидат за президент на ПЕС за още един мандат, предвид извършеното от БСП по въпроса за Истанбулската конвеция, Филибек отговори: „Отговорът е твърде къс. Г-н Станишев винаги е имал много ясна позиция против консервативните сили, които се обявяват против Истанбулската конвенция. БСП според нас извършва трагична грешка като застава против международен закон, който е за защита на жените от домашно насилие. В случая партията е в малцинство от една и позицията на г-н Станишев е много ясна. Шансовете му са много високи“. Джакомо Филибек добави, че въпросът не се отнася до Сергей Станишев до такава степен, до каквато се отнася до БСП. „Що се отнася до неговата работа в ПЕС, е направил много не само за включването на Западните Балкани, но и по ред въпроси“, заяви Филибек. Сподели:", "date": "2018.05.16", "title": "ИЗВЪНРЕДНО В ПИК! Висш кадър в ПЕС скочи на БСП! Има ли шанс Станишев за нов мандат след \"трагичната грешка\" на Корнелия Нинова"}
{"url": "http://pik.bg/%D1%80%D0%B0%D0%B7%D0%BF%D0%B8%D1%82%D0%B0%D1%85%D0%B0-%D0%BD%D0%B0%D0%B4-20-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B8-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D1%81%D0%B0%D1%80%D0%B0%D1%84%D0%BE%D0%B2%D0%BE-news750707.html", "text": "20 души се явиха в първия ден от изнесеното заседание в Бургас на софийския състав по делото за атентата на летище Сарафово, предаде БГНЕС. Всички те ще бъдат разпитани като свидетели по случая. Сред свидетелите е колега на загиналия шофьор Мустафа Кьосев, очевидци на касапницата, собственици на частни хотели в Несебър, в които са пребивавали помагачи на атентатора. Очаква се днес и утре да бъдат разпитани над 40 свидетели. Бомбата, взривена до автобус на летище Сарафово на 18 юли 2012 г., отне живота на българския шофьор Мустафа Кьосев и на петима израелски граждани. 35 души бяха ранените. Сподели:", "date": "2018.05.16", "title": "Разпитаха над 20 свидетели по делото за атентата в Сарафово"}
{"url": "http://pik.bg/%D1%81%D0%BB%D0%B5%D0%B4-%D1%83%D1%80%D0%B0%D0%B3%D0%B0%D0%BD%D0%B0-%D1%89%D0%B5%D1%82%D0%B8-%D0%B7%D0%B0-%D1%81%D1%82%D0%BE%D1%82%D0%B8%D1%86%D0%B8-%D1%85%D0%B8%D0%BB%D1%8F%D0%B4%D0%B8-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%B1%D1%8F%D0%BB%D0%B0-%D1%81%D0%BB%D0%B0%D1%82%D0%B8%D0%BD%D0%B0-%D0%B8-%D0%BA%D0%BD%D0%B5%D0%B6%D0%B0-news750709.html", "text": "Изкоренени дървета, паднали покриви и унищожена реколта и в района на Бяла Слатина и Кнежа. Бедственото положение там остава в сила. Един от покривите се е стоварило върху улицата. Друг е паднал върху съседна къща и така е нанесъл много сериозни материални щети. Хората още не могат да се отърват от ужаса, който са преживели, показва апокалиптичната картина Нова телевизия. Бурята и едрата градушка нанесе щети и в други населени места в Белослатинско, както и в села в община Враца и Борован. ПИК припомня, че гръмотевична буря със силен вятър и градушка се разрази вчера около 15:30 часа на територията на област Враца, в района на община Бяла Слатина. В оперативния център на пожарната служба бяха получени над 20 сигнала за паднали дървета, електрически стълбове и покриви. Градушката е унищожила зеленчукови, овощни и лозови насаждения в града и селата, има много увредени автомобили. Няма пострадали хора. Продължава работата по отстраняване на последствията от стихията и възстановяване на частично прекъснатото електрозахранване. Започва и оценката на щетите от преминалата буря. На официалната интернет страница на общината са обявени и телефони за подаване на сигнали за нанесени поражения. Сподели:", "date": "2018.05.16", "title": "СЛЕД УРАГАНА: Щети за стотици хиляди в района на Бяла Слатина и Кнежа"}
{"url": "http://pik.bg/%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%BA%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news750673.html", "text": "Абитуриентка пострада при пътен инцидент в Ловеч. Това стана при традиционните изпращания на завършващите ученици. Празничната атмосфера беше помрачена след верижна катастрофа на булевард \"България\" в града, предаде \"България он еър\". В инцидента са участвали три автомобила. За щастие е пострадало само едно момиче, което е прието в болницата без опасност за живота. Сподели:", "date": "2018.05.16", "title": "Абитуриентка пострада при верижна катастрофа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BE%D0%B1%D0%BD%D0%BE%D0%B2-news750710.html", "text": "\"Срещата беше ползотворна\", това заяви лидерът на Воля Веселин Марешки след срещата с вицепремиера Валери Симеонов. Марешки заяви, че по повод законопректа за апартхотелите имат пълно съвпадение с позицията на НФСБ и ще ги подкрепят, както и за преместваемите обекти по родното Черноморие, където според лидера на Воля цари пълен хаус и трябва да бъде въведен ред. \"Като абсолютен трезвеник, който и не пуши, не приемам на 100 процента допускането на тютюнев дим в закрити помещения\", заяви бизнесмена, който даде пример, че той като клиент сега може да направи избор дали да влезе в заведение където се пуши или не, но тези които работят в заведенията нямат избор. По повод темата за хазарта, Марешки заяви, че преди няколко месеца те също остро са поставили тази тема и нямат никакви разминавания с НФСБ, затова че хазарта е вреден, развращава и пречи на хората да живеят нормално. Това било общото, а след това тръгвали различията. Според Воля не по-малко вредни били отровните храни, с които постоянно се залива пазара, като са още по-вредни за здравето на българите и трябва да се помисли в тази посока. \"Ние считаме, че българина не е дебилен, работа на семейството е да възпитава кое е добро и лошо и всеки сам може да вземе решение как да си харчи парите. Затова ние взехме решение всички субекти, които получават пари да бъдат облагани с 10 процента и да бъдат влагани във фонд, който да показва добрите примери. На всяко изтъркано билетче да се показват добрите примери, да се спонсорират\", заяви Марешки. Лидерът на Воля уточни да не се спира рекламата, а телевизиите които взимат пари да дават 10 процента данък върху приходите от реклама на вредни за обществото дейности. Това щяло да бъде решението на Воля. Сподели:", "date": "2018.05.16", "title": "ИЗВЪНРЕДНО В ПИК TV! Марешки с първи думи след срещата с вицепремиера Валери Симеонов (ОБНОВЕНА)"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D1%85%D1%80%D0%B8%D0%B4%D1%81%D0%BA%D0%B0-%D0%B0%D1%80%D1%85%D0%B8%D0%B5%D0%BF%D0%B8%D1%81%D0%BA%D0%BE%D0%BF%D0%B8%D1%8F-%D0%BD%D1%8F%D0%BC%D0%B0-%D0%BF%D1%80%D0%BE%D1%82%D0%B5%D1%81%D1%82-news750692.html", "text": "Отказът на Българската Православна Църква да не се яви на съвместно честване на 1000-годишнината от Охридска архиепископия е правилен. Причината е проста – не се чества нещо, което никога не е създавано, никога не е съществувало, никога не се е било закривано. Охридска архиепископия няма в историческото битие на Балканите. В 1018 г. император Василий ll Българоубиец заварва капитулиралия Охрид, който е последната столица на България. Следва един негов указ, последван и от още един, в който той понижава Българската Патриаршия в археипископия. Това е вторият по ред ранг, но все пак доста висок в църковната йерархия. Той я нарича с официално име и под това име тя съществува - Българска автокефална архиепископия, като предстоятелят й се нарича „архиепископ на Юстиниана Прима и на цяла България”. Има един античен град, за който са смятали, че е някъде около Охрид и който е бил архиепископия. Думата „Охрид” не се споменава никъде – нито при учредяването през 1018 г., нито през нейното дълго съществуване от 750 години. Охрид е просто столица на тази архиепископия, той е катедрален град. Никога не се нарича Охридска архиепископия, а „Архиепископия на Юстиниана Прима”. По онова време погрешно са смятали, че този античен град е бил Охрид. Да, твърди се, че бил родом някъде оттам, от някакво село, близо до Охрид. За съжаление има някакви наети хора. Седя, гледам и не вярвам на очите си! Те говорят, че предстоятелите на Българската Православна Църква, които гласували против това участие, били национални предатели. Те са националните предатели! Защото те приемат, че е съществувала Охридска архиепископия като независима църква на някакъв народ, различен от българския – естествено, това е македонският народ, друг в близките околности разбира се няма – и така им осигуряваме древност. Това е последното издихание на македонизма и за съжаление група млади и може би искренни патриоти, се подведоха по тази сръбска идея. Винаги го е имало тази национализъм. Православието е организирано на поместни православни църкви. Това означава – една църква, един народ, една държава. Но македонците не са отделен народ, те са измислен народ, също като украинците и не биха могли да претендират за такова нещо. В края на краищата историята е история. Тя се е случила, не може да я промениш. Аз съм хетеросексуален, но не правя паради по улиците, за да демонстрирам своята мъжественост и своите сексуални предпочитания. Да благоволят и другите, които имат други предпочитания, да си ги практикуват, никой не им пречи, до там сме демократични, включително и аз, но не и да го рекламират по улиците. Ние рекламите за хазарта ще спрем, та за джендърите ще им позволим. Сподели:", "date": "2018.05.16", "title": "БОМБА В ПИК! Проф. Божидар Димитров с взривяващ коментар: Охридска архиепископия няма, протестиращите са национални предатели! Джендърите да се скрият!"}
{"url": "http://pik.bg/%D1%82%D1%80%D0%B0%D0%B2%D0%BC%D0%B0-%D0%B1%D1%83%D1%80%D1%8F%D1%82%D0%B0-%D0%B2-%D0%BF%D0%BB%D0%B5%D0%B2%D0%B5%D0%BD-%D0%BD%D0%B0%D1%80%D1%8F%D0%B7%D0%B0-%D1%80%D1%8A%D0%BA%D0%B0%D1%82%D0%B0-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%B2-%D0%BF%D0%B0%D0%BD%D0%BE%D1%80%D0%B0%D0%BC%D0%B0%D1%82%D0%B0-news750676.html", "text": "Единственият пострадал вчера е охранител в Панорамата \"Плевенска епопея“. Това съобщи кметът на града Георг Спартански за щетите в общината и обявеното частично бедствено положение заради валежите. \"Незабавно е откаран в Бърза помощ. Обработен е, изгубил е доста кръв, но му е осигурено кръвопреливане“, посочи той. \"Мнението на лекарите е, че ще се възстанови напълно след определен период. Движи пръстите на ръката си, няма срязани сухожилия, а само кръвоносни съдове. Няма опасност за здравето и живота му“, заяви кметът. \"Това е единственият пострадал след тази стихия, което е живо чудо“, коментира с облекчение пред \"Фокус\" градоначалникът. \"Охраната се е опитала да задържи стъклената врата на задния вход, за да не нахлува вода във фоайето на Панорамата. Не са успели да се преборят. Когато витражът се е сринал, охранителят е отскочил, но части от стъклата са засегнали едната му ръка, която е дълбоко нарязана“, каза още Спартански. Сподели:", "date": "2018.05.16", "title": "Травма! Бурята в Плевен наряза ръката на служител в Панорамата"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-340-%D0%BB%D0%B8%D1%82%D1%80%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D0%B5%D1%82%D0%B8%D0%BB%D0%BE%D0%B2-%D0%B0%D0%BB%D0%BA%D0%BE%D1%85%D0%BE%D0%BB-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news750722.html", "text": "340 литра етилов алкохол без документи за платен акциз задържаха при съвместна операция служители на Митница Пловдив и Областната дирекция на МВР в града. На 11 май, на 137-и километър на автомагистрала \"Тракия\" митническите и полицейските служители извършват проверка на лек автомобил с чужда регистрация, управляван от български гражданин. При проверката се установява, че в багажника на автомобила има 34 туби, всяка от по 10 литра, пълни с безцветна течност с мирис на алкохол. Извършен полеви тест показва, че алкохолният градус на течността е 82% vol. Водачът на автомобила е представил фалшиви копия на акцизни декларации. Алкохолът и превозното средство са задържани в склад на Митница Пловдив. По първоначални изчисления предотвратена щета за бюджета е близо 3100 лева, представляващи дължимия за стоката акциз. В тези случаи законът предвижда глоба от двойния размер на акциза или близо 6200 лева. Сподели:", "date": "2018.05.16", "title": "Задържаха 340 литра нелегален етилов алкохол на магистрала \"Тракия\""}
{"url": "http://pik.bg/%D0%BC%D0%BB%D0%B0%D0%B4%D0%B5%D0%B6%D0%B8%D1%82%D0%B5-%D0%BE%D1%82-%D0%B2%D0%BC%D1%80%D0%BE-%D1%81-%D0%B2%D0%B0%D0%B6%D0%BD%D0%BE-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%BA%D1%8A%D0%BC-%D1%81%D0%B2%D0%B5%D1%82%D0%B8%D1%8F-%D1%81%D0%B8%D0%BD%D0%BE%D0%B4-news750708.html", "text": "Младежите от ВМРО изпратиха своя позиция до Светия Синод на Българската Православна Църква. Поводът затова стана отказът на синодалните старци да изпратят делегация за участие в честванията по случай 1000 години от основаването на Охридската архиепископия. Решението на Светия Синод предизвика бурни реакции на неодобрение, а тази сутрин дори имаше и протест пред синодалната палата. Ето и пълния текст на позицията: На 27-28 май 2018 г. ще бъдат отбелязани 1000 години от създаването на Охридската архиепископия. Нейната история започва след падането на България под византийска власт, когато Българската патриаршия е понижена и се създава Охридската архиепископия. Неин пръв архиепископ е монахът Йоан, българин по произход. Като български патриоти, които от 125 години отстояват националните интереси на Родината си, не можем да подминем с лека ръка решението на Светия Синод на Българската православна църква да не участва в честванията по случай 1000 години Охридска архиепископия. В подкрепа на решението да не бъдат изпращани български монаси са гласували митрополитите: Ловчанский Гавриил, Доростолский Амвросий, Западно и Средноевропейский Антоний, Варненский и Великопреславский Йоан, Неврокопский Серафим, Русенский Наум, Врачанский Григорий, Видинский Даниил. Смятаме, че тези хора не осъзнават историческия шанс Българската православна църква да бъде обединител на българския народ, както беше преди 1944 година. След подписването на Договора за добросъседство с Македония, започнаха процеси на дългоочаквано възстановяване на историческата справедливост, а именно сближаването ни с нашите братя от другата страна на границата. За първи път от дълги години се почувства дух на добросъседство и братска подкрепа. Нека не забравяме прекрасните думи на патриарх Кирил, изречени през 70-те години на миналия век, когато при отделянето на Македонската от Сръбската църква (напълно изкуствено поставена там след коминтерновското предателство), дава миро за нашите събратя: „Ако щете ние ще се наречем македонци, но от вас няма да се отречем. Ние и вие – един народ сме“. И за момент с малките жестове на Българската православна църква към македонската, повярвахме, че това може да се случи – с поетата ръка, с даденото отново миро и с Благодатния огън, който получиха от нас. Ваши Високипреосвещенства, днес повече от всякога българският народ се нуждае от обединение. Днес сме много по-близо до духовната цялост на Родината ни. По тази причина, ние настояваме да бъде приета ръката, подадена от Македонската православна църква – Охридска архиепископия (МПЦ-ОА), и БПЦ да стане нейна църква майка. А като такава е длъжна да изпрати духовници на честванията и да покаже, че ние сме едно. Един народ, разделен в две държави, с една история и един дух. Сподели:", "date": "2018.05.16", "title": "Младежите от ВМРО с важно обръщение към Светия синод"}
{"url": "http://pik.bg/%D0%BA%D1%80%D0%B0%D0%BB%D0%B8%D1%86%D0%B0%D1%82%D0%B0-%D0%B8-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D1%81%D0%B0-%D0%BD%D0%B0%D0%B9-%D1%85%D0%B0%D1%80%D0%B5%D1%81%D0%B2%D0%B0%D0%BD%D0%B8-%D0%BE%D1%82-%D0%BD%D0%B0%D1%80%D0%BE%D0%B4%D0%B0-news750687.html", "text": "Принц Хари, който ще се ожени за годеницата си Меган Маркъл на 19 май, е най-харесваният представител на британското кралско семейство по света, заедно с баба си кралица Елизабет Втора, съобщи Ройтерс. В допитването на компанията за маркетингови изследвания Ипсос МОРИ са участвали 20 793 души под 65-годишна възраст от 28 държави. То показва, че представителите на британското кралско семейство общо са приемани добре, със средно 35% одобрение от анкетираните, при 11% неодобрение. Половината от респондентите обаче или нямат мнение, или са безразлични. Безразличието проличава от интереса към сватбата на принц Хари и Меган Маркъл. Всеки четвърти от запитаните се интересува от новините за предстоящата церемония, но 67% не се интересуват от нея. Проучването показва, че 33-годишният Хари и 92-годишната кралица са най-харесваните представители на кралското семейство. Принц Хари е най-харесван от британците. Двамата са следвани от принц Уилям и съпругата му Кейт. Бащата на Хари и наследник на трона, принц Чарлз, се ползва с най-малко одобрение. Изследването сочи още, че 29% от запитаните се отнасят положително към Меган Маркъл, 10% не я одобряват, а 60% нямат мнение. \"Международната репутация на кралското семейство е подсилена от популярността на кралицата и на представители на по-младите поколения, което му дава стабилна основа за в бъдеще\", каза Гидиън Скинър от фирмата за маркетингови изследвания Сподели:", "date": "2018.05.16", "title": "Кралицата и принц Хари са най-харесвани от народа"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%BD%D0%B5-%D1%81%D0%B5-%D0%B1%D1%80%D1%8A%D1%81%D0%BD%D0%B5%D1%82%D0%B5-%D0%B8-%D0%B8%D0%B7%D0%B1%D1%8F%D0%B3%D0%B2%D0%B0%D0%B9%D1%82%D0%B5-%D1%81%D0%B5%D0%BA%D1%81%D0%B0-news750639.html", "text": "27-ят слънчев ден е посветен на Небето. Отваря се небесната врата и Висшите сили говорят с нас чрез небесните знаци, пише астрологът Ивелина Пенчева. Препоръчва се повече време да се прекара на открит въздух и разходки пеша, по-малко в затворени помещения, добавя тя. \"Молете се за близки, за себе си, молитвата ви ще бъде чута. Да се съблюдават правилата за общуване. Дръжте се така, сякаш сте под контрола на 1000 очи, тъй като в този ден сте под контрола на Небето. Бъдете пасивни, естествени. Жените да не използват козметика. Благоприятно е за пътуване, за запознанства, за контакти, за гостоприемство, подаръци, физически практики. Не се препоръчва да се спускате под земята и в шахти, тунели, да копаете земята, гробове. Избягвайте сексуалните контакти. Не трябва да лъжете и да пушите в този ден, както нито да се бръснете, нито да се подстригвате“, предупреждава астрологът. \"Храната трябва да бъде лека и разнообразна, течна и да не е сладка. Спете при вдигнати завеси. Цветовете на деня пък са светло синьо и златисто. Откажете се от зелени и кафяви тонове в облеклото си“, съветва Ивелина Пенчева. Сподели:", "date": "2018.05.16", "title": "Астролог: Не се бръснете и избягвайте секса!"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D0%B1%D1%80%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%84%D0%BE%D1%80%D1%83%D0%BC-%D0%BC%D0%B5%D1%80%D0%BA%D0%B5%D0%BB-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D0%BB%D1%83%D1%87%D0%B8-%D0%BD%D0%BE%D0%B1%D0%B5%D0%BB%D0%BE-news750620.html", "text": "Премиерът Бойко Борисов и министърът на европредседателството Лиляна Павлова участват във форума \"Инвестициите на Балканите\", организиран от Българския форум на бизнес лидери и Българското председателство на Съвета на ЕС 2018. В срещата участва и македонския министър на икономиката Крешник Бектеши, директорът на БАИ Стамен Янев и много бизнесмени. Форумът беше открит от евродепутатът Ева Майдел: \"Страните от региона получиха нова европейска перспектива. ЕС трябва да започне да обсъжда тези възможности не само с правителствата, а и с обществата от Западните Балкани. Една от важните задачи е да започне активен диалог с медиите, с академиите, с експертите. Изключително съм благодарна на премиера Борисов, който прегърна идеята. Благодаря на българското председателство,  с които днес реализираме този форум\". Тя изтъкна още, че само за пет месеца, по време на българското председателство, въпросът със Западните Балкани, е постигнал значителен напредък. \"Първо ще се обърна, тъй като това са мои приятели и не ги приемам и за гости. Много съм щастлив, че с вас мога да споделя какво мисля и какво сме направили по тези теми. Обичам да се пази историческата памет. Премиерите идват и си отиват, а държавите остават. Преди 15 години Гърция в Солун даде перспектива на България и Румъния и ние трябва го помним. Днес в София идват лидерите на Западните Балкани и лидерите на ЕС. Хич не им се занимава на нашите хора, имаме си много проблеми в Европа, но приеха. Това се дължи най-много на канцлера на Германия г-жа Меркел и тя заслужава Нобелова награда един ден\", каза премиерът Борисов. \"С грантовете от ЕК и малко финансиране от бюджетите на страните, аз съм убеден, че Балканите ще бъдат едно от най-добрите места за живеене в Европа. Довечера ще говоря с колегите. Като население Западните Балкани са по-малки от Румъния, а като брутен продукт по-малък от Словакия. Бавничко, с диалог, методично, капка по капка, най-накрая се съгласиха и днес всичките до един ще присъстват на съвета, включително и Тереза Мей, утре ще имаме среща с нея. Брекзит зацикля. Надявам се колегите Заев и Ципрас да приключат този спор с името. Не ви притискаме, вие си знаете. Президентът Вучич и президентът Тачи трябва да си стиснат ръцете. За наше най-голямо съжаление голяма част от вниманието ни ще иде с ядреното споразумение с Иран и търговските отношения със САЩ на фона на десетките загинали палестинци. Конфликтите в Сирия, бежанската вълна - всичките тези убийства, побоища и войни, генерарат още повече проблеми. Аз съм щастлив, че ЕС защитава и своя интерес. Това е - коридор №4, коридор №8, коридор №10 - това е прекрасно за Хърватия, Сърбия, Черна гора, Македония, разбира се за България и Гърция. Ако ние на Балканите не си помогнеме сами, то и Господ не може да ни помогне. Всичко си зависи от нас\", заяви Борисов. Сподели:", "date": "2018.05.16", "title": "ПЪРВО В ПИК TV! Борисов събра Балканите на исторически форум: Меркел трябва да получи Нобелова награда (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%BE%D1%80%D0%B5%D0%B4%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB---%D1%81%D0%BE%D1%84%D0%B8%D0%B9%D1%81%D0%BA%D0%B8-%D0%B3%D1%80%D0%B0%D0%B4%D1%81%D0%BA%D0%B8-%D1%81%D1%8A%D0%B4-%D0%BC%D0%B8%D1%81%D0%BB%D0%B8-%D0%B4%D0%B0%D0%BB%D0%B8-%D0%B4%D0%B0-%D0%BF%D1%83%D1%81%D0%BD%D0%B5-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%B0%D0%BD%D0%B4%D1%80%D0%B5%D0%B9-%D0%BC%D0%BE-news750720.html", "text": "Софийскии градски съд утре ще гледа искане убиеца на Андрей Монов да бъде освободен предсрочно от затвора. Бащата  на загиналия от ножа на Джок Полфрийман по Коледа 2007 студент - психолога и бивш депутат Андрей Монов, и майка му Аксения Монова са в ужас. Като мотив заа освобождаването на автралиеца вероятно ще бъде посочено доброто му поведение зад решетките. Заради организация на лишените от свобода,  която създал в затвора, Българският хелзински комитет начело с Красимир Кънев искаше да го обяви за \"човек на годината\". Само острата реакция на цялата общественост и медиите предотврати тази гавра с паметта на Андрей. Преди това бащата на Полфрийман положи изключителни усилия да прибере сина си в Австралия по силата на екстрадиция. Бурната обществена реакция на тази възможност предотврати отърването на младежа от българския затвор, където трябва да лежи 20 години и е осъден да изплати 400 000 лева обезщетение на семейството на убития Андрей Монов. Окаква се през утрешния ден приятели и състуденти на Андрей да протестират срещу евентуалното оссвобождаване на автралиеца пред Софийски градски съд. Сподели:", "date": "2018.05.16", "title": "ПЪРВО В ПИК! Пореден скандал - Софийски градски съд мисли дали да пусне убиеца на Андрей Монов Полфрийман, семейството на убития студент в ужас"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D0%BA%D1%8A%D0%BC-%D0%B1%D1%81%D0%BF-%D0%B7%D0%B0-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-%D1%82%D0%BE%D0%B2%D0%B0-%D0%B5-%D0%BE%D0%BF%D0%B8%D1%82-%D0%B7%D0%B0-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-news750728.html", "text": "Позицията ни по отношение на българските превозвачи не е променяна, а е надграждана, като съм водил разговори с всички ресорни министри от ЕС. Това заяви министърът на транспорта Ивайло Московски, по повод опитите на БСП провокират скандали около \"закона Макрон\". \"Ако БСП визират датата 5-ти, тази позиция е официална, публична в пълен синхрон с българските превозвачи, като ги защитава и конкретизира къде са проблемите. Още повече в началото на годината, това може да се види и в стенограва, по време на комисия по транспорта г-н Свиленски ми зададе няколко въпроса за железниците, а когато говорих обширно за темата за превозвачите, той ми зададе няколко общи въпроса\", заяви Московски. Той предизвика социалистът Георги Свиленски, ако смята, че ще се справи по-добре от него и от правителството, Московски може да му делигира права и Свиленски да преговаря по темата и да защитава в Европа интересите на превозвачите. Сподели:", "date": "2018.05.16", "title": "ПЪРВО В ПИК TV! Министър Московски към БСП за превозвачите: Това е опит за провокация"}
{"url": "http://pik.bg/%D0%BF%D0%B5%D1%82%D0%B8%D1%86%D0%B8%D1%8F-%D0%B7%D0%B0-%D0%B1%D0%BE%D0%B9%D0%BA%D0%BE%D1%82-%D0%BD%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-2019-%D1%81%D1%8A%D0%B1%D1%80%D0%B0-8000-%D0%BF%D0%BE%D0%B4%D0%BF%D0%B8%D1%81%D0%B0-news750729.html", "text": "Петиция, призоваваща Исландската национална служба за радио и телевизия да бойкотира песенния конкурс \"Евровизия 2019\" в Израел, , след като наскоро десетки палестинци бяха убити от израелската армия. Очаква се петицията да събере 30 000 подписа за една седмица, пише Франс прес, цитирана от БТА. \"Всичко се обсъжда на този стадий\", поясниха от Исландската национална служба за радио и телевизия. Бившият представител на Исландия в песенния конкурс Пол Оскар се присъедини към инициативата на страницата си във Facebook, където разкритикува нациите, които нарушават международното право и човешките права. Финалът на \"Евровизия 2019\" ще се състои в Израел, чиято представителка Нета Барзилай спечели тазгодишното издание на конкурса в Лисабон с песента си \"Toy\", вдъхновена от движението #Аз също. Сподели:", "date": "2018.05.16", "title": "Петиция за бойкот на \"Евровизия 2019\" събра 8000 подписа"}
{"url": "http://pik.bg/%D0%B4%D0%BD%D0%B8-%D0%BF%D1%80%D0%B5%D0%B4%D0%B8-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D1%81-%D0%B6%D0%B5%D1%81%D1%82%D0%BE%D0%BA%D0%B8-%D0%B1%D0%BE%D0%BB%D0%BA%D0%B8-%D0%B2-%D1%81%D1%8A%D1%80%D1%86%D0%B5%D1%82%D0%BE-%D0%B2%D0%BA%D0%B0%D1%80%D0%B2%D0%B0%D1%82-%D0%B3%D0%BE-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news750689.html", "text": "Томас Маркъл обяснил, че е трябвало отново да бъде хоспитализиран, тъй като получил силни болки в гръдната област. Лекарите го били предупредили, че сърцето му е сериозно увредено след инфаркта, прекаран преди седмица. \"Противна ми е мисълта, че мога да пропусна едно от най-важните събития в историята и да не заведа дъщеря си пред олтара\", заявил Томас Маркъл. Бащата на Меган Маркъл ще отиде на сватбата на дъщеря си в събота, когато ще се венчае с принц Хари, ако лекарите му позволят пътуването до Лондон, съобщи Франс прес като цитира изявление на родителя на американската актриса пред сайта TMZ. Сподели:", "date": "2018.05.16", "title": "Дни преди сватбата! Бащата на Меган Маркъл с жестоки болки в сърцето, вкарват го в болница"}
{"url": "http://pik.bg/%D0%BD%D0%B0%D0%B9-%D0%BF%D0%BE%D1%81%D0%BB%D0%B5-%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B3%D0%BB%D0%B0%D1%81%D0%BE%D0%B2%D0%B5-%D1%81-%D0%BD%D0%BE%D0%B2-%D0%B0%D0%BB%D0%B1%D1%83%D0%BC-%D1%81%D0%BB%D0%B5%D0%B4-20-%D0%B3%D0%BE%D0%B4%D0%B8%D0%BD%D0%B8-news750683.html", "text": "Новият албум на \"Мистерия на българските гласове\", озаглавен \"BooCheeMish\", ще дебютира на родния музикален пазар на 23 май, два дни преди световната премиера на диска. Хорът ще зарадва почитателите си с 12 нови произведения, писани специално за него, а с участие в продукцията се разписва и носителката на \"Златен глобус\" Лиса Джерард. Музикантите вече представиха песните от \"BooCheeMish\" с концерти в София и Пловдив миналата година. Възможността да чуят на живо виртуозните изпълнения ще имат и жителите на морската ни столица, където \"Мистерия на българските гласове\" ще дадат тон за песен на 12 юни в рамките на фестивала Варненско лято. Хорът вече направи успешни концерти в Белгия, Холандия, Италия и др. Изяви предстоят още в Швейцария, Полша, Германия и т.н. \"BooCheeMish\" е първият албум на \"Мистерия на българските гласове\" от 20 години насам. От вчера албумът е достъпен и за предварителна онлайн продажба с 15% отстъпка. Създаването му отнема над две години. В албума участват още световният шампион по бийтбокс SkilleR, немският перкусионист Дейвид Кукерман, както и българските музиканти Петър Миланов (китара), Христина Белева (гъдулка), Костадин Генчев (кавал) и Димитър Карамфилов (контрабас). Албумът е продуциран от \"Шуберт Мюзик Пъблишинг\", а песните в него са специално композирани от българският композитор и музикален продуцент на албума Петър Дундаков, от Лиса Джерард и от ирландският композитор Джулс Максуел, предаде \"Монитор\". Сподели:", "date": "2018.05.16", "title": "НАЙ-ПОСЛЕ! \"Мистерия на българските гласове\" с нов албум след 20 години"}
{"url": "http://pik.bg/%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F%D1%82-%D0%BF%D0%BE%D0%B5%D1%82-%D0%BB%D0%BE%D0%B7%D0%B0%D0%BD-%D1%82%D0%B0%D0%BA%D0%B5%D0%B2-%D0%B2-%D1%81%D1%82%D0%B8%D1%85-%D0%B7%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D0%BF%D0%B8%D0%BA-%D0%BF%D1%80%D0%B5%D0%B4%D0%B0%D1%82%D0%B5%D0%BB%D0%B8-%D0%BE%D1%82-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D1%81%D0%B8%D0%BC%D0%B5%D0%BE%D0%BD%D0%B0-%D1%83-%D0%BD%D0%B0-news750667.html", "text": "А на въжето пак виси непостижим и днес Апостолът със своя идеал... го оправдават за нелепия скандал... какво за вас е българската свобода? Адаш Панов, отговори! Кажи, Лозане! Какво за вас е справедливост, господа! Какво е словото за българина днес? Историйо,в съда ти влезе днеска, оцапала и българската чест. и осветяват банковите сметки... Платено правосъдието клето тук чака свойте истински решетки... у нас е имало и дишат покрай нас... Сега предателството висше и в закона, в съда, и в Юда , и в продажната им власт. 15 май 2018 Там долу някакъв келеш Емил Джасим Соросоиди долни, самозвани, Какво са Симеон, Паисий, Левски! Прожектори по улиците светят Предатели от времето на Симеона Сподели:", "date": "2018.05.16", "title": "Известният поет Лозан Такев в стих за протеста на ПИК: Предатели от времето на Симеона у нас е имало и дишат покрай нас..."}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D1%82%D1%83%D1%80%D1%86%D0%B8%D1%8F-%D0%BF%D0%BE%D0%BA%D0%B0%D0%B7%D0%B0-%D1%87%D0%B5%D1%80%D0%B2%D0%B5%D0%BD-%D0%BA%D0%B0%D1%80%D1%82%D0%BE%D0%BD-%D0%BD%D0%B0-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%8F-%D0%BA%D0%BE%D0%BD%D1%81%D1%83%D0%BB-news750669.html", "text": "Anadolu Agency, цитирани от \"Фокус\". Министерството на външните работи на Турция настоя генералния консул на Израел в Истанбул Йозеф Леви Сфари да напусне страната „за известно време\", предава държавната Според дипломатически източници, пожелали анонимност, от ведомството са казали на Сфари да напусне Турция заради безразборното насилие и убийства от страна на израелски войници по границата с Ивицата Газа. Турският генерален консул в Ерусалим бе призован от израелското външно министерство във вторник и също така от него бе поискано да напусне страната за неопределен период от време. Най-малко 62-ма палестинци бяха убити и още хиляди бяха ранени от израелските сили по границата с Ивицата Газа по време на протест в понеделник. Хиляди палестинци се бяха събрали на източната граница, за да вземат участие в протестите, целящи да отбележат годишнината от Деня на Накба и да протестират срещу преместването на посолството на САЩ от Тел Авив в Ерусалим. Сподели:", "date": "2018.05.16", "title": "СКАНДАЛЪТ СЕ РАЗГАРЯ! Турция показа червен картон на израелския консул"}
{"url": "http://pik.bg/%D0%BD%D0%B0%D0%B4%D0%B5%D0%B6%D0%B4%D0%B0%D1%82%D0%B0-%D1%83%D0%B3%D0%B0%D1%81%D0%BD%D0%B0-%D1%83%D1%87%D0%B0%D1%81%D1%82%D0%BD%D0%B8%D0%BA-%D0%B2-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D0%B1%D0%BE%D0%B3-%D0%B4%D0%B0-%D0%B3%D0%BE-%D0%BF%D1%80%D0%BE%D1%81%D1%82%D0%B8-news750695.html", "text": "Един от българските участници в спасителната акция за Боян Петров обяви, че тя е приключила, а следа от българина не е намерена. Кирил Петков, заедно с Петко Петков и пилотът на хеликоптера капитан Сурендра не са успели да открият алпиниста в последния си опит на връх Шиша Пангма. Петков благодари на всички, които участваха десет дни в търсенето, в профила си във фейсбук, а накрая обяви: \"Бог да го прости Боян!\". Ето какво написа той в емоционалното си съобщение: \"Днес направихме още един полет в екип от трима: капитан Surendra и ние двамата - искахме да се уверим с очите си още веднъж - стигнахме 7400 м височина (лагер 3) и после бавно прелетяхме до базовия лагер като се оглеждахме от всички страни - времето беше слънчево - качихме се от 1500 м до 7400 м без аклиматизация.\" \"След това в ниската част на планината направихме много заходи. Целия високопланински полет беше 1 час и 30 минути. За съжаление не открихме Боян, но сега можем да си тръгнем знаейки, че всичко възможно наистина беше направено.\" \"Специално искаме да благодарим на 10те приятеля на Боян, които вчера финансираха този полет директно, на невероятната група и организация на Китай, и на смелите пилоти на Simrikair, както и на всички българи, хора и институции, които помогнаха това да се осъществи! Бог да го прости Боян!\", написа Петков. Сподели:", "date": "2018.05.16", "title": "НАДЕЖДАТА УГАСНА! Участник в издирването на Боян Петров: Бог да го прости!"}
{"url": "http://pik.bg/%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B8-%D0%BE%D1%82%D0%BD%D0%BE%D0%B2%D0%BE-%D1%82%D1%8A%D1%80%D1%81%D1%8F%D1%82-%D0%B1%D0%BE%D1%8F%D0%BD-%D0%BF%D0%B5%D1%82%D1%80%D0%BE%D0%B2-news750649.html", "text": "Спасителният екип, който търси Боян Петров, е излетял от летището в Катманду към връх Шиша Пангма. Това става ясно от публикация на Dream Wanderlust в социалната мрежа \"Фейсбук\". Спасителният екип на хеликоптера вече започна операцията по търсене на изчезналия алпинист Боян Петров тази сутрин. Времето е умерено добро за провеждане на операцията. Екипът се движи към връх Шиша Пангма. Днес екипът трябва да извърши финално търсене на Боян, преди да се стигне до някакво заключение. Сподели:", "date": "2018.05.16", "title": "Хеликоптери отново търсят Боян Петров"}
{"url": "http://pik.bg/%D0%B2%D1%83%D1%87%D0%B8%D1%87-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%B0%D0%B1%D0%B8%D0%B2%D0%B0%D0%BC%D0%B5-%D0%BD%D0%BE%D0%B6-%D0%B2-%D0%B3%D1%8A%D1%80%D0%B1%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news750670.html", "text": "Ние не трябва да забиваме нож в гърба на България, каза сръбският президент Александър Вучич, предаде белградското радио Б92. Държавният глава на западната ни съседка вчера преди да отпътува за днешната среща на върха в София от германския град Дюселдорф обясни защо той ще участвува във форума на високо ниво в българската столица. \"България направи и прави много за нас. Ето защо ние не можем и не трябва да забием нож в гърба на нашите съседи, които ни помагат\", заяви той. Вучич се спря и върху отсъствието на испанския премиер Мариано Рахой от срещата на върха ЕС-Западни Балкани. \"Иберийската държава е член на клуба, наречен Европейски съюз. Тя може да си позволи такива действия. Ние не сме част от този клуб и не можем да си позволим такива постъпки\", посочи още лидерът на Сърбия. Рахой отказа да участва в срещата на върха между лидерите на блока и държавниците от Западните Балкани заради присъствието на представител на Косово. Испания, заедно с Гърция, Кипър, Румъния и Словакия е сред членките на ЕС, които не признават бившата сръбска провинция за държава. Сподели:", "date": "2018.05.16", "title": "Вучич: Не трябва да забиваме нож в гърба на България"}
{"url": "http://pik.bg/%D0%BA%D1%80%D0%B8%D0%BC%D0%B8-%D1%81%D1%85%D0%B5%D0%BC%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D1%81-%D1%87%D0%B5%D1%82%D0%B2%D1%8A%D1%80%D1%82%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F---%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4-%D0%B1%D0%BE%D1%81%D1%8A%D1%82-%D0%B2-%D0%BF%D0%BE%D1%80%D0%B5%D0%B4%D0%BD%D0%B0-%D1%81%D0%B0%D0%B3%D0%B0-news750666.html", "text": "\"Осъждан“. Клеймото все още седи върху Димитър Желязков-Митьо Очите, но скоро това може да се промени. На делото срещу групата на Божидар Кузманов-Божо Кравата и групата му Очите имаше паметна изява като свидетел. Адвокатите използваха криминалното минало, за да компрометират Желязков. Адвокат Иван Ангелов при разпита попита Очите дали има обвинение за участие във въоръжен грабеж. \"Сега ще ме реабилитират, пуснал съм документи“, отговори босът от Несебър. След въпрос дали е организирал и инструктирал групи, адвокатът на Очите – Илиан Василев, направи едно от десетките си възражения. Самият Димитър Желязков пък каза, като се обърна към съдебния състав: \"Аз съм си излежал присъдата, г-н съдия. Лежах 6 години и 4 месеца\". Митьо Очите бе пуснат от затвора през 2012 г. В момента той се води осъждан, но след реабилитацията това вече няма да е така, разяснява \"Флагман\". На два пъти Очите каза, че му предстои нова операция. Припомняме, че при стрелбата на 8 юни 2016 г. в ресторанта „4 You” в Слънчев бряг той бе ранен тежко, но оцеля. В съда Митьо Очите обясни, че е бил около месец в кома. Пораженията от куршумите били на много места – малкия таз, уретера, дебелото черво, тънките черва, ръката и рамото. При второто ребро и сега имало куршум, който докторите все още не можели да извадят. Димитър Желязков заяви, че по тялото му е имало повече от десет интервенции. Претърпял три операции. Предстояла четвърта. Разпитът на Очите в съда продължи около два часа. Адвокатите на групата на Божидар Кузманов на моменти изпитваха затруднения какви точно въпроси да задават. Те често бяха апострофирани от защитника на Очите, който непрестанно възразяваше. Адокат Василев недоволстваше и когато адвокатите мълчаха по-дълго, преди да си зададат следващия въпрос. Самият Димитър Желязков в един момент се обърна към него: \"Стига ве, Илиане, давай да продължават“. Очите обаче също в един момент не издържа и се обърна към съдията: „Утре да не ме викате пак. Да задават въпроси. Предстои операция“. В съда Митьо Очите дори си вдигна тениската и показа, че отляво на стомаха му продължава да виси торбичка, вероятно заради проблемите с уретера. Сподели:", "date": "2018.05.16", "title": "КРИМИ СХЕМА! Митьо Очите с четвърта операция - ъндърграунд босът в поредна сага"}
{"url": "http://pik.bg/%D0%BF%D0%B8%D0%BA-%D0%BD%D0%B0%D0%BF%D0%BE%D0%BC%D0%BD%D1%8F-%D1%81%D0%BE%D1%84%D0%B8%D1%8F-%D0%BF%D0%BE%D0%B4-%D0%B1%D0%BB%D0%BE%D0%BA%D0%B0%D0%B4%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%BF%D1%80%D0%BE%D0%BC%D0%B5%D0%BD%D1%8F-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B7%D0%B0-%D0%B4%D0%B2%D0%B0-%D0%B4%D0%BD%D0%B8-%D0%BA-news750450.html", "text": "Предстоящата среща на върха ЕС – Западни Балкани в София, както и готвените протести на превозвачите, налагат промени в организацията на движението в града. Те ще са в сила в сряда и четвъртък. Ето къде ще бъдат забранени преминаването, престоят и паркирането на превозни средства. Забранява се престоят и паркирането на пътни превозни средства, както следва: - бул. „Джеймс Баучер” между бул. „Черни връх” и ул. „Червена стена”; - ул. „Червена стена” между бул. „Джеймс Баучер” и ул. „Петър Станчев”; - ул. „Петър Станчев” между бул. „Джеймс Баучер” и ул. „Червена стена”. - От 08.00 часа на 16.05.2018 г. до 20.00 часа на 17.05.2018 г. по: - ул. „Аксаков” между ул. „Цар Иван Шишман” и бул. „Васил Левски”; - паркинга на пл. „Народно събрание”; - От 08.00 часа на 16.05.2018 г. до 20.00 часа на 17.05.2018 г. по ул. „Ген. Й. Гурко” между ул. „Дякон Игнатий” и ул. „Кн. Александър І”. - От 08.00 часа на 16.05.2018 г. до 20.00 часа на 17.05.2018 г. на паркинга пред хотел „София Балкан“. - От 08.00 часа на 16.05.2018 г. до 20.00 часа на 17.05.2018 г.: - на паркинга пред хотел „Хилтън”; - по ул. „Астана” между бул. „България” и Национален музей „Земята и хората“. - От 08.00 до 20.00 часа на 16.05.2018 г.: - на пл. „Гина Кунчева”; - по ул. „Московска” между бул. „Васил Левски” и ул. „Дунав”; - по ул. „Дунав” между пл. „Св. Александър Невски” и ул. „Московска”; - на паркинга на пл. „Св. Александър Невски” между ул. „Дунав” и ул. „Оборище”, североизточната част; - на паркинга на бул. „Васил Левски” между пл. „Васил Левски” и ул. „Оборище”; - на северозападната дъга на пл. „Св. Александър Невски” между ул. „11-ти август” и ул. „Оборище”, с изключение на автомобилите на служителите на Столична община. - От 08.00 до 20.00 часа на 16.05.2018 г. на паркинга пред Резиденция Бояна (успоредно на Околовръстен път между пътен възел ул. „Даскал Стоян Попандреев”, Околовръстен път и ул. „Габровица”). - От 12.00 до 20.00 часа на 16.05.2018 г. на ул. „Московска” между ул. „Георги Бенковски” и бариерата на Британското посолство. - От 08.00 до 22.00 часа на 16.05.2018 г. по: - ул. „Шипка” между ул. „Кракра” и ул. „Сан Стефано”; - ул. „Кракра” между ул. „Шипка” и локалното пътно платно на бул. „Цар Освободител”. - От 08.00 до 23.00 часа на 16.05.2018 г. по: - ул. „Ген. Йордан Венедиков”; - локалното пътно платно на бул. „Цариградско шосе” между ул. „Ген. Йордан Венедиков” и бул. „Цариградско шосе”; - пътния участък между бул. „Асен Йорданов”и северозападния автомобилен подход за „Техн Парк София”. - От 08.00 до 22.00 часа на 16.05.2018 г. по ул. „Братя Миладинови” между бул. „Александър Стамболийски” и ул. „Позитано”. От 00.00 часа до приключване на мероприятието на 17.05.2018 г. на бул. „Витоша” между бул. „Патриарх Евтимий” и бул. „Пенчо Славейков”. От 08.00 часа на 16.05.2018 г. до 20.00 часа на 17.05.2018 г. се забранява влизането на пътни превозни средства по ул. „Астана” между бул. „България” и Национален музей „Земята и хората“. От 08.00 часа до приключване на мероприятието на 17.05.2018 г. се забранява влизането на пътни превозни средства по бул. „Витоша“ между бул. „Патриарх Евтимий” и бул. „Пенчо Славейков”, с изключение на превозните средства на масов градски транспорт. Временно ще се ограничава движението на моторни превозни средства в горепосочените участъци, по необходимост и по преценка на отдел „Пътна полиция” при СДВР. Сподели:", "date": "2018.05.16", "title": "ПИК НАПОМНЯ! СОФИЯ ПОД БЛОКАДА! Срещата на върха променя движението в столицата за два дни (КАРТА)"}
{"url": "http://pik.bg/%D0%BC%D0%B0%D0%BD%D1%84%D1%80%D0%B5%D0%B4-%D0%B2%D0%B5%D0%B1%D0%B5%D1%80-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B5-%D0%B3%D0%BE%D0%BB%D1%8F%D0%BC-%D1%83%D1%81%D0%BF%D0%B5%D1%85-%D0%B7%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-news750651.html", "text": "Срещата на върха е голям успех за Бойко Борисов. Той успя да заложи темата за Западните Балкани и външната политика в европейския дневен ред. Това заяви заяви председателят на Групата на ЕНП в ЕП Манфред Вебер в сутрешния блок на БНТ. „Очаквам, че резултатът днес ще бъде да сигнализираме за Балканите на картата, както и за тяхната инфраструктура, финанси и икономика“, каза още той. „Трябва да бъдем честни, през следващите кратки срокове не можем да очакваме членство на някой от страните в Западните Балкани в ЕС. Европейският съюз участва с финанси в тези държави. Ние вече сме там, но самите държави трябва да се постараят за своето развитие. Ние самите европейци трябва да се подготвим да понесем разширението е ЕС, но държавите, които искат членство трябва да си напишат домашното“, допълни Вебер. „Европа днес не реагира достатъчно бързо при взимане на решенията от външната политика. Косово трябва да бъде респектирана държава. Добър знак е, че сръбския премиер ще присъства на срещата. Проблемът с Иран е въпрос на война или мир. Трябва да принудим Иран да не посяга към ядреното си оръжие“, коментира още председателят на Групата на ЕНП в ЕП. „Пакетът „Мобилност“ е на дневен ред, мисля че аргументите, които Бойко Борисов има са смислени. България е силна в транспортния сектор, европейските закони не трябва да се влияят около свободния пазар. Борисов е силен наш партньор. Такива закони не се съгласуват само между държавите, а става въпрос за гласуване на партиите“, заяви Манфред Вебер по темата за пакета „Мобилност“, който касае промени в транспортния сектор и тежкотоварните автомобили. Сподели:", "date": "2018.05.16", "title": "Манфред Вебер: Срещата на върха е голям успех за Бойко Борисов"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%8F%D0%B4%D0%BE%D1%81%D0%B0-%D0%B4%D0%B0%D0%B2%D0%B0%D0%BC%D0%B5-%D0%BC%D0%B8%D0%BB%D0%B8%D0%B0%D1%80%D0%B4%D0%B8-%D0%B7%D0%B0-%D0%B7%D0%B4%D1%80%D0%B0%D0%B2%D0%B5-%D0%B8-%D0%BF%D0%B0%D0%BA-%D0%BD%D1%8F%D0%BC%D0%B0-%D0%BF%D0%B0%D1%80%D0%B8-%D0%B7%D0%B0--news750619.html", "text": "Премиерът Борисов нареди вътрешния министър както и шефа на пожарникарите да проверят районите след жестоката буря. \"Ананиев да се изплатят заплатите на лекарите. Обяснете им, че не може да се краде. Не може с над 450 млн. лв. да сме увеличили пътеките и да гледам сестри и лекари, че не са си получавали заплатите. Такива пари за здравеопазване България в историята си не е давала за здраве\", заяви премиера. Министър-председателя заяви, че е грехота при толкова пари да има недоволни. Министър Ананиев заяви, че всеки месец дават пари, правят се оздравителни планове, но хората пак недоволстват. \"И на теб да ти спрат парите за месец и ти ще си недоволен. Гледах ги там сестритети и лекарите, от януари не са си получавали заплатите. Как да обясним на жената, която не си у получавала заплатата, че сме дали милиарди\", заяви Борисов. Ананиев скочи остро и заяви: \"Защо чак сега скачат и казват, че има проблем\". Борисов обясни, че като финансист здравния министър е напълно прав, но трябва да се направи всичко, за да се реши проблема. Сподели:", "date": "2018.05.16", "title": "ИЗВЪНРЕДНО И ПЪРВО В ПИК TV! Борисов се ядоса: Даваме милиарди за здраве и пак няма пари за заплати (ОБНОВЕНА)"}
{"url": "http://pik.bg/%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D1%81-%D0%BC%D0%BE%D1%89%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-news750724.html", "text": "ЦСКА е на крачка от финализиране на първия си голям летен трансфер! Ръководството на \"червените\" се е разбрало с това на Ботев (Пловдив) за голмайстора на \"канарите\" - Стивън Петков. Футболистът, който е юноша на Левски, също е постигнал договорка за личните си условия, пише \"Топспорт\". Петков има действащ договор с Ботев и за него ще се плаща трансферна сума. Стивън снощи донесе успеха на \"жълто-черните\" с 2:0 над Верея. Той вкара и двата гола. Нападателят вдигна фланелката си, а под нея имаше тениска с надпис \"Благодаря ви, канари! Успех!\", което говори, че напуска след края на сезона. Щастливият печеливш е ЦСКА, допълват от изданието. Петков е доволен от финансовите параметри, които му предлагат \"червените\". Важно негово условие е да получава достатъчно шанс за изява. И това му е обещано. Стивън Петков е роден на 7 май 1995 година в София. Висок е 187 см. Може да играе успешно като крило и централен нападател. Футболистът прави истински фурор в Ботев. За \"канарите\" записва 25 мача за първенство през тази кампания, а в повечето влиза като резерва. Но въпреки това бележи цели 15 пъти. Двама бивши нападатели на ЦСКА избраха да играят в Левски - Серджиу Буш и Станислав Костов. Сега юноша на \"сините\" избира ЦСКА. Както е известно, \"червените\" проявяват сериозен интерес към още един ас на Ботев - Тодор Неделев. Той е спряган и за Лудогорец. Сподели:", "date": "2018.05.16", "title": "\"Армейците\" с мощен трансферен удар?"}
{"url": "http://pik.bg/%D0%BF%D1%80%D0%B5%D0%B1%D0%B8%D1%85%D0%B0-%D1%82%D1%80%D1%8A%D0%BC%D0%BF-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news750688.html", "text": "Хиляди хора в различни точки на Турция излязоха на протест в знак на неодобрение от решението на САЩ да премести посолството си от Тел Авив в Йерусалим. В Диарбекир разгневени протестиращи демонстративно се нахвърлиха с юмруци и ритници върху чучело на американския президент. Сподели:", "date": "2018.05.16", "title": "\"Пребиха\" Тръмп на протест в Истанбул"}
{"url": "http://pik.bg/%D0%B0%D0%B2%D1%82%D0%BE%D1%80%D1%8A%D1%82-%D0%BD%D0%B0-101-%D0%BC%D0%B8%D1%82%D0%B0-%D0%BD%D0%B5-%D0%BF%D0%BE%D0%BF-%D0%BA%D1%80%D1%8A%D1%81%D1%82%D1%8E-%D0%B0-%D0%BF%D0%BE%D0%BF-%D0%BB%D1%83%D0%BA%D0%B0%D0%BD-%D0%B8-%D0%B4%D1%8A%D1%89%D0%B5%D1%80%D1%8F-%D0%BC%D1%83-%D0%BF%D0%BE%D1%81%D0%BE%D1%87%D0%B2%D0%B0%D1%82-%D0%B0%D0%BF%D0%BE%D1%81%D1%82%D0%BE%D0%BB%D0%B0-%D0%BD%D0%B0-%D0%B7%D0%B0%D0%BF%D1%82%D0%B8%D0%B5%D1%82%D0%B0%D1%82%D0%B0--news750514.html", "text": "Три институции организираха премиерата на \"101 мита от българската история\" в Добрич - Това е като някаква алхимия. Необяснимо е, както се казва - идва ми отвътре. Когато бях в казармата, четох едно изследване, посветено на Петър Делян на Йоно Митев и то пробуди любопитството ми. След това завърших История и български език във Великотърновския университет, посветих се на историята и на нейното преподаване в продължение на дълги години. А спомените ми с моите съученици за незабравими. През цялото време съм работил и надграждал изследванията, които виждате, събрани в новата книга. - Лични пристрастия, политическа конюнктура, липсата на достатъчно на брой и достатъчно достоверни извори и източници, от които може да се черпи информация. А особено за ранните периоди изворите, с които разполагаме, са чужди - ромейски. Ясно е какво диктува тяхната гледна точка. Източниците от Западна Европа, от Ватикана - предполагат същото. А дори да не са преднамерено неискрени, един французин не може да почуства като един българин събитията, които се случват тук. Нашите, българските, източници са малко, а още по-малък процент от тях са категорични. Тези, на които можем да се доверим са например надписите, като тези на хан Крум. Тълкуването и интерпретациите още повече усложняват нещата. Всеки историк вижда оставеното от предците по различен начин. И според това кой учен е с по-висок статут в обществото се налага неговото виждане. Например Константин Иречек е един от историците, които са направили много за България. Напуснал е родината си, за да служи на Нова България. Но неговият труд излиза през 1885 г., обоснован е на определен ограничен обем източници, а след 20, след 50 години изследователите разполагат с повече материал и могат да направят различни изводи. - Макар и аз да не разполагам с достатъчно факти, се опитвам да аргументирам всяко мое твърдение. Може някои колеги да кажат \"опитва се да развенчае митовете, а създава нов мит\", защото всяка интрепретация може да изгради мит. Но аз си служа с логически съждения, които и самият читател може да проследи и да си изгради собствени изводи, които ще са по-близо до истината. Митът е историческа хипотеза. Например в очерка, озаглавен \"Царицата прелюбодейка\", оборвам хипотезата, че съпругата на цар Калоян - царица Ана е организирала неговото убийство и е предложила ръката си на Балдуин. Всеки може да си зададе въпроса - какъв интерес има тя... Това е посоката, в която тръгвам в този конкретен случай и става ясно, че твърденията за измяната на царица Ана е само мит. Нима една българска владетелка, която е на трона от 7-8 години, би предала съпруга си, за да предложи ръката си на един пленник, който безвъзвратно е загубил своя престол? И този мит се гради на допускания, че тя е куманка по произход, т.е. притежава пламенна женственост и огнена плът, и не цени верността, направени преди време. - Преди 89-а година прабългарите бяха подценявани като предтечи на народа ни, претопили се в \"славянското море\". Но аз предпочитам да отдадем значимото място на древните българи. Да не смятаме, че са били кривокраки, грозни, с монголоидни черти, както дълго се твърдеше. Хан Аспарух, изобразен като Мадарския конник не е с азиатски, а с европеидни черти. Такъв е и Тервел. Конюнктурно наложен е и митът, че Стамболов е най-великият български държавник. Не може човек, който без да го бият, без изобщо да му го искат - като премиер министър - предлага на султана да ни вземе пак обратно в империята. Мит е и че е бил заместник на Левски, защото като време събитията не съвпадат. Кой е създал мита за Стамболов? Този, който е бил край него и е служел на неговите лични себични интереси. - Обиколил съм много градове из страната, в чиито библиотеки, музеи, архивни фондове съм търсил документални източинци. Бил съм в библиотеките в Плевен, Варна, Сливен, Русе, Бургас, Мелник, разбира се - в Регионалната библиотека в Добрич. Правил съм и редица проучвания на терен. - Като дете сънувах обесването на Левски и до днес не ме напуска усещането, че са обесили мен. Интересът ми към него е оттогава. Що се отнася до източниците, свързани с биографията му, всичко е публикувано и достъпно, дори вече и в интернет, въпросът е да се изчистят множеството наслоени митове около него и най-вече най-трайният - това, че поп Кръстю го е предал. Малко са хората, които продължават да вярват в него. Самият поп Кръстю дори не е знаел, че Левски е в Ловеч и няма как да го е казал на заптиетата. На 25 декември, посред зима, Левски се показва само на двама души в града. Величка Хашнова е тази, която лично е отишла в конака или пък нейния баща поп Лукан, когото тя е известила. Разказвам за това подробно както в \"101 мита от българската история\", така и в монографията \"Васил Левски - факти и фикции\", която също е издание на \"Милениум\". А след това как се ражда митът, че поп Кръстю е предал Левски? Именно същите предатели - Поплуканови го създават, от една страна, за да избегнат петнтото върху себе си, а от друга, защото между поп Лукан и поп Кръстю има отколешна лична вражда. Те служат в една и съща църква, но поп Кръстю има повече \"венчила\", повече семейства, на които е духовен пастир. - Защо!? И лошото и доброто дело се върши от определен индивид и петното е негово, а не на цялата нация. Пълни илитерати са тези, които могат да кажат - \"Ние българите сме предатели!\". Ако се вгледаме в исторически събития, свързани с други народи, ще открием не по-малко потресаващи действия и събития. По време на френската революция Жозеф Фуше заповядва да разстрелят 20 хил. души с оръдия. За него Стефан Цвайг пише: \"Той е изменил на всичко, на което може да измени. Кръвната му група е предател.\" Заради него са обезглавени Робеспиер - онзи, който го е издигнал, Сен Жус, Талейран. Но трябва ли французите да се самообвиняват за това? По същия начин турците не се срамуват от зверствата на османските султани, за много от които се знае, че са обезглавявали при възкачването си на престола първо своите десетки родни братя. - Да, \"101 мита\" е патриотчна книга. Искам българинът да се научи да разсъждава и да приема само логически аргументирани мнения за нашето минало. Да не се доверява сляпо на митологеми. Тази книга  е за хората, които се интересуват добросъвестно от българската история. Нека не обръщат внимание на тези, които се изживяват като глашатаи на собственото си его, на собствените си или на чужди неверни убеждения. Аз стоя зад всяка дума на четивото, което предлагам! Ще се радвам повече българи да прочетат книгата! Сподели:", "date": "2018.05.16", "title": "Авторът на \"101 мита\": Не поп Кръстю, а поп Лукан и дъщеря му посочват Апостола на заптиетата. Народът ни не носи колективна вина за предателството!"}
{"url": "http://pik.bg/%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BD%D0%B0-%D0%B3%D0%B0%D0%BB%D1%8A%D0%BF-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%E2%80%93-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%B8-%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D1%85%D0%B0%D1%80%D0%B5%D1%81%D0%B2%D0%B0%D1%82--news750730.html", "text": "70% от българите са чували за преговорите, които в момента водят Македония и Гърция по повод на искането на Гърция Македония да смени името си. Само 26% не са чули за тези преговори, а останалите се затрудняват да отговорят. Това означава, че на практика цялата активна част от обществото ни проявява заинтересованост относно случващото се на югозапад. Според данните, народът на България няма нищо против дори и името на Република Македония да остане такова, каквото е - 54% от чулите за спора за името биха приели и тази опция, а само 19% са на обратното мнение. Очевидно, обществените настроения у нас кореспондират добре и с официалната българска позиция (изразена наскоро от министър Захариева) – която винаги е била за принципна подкрепа на Македония под нейното конституционно име, наред с ненамеса в спора между Атина и Скопие, насърчаване на диалога между двете страни и недопускане на евентуални териториални претенции към страната ни в евентуално ново име. Мнозинство от 58% от запознатите с дебата се чувстват по-скоро солидарни с народа на Македония и само 15% застават на страната на Гърция при възникналия между двете страни спор за името на Македония. Въпросът е експериментален и се стреми да улови най-общите инстинкти и симпатии. „Галъп интернешънъл“ наскоро провери и отношението на Западните Балкани към нас и към Европейския съюз – отношението към България е видимо добро във всички изследвани страни, а ЕС се разглежда като потенциал за успешна лична перспектива (може би с известен нюанс при Сърбия). Графиките по-надолу показват данните. За улеснение отговори от типа „Не знам“ са изключени от калкулацията. Данните демонстрират генералната структура, уловена още от преди месеци. Развитията в последно време влияят на данните също в положителна насока. Сподели:", "date": "2018.05.16", "title": "Експресно проучване на \"Галъп\"! Българите – солидарни с Македония, Западните Балкани харесват България (ГРАФИКИ)"}
{"url": "http://pik.bg/%D0%B3%D0%BB%D0%B5%D0%B4%D0%B0%D0%BC%D0%B5-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D1%81%D0%B5%D0%BA%D1%81%D1%81%D0%B8%D0%BC%D0%B2%D0%BE%D0%BB-%D0%B2-%D0%BD%D0%BE%D0%B2-%D1%81%D0%B5%D1%80%D0%B8%D0%B0%D0%BB-news750678.html", "text": "Две от най-красивите италиански лица играят главните роли в започващия на 23 май по Би Ти Ви сериал \"Убежище от грехове\". Основната мъжка роля е поверена на гостувалия и у нас Габриел Гарко, който е считан за един от секссимволите на Ботуша. В главната женска роля влиза Мануела Аркури, фотомодел, актриса и водеща в РАИ. Убежище от грехове разказва история от края на 30-те години на миналия век в Рим, по времето на фашизма. Чувствената Кармен Табачи (Аркури) среща жестокия и коравосърдечен Нито Валди (Гарко), който се влюбва в нея. Тя обаче не отвръща на чувствата му, именно заради злия му характер. Нито започва да я преследва, обсебен от нестихваща страст. Междувременно, съдбата на Кармен се преплита с тази на семейство Фонтамара - богата еврейска фамилия. Сподели:", "date": "2018.05.16", "title": "Гледаме италиански секссимвол в нов сериал"}
{"url": "http://pik.bg/%D0%B4%D0%BE%D0%B1%D1%80%D0%B5-%D0%B5-%D0%B4%D0%BE%D1%88%D1%8A%D0%BB-%D0%B4%D0%B6%D0%B5%D0%B9%D1%81%D1%8A%D0%BD-%D1%81%D1%82%D0%B5%D0%B9%D1%82%D1%8A%D0%BC-%D0%BE%D1%82%D0%BD%D0%BE%D0%B2%D0%BE-%D1%81%D0%BD%D0%B8%D0%BC%D0%B0-%D1%83-%D0%BD%D0%B0%D1%81-news750680.html", "text": "След като превърна паметника на Бузлуджа в хеликоптерна площадка за \"Механикът: Възкресение\", Джейсън Стейтъм отново ще влезе в ролята на Артър Бишъп. Третият филм от поредицата бе обявен от продуцентите от \"Millenium Media\", а фенове вече залагат, че екшън звездата ще съчетае работата си по \"Непобедимите 4\" в София със снимките на \"Механикът 3\". Клапата на лентата, в която Стейтъм скача в кожата на дясната ръка на Силвестър Сталоун, се очаква да щракне това лято. Все още няма официални данни кога ще започнат снимките към \"Механикът 3\", в тайна се пазят и други подробности от продукцията, съобщава \"Монитор\". Стейтъм е добър познайник на киноманите у нас. На наш терен той вече е заставал пред камерата за две от лентите под шапката на \"Непобедимите\", а за втората част на \"Механикът\" в началото на 2016 г. обиколи локации във Варна, София и Бузлуджа. Сподели:", "date": "2018.05.16", "title": "ДОБРЕ Е ДОШЪЛ! Джейсън Стейтъм отново снима у нас"}
{"url": "http://pik.bg/13-%D0%BE%D0%B1%D1%89%D0%B8%D0%BD%D0%B8-%D1%81%D0%B0-%D1%81-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D0%B7%D0%B0%D1%82%D1%80%D1%83%D0%B4%D0%BD%D0%B5%D0%BD%D0%B8%D1%8F-news750652.html", "text": "13 общини (или 4,9% от всички общини в страната) отговарят на три и повече от критериите за общини с финансови затруднения, става ясно от данните от годишните отчети за касово изпълнение на бюджетите на общините края на 2017 г. Това заявява финансовият министър Владислав Горанов в отговор на депутатско питане за анализа на МФ на данните за финансовото състояние на общините през 2017 г. и за общините в процедура по финансово оздравяване през 2018 г., съобщава БГНЕС. Общините определени като общини с финансови затруднения през 2018 г. са Симитли, Струмяни, Белоградчик, Грамада, Димово, Кочериново, Рила, Сапарева баня, Септември, Перник, Неделино, Чепеларе и Стамболово. Общини, които през 2018 г. отпадат от списъка на общините определени като общини с финансови затруднения, са 21 - Созопол, Сунгурларе, Бяла, Брегово, Видин, Борован, Криводол, Мизия, Оряхово, Кърджали, Тетевен, Георги Дамяново, Белово, Велинград, Лесичово, Белене, Ветово, Сливен, Баните, Девин и Минерални Бани. Предприетите от тях мерки и планове за оздравяване, са довели до положителни резултати и подобряване на един или повече от показателите по чл. 130а, ал.1 от ЗПФ, информира Горанов. Той допълва, че през 2017 г. са съгласувани планове за финансово оздравяване на 10 общини - Перник, Белово, Тетевен, Септември, Велинград, Сливен, Сунгурларе, Видин, Мизия и Симитли. Тези общини изготвиха и изпратиха за съгласуване оздравителни планове, в които си поставят цели за финансово оздравяване, които включват мерки за увеличаване на приходите и оптимизиране и ограничаване на разходите в годишен и средносрочен план, изготвени на база на обективен анализ на основни финансови показатели. Целта е да бъде намален дефицитът по бюджета, както и ограничаване на необезпечените и просрочени задължения и да бъдат въведени конкретни мерки за подобряване на процеса на управление на общинските финанси. По отношение на просрочените задължения при 9 общини (всички без община Велинград) се наблюдава намаление на размера на просрочените задължения в края на 2017 г. спрямо края на 2016 г., като при общините Перник, Белово, Септември, Сливен, Видин и Мизия просрочията намаляват в размер по-голям от отпуснатия безлихвен заем за финансово оздравяване, т.е. тези общини са разплатили предвидените за погасяване просрочени задължения с предоставения от централния бюджет заем и погасяват просрочия с реализиран ефект от заложените в плана мерки, подчертава финансовият министър, като уточнява, че единствено при община Мизия наличните към края на годината просрочени задължения не надвишават законовото ограничение от 5 на сто от отчетените за последната година разходи. Всичките 10 общини в края на 2017 г. спрямо края на 2016 г. имат намаление на задълженията за разходи. За общините Сунгурларе, Видин, Мизия и Тетевен показателят задължения за разходи е в рамките на нормативно допустимите по ЗПФ параметри към края на 2017 г., съобщава Горанов. При общините Велинград, Симитли и Сливен се наблюдава намаление на размера на ангажиментите за разходи към края на 2017 г. спрямо края на 2016 г. При общините Белово, Тетевен, Сунгурларе, Видин и Мизия ангажиментите за разходи са в рамките на допустимите по ЗПФ нива. Общините Септември и Перник не са въвели към края на 2017 г. ангажиментите за разходи в рамките на допустимите по ЗПФ нива. И десетте общини към 31 декември 2017 г. отчитат положително бюджетно салдо, уточнява министърът. Дълговото правило по чл. 32, ал. 1 от ЗПФ спазват 7 от общините - Перник, Белово, Тетевен, Септември, Велинград, Сливен, Видин. Превишение на правилото към края на 2017 г. се наблюдава при общините Симитли, Сунгурларе и Мизия. В резултат на подобрение на финансовите показатели и реализирането на мерките и дейностите предвидени в съгласуваните планове за оздравяване седем от десетте общини (без Симитли, Септември и Перник) отпадат от списъка на общините с финансови затруднения през 2018 г., се казва още в отговора на министър Горанов. Сподели:", "date": "2018.05.16", "title": "13 общини са с финансови затруднения"}
{"url": "http://pik.bg/%D1%81%D0%B0%D1%89-%D0%BD%D0%B0-%D1%81%D1%80%D0%B5%D1%89%D0%B0-%D1%81-200-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%B7%D0%B0-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D0%B8%D1%80%D0%B0%D0%BD-news750654.html", "text": "Sputnik, цитирани от \"Фокус\". 200 дипломати и представители от чужди държави се събраха в Държавния департамент на САЩ в понеделник, за да обсъдят пътищата напред след излизането на САЩ от ядреното споразумение с Иран, съобщи говорителката на департамента Хедър Науърт пред репортери, предава „Имахме 200 посланика тук вчера говорейки си за следващите стъпки относно сделката с Иран“, заяви Науърт във вторник. Тя обясни, че дипломатите са се срещнали с няколко висши представители на Държавния департамент с отношение по въпроса. Представители на финансовото министерство също са участвали в срещите. Науърт спомена още, че държавният секретар Майк Помпео ще изнесе първото си външнополитическо обръщение по отношение на ядрената сделка с Иран в 11:00 ч. на 16 май. Речта на Помпео ще се фокусира върху следващите стъпки за работа със съюзниците на САЩ и изграждането на международна коалиция, която да отговори на всички подривни дейности на Иран в региона на Близкия изток, допълни Хедър Науърт. Сподели:", "date": "2018.05.16", "title": "САЩ на среща с 200 дипломати за ядрената сделка с Иран"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B1%D0%BE%D1%82%D0%B8%D0%BC-%D0%B8-%D1%81%D1%8A%D1%81-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D0%B8-%D1%81-%D1%80%D0%B0%D0%B1%D0%BE%D1%82%D0%BE%D0%B4%D0%B0%D1%82%D0%B5%D0%BB%D0%B8%D1%82%D0%B5-news750690.html", "text": "Трябва да се работи за увеличаване на доходите на хората и правителството работи и със синдикатите, и с работодателите в тази насока. Това каза премиерът Бойко Борисов по време на срещата му с президентите на Регионалния синдикален съвет \"Солидарност\" и двата национално представителни синдиката КНСБ и КТ „Подкрепа“ - Любослав Орбович, Пламен Димитров и Димитър Манолов, съобщиха от правителствената информационна служба. „Крайната цел е по-добро възнаграждение, повече пари да остават при работещите“, каза Борисов. На срещата, която беше фокусирана върху социалния аспект при интеграцията на страните от Западните Балкани, присъства и министърът на труда и социалната политика Бисер Петков, който подчерта важността на сътрудничеството между страните от региона. Акцент беше поставен и върху усилията и ангажираността на България за европейската интеграция на региона, а като ключови фактори за това бяха посочени проектите за инфраструктурна, транспортна и дигитална свързаност. Сподели:", "date": "2018.05.16", "title": "Премиерът Борисов: Работим и със синдикатите и с работодателите"}
{"url": "http://pik.bg/%D1%82%D1%8A%D1%80%D1%81%D1%8F%D1%82-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D0%B7%D0%B0-%D1%84%D0%B8%D0%BB%D0%BC%D0%B8-%D0%B7%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news750659.html", "text": "Доброволци, които да се включат в създаването на 7 късометражни филма, посветени на Пловдив, търсят в града под тепетата фондация „Пловдив 2019“ и КИНОПЛОВДИВ, проект на ЕСК. Филмите ще бъдат заснети от изявени български режисьори от юни до декември и са част от програмата на Пловдив Европейска столица на културата 2019. Филмите са вдъхновени и посветени Пловдив, а ролите, в които могат да се включват непрофесионалисти, любители, ученици и студенти с интерес към киноизкуството, навършили 18 годишна възраст, са разнообразни. Търсят се доброволни асистенти на режисьора, оператора, сценографа, организатори на терен и други. Всеки избран става пълноценна част от снимачния екип на даден филм и участва в организирането и заснемането на конкретно кинопроизведение, в чийто екип попада, информира \"Дарик\". Режисьорските екипи, които ще създадат филм за Пловдив са Петър Вълчанов и Кристина Грозева,  Николай Тодоров, Павел Веснаков, Ралица Петрова, Димитър Кутманов, Любомир Младенов, Христо Симеонов, а снимките започват в Пловдив през месец юни. Създадените късометражни филми ще бъдат обединени в един пълнометражен омнибус филм, посветен на града, чиято премиера се очаква в началото на 2019 г. Сподели:", "date": "2018.05.16", "title": "Търсят доброволци за филми за Пловдив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%BF%D0%BE%D1%80%D1%8F%D0%B7%D0%B0%D1%85%D0%B0-%D0%BC%D0%B5%D1%80%D0%B0%D1%86%D0%B8%D1%82%D0%B5-%D0%BD%D0%B0-%D0%B1%D1%81%D0%BF-%D1%83%D1%82%D1%80%D0%B5-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-news750682.html", "text": "От 31 май 2017 в Съвета на Европа се предлага пакет за „Мобилност“ 1, на 8 юни се предлага решението, което преди това е съгласувано с Министерски съвет и се начертават червените линии, от които правителството не може да отстъпи. Те до ден днешен продължават да се защитават от българското правителство. Вчера имаше кръгла маса, на която бяха поканени всички български превозвачи. Там министър Московски изрази становището на българското правителство“, заяви Иванов. Според него, ако се приеме след 4 седмици да се прави почивка, с декларация от превозвача ще се посочва къде искат да почиват. Той уточни, че ще се почива извън кабината единствено, когато се осигурят необходимите европейски условия – като изграждането на охраняеми паркинги. \"Утре няма да има протест на българските превозвачи, а мирно шествие в подкрепа на правителството. Това каза в декларация от името на депутатът Станислав Иванов. \"Като говорите, че сме проспали нещо, ще ви кажа фактите. „Не искам да чувам приказки от БСП, че българското правителство е загубило една година. Преди една седмица експлоатирахте тази тема. Помагате ли вие на българския транспортен бранш или не? Напротив, вие не помагате, а наслагвате напрежение. На внушението, че утре ще има протести - утре няма да има протести, а мирно шествие в подкрепа на българското правителство. Господа, смирете се, докато българското правителство си върши работата“, каза още той. Сподели:", "date": "2018.05.16", "title": "ИЗВЪНРЕДНО В ПИК TV! ГЕРБ порязаха мераците на БСП: Утре протест на превозвачите няма да има, а подкрепа за правителството (НА ЖИВО)"}
{"url": "http://pik.bg/%D0%BE%D0%B1%D0%BB%D0%B0%D0%BA%D1%8A%D1%82-%D0%BE%D1%82-%D0%BF%D0%B5%D0%BF%D0%B5%D0%BB-%D0%BE%D1%82-%D0%B2%D1%83%D0%BB%D0%BA%D0%B0%D0%BD%D0%B0-%D0%BA%D0%B8%D0%BB%D0%B0%D1%83%D0%B5%D0%B0-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0-%D0%B0%D0%B2%D0%B8%D0%B0%D1%86%D0%B8%D1%8F%D1%82%D0%B0-news750657.html", "text": "Експлозиите във вулкана Килауеа на Хавайските острови се засилиха вчера, облакът от пепел над кратера се е издигнал на 3770 метра и властите обявиха червен код за опасност за авиацията, съобщи Ройтерс. От изригването на Килауеа преди 12 дни вулканична лава е унищожила 37 сгради, повечето жилищни, и е причинила евакуацията на близо 2000 души. Сподели:", "date": "2018.05.16", "title": "Облакът от пепел от вулкана Килауеа застрашава авиацията"}
{"url": "http://pik.bg/%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5-%D0%B7%D0%B0%D1%80%D1%8F%D0%B7%D0%B0%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%B7%D0%B0%D0%BF%D0%B0%D0%BB%D0%B8-%D0%B4%D0%BE%D0%BC%D0%B0-%D0%BD%D0%B0-%D0%BC%D1%8A%D0%B6%D0%B0-%D1%81%D0%B8-news750658.html", "text": "Изоставена от мъжа, от когото има 4 деца и с когото живеела на семейни начала жителка на котелското село Градец е задържана по обвинение в палеж, съобщиха от ОД на МВР - Сливен. Инцидентът при който изгоря къщата на 49-годишния Борис Оцов е станал през нощта на 13 май, само по чудо собственикът не е пострадал, а пристигналите огнеборци спрели пламъците до стената на съседните две жилища в ромската махала. В хода на образуваното досъдебно производство е задържана 27-годишната Николинка Костова, която се оказала бременна в петия месец. Жената обяснила драсването на клечката с факта, че таткото на децата се заплеснал по 15-годишна черноочка от старозагорско село и заживял с нея. Влюбените „гълъбчета“ се запознали през зимата, когато Борис ходил с прирятели да сече дърва, на финала на секаческата „командировка“ мъжът довел новата си изгора в Градец.Двамата спели в единствената обзаведена с мебели  стая, а пренебрегнатата майка и съпруга трябвало да се подслони в бараката на двора. Същата участ сполетяла и децата й , които прелюбодеецът не искал да признае за свои. „Яд ме е, че сега ще трябва да лежа в затвора, а тоя ще лежи до младата си любовница, наместо да гние в гроба…“, настояла при първоначалния разпит Николинка. По думите на градечани Борис бил известен „любовчия“ .Преди Николинка той имал още две „съпруги“, които изгонил заради по-млади от тях жени. Многодетната майка му се падала трета братовчедка, преди да се вземат тя също имала друга връзка и никой не можел със сигурност да каже кое е бащата на четирите невръстни хлапета. Сподели:", "date": "2018.05.16", "title": "Отмъщение! Зарязана съпруга запали дома на мъжа си"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%B2-%D0%BA%D0%BE%D0%B8-%D1%87%D0%B0%D1%81%D1%82%D0%B8-%D0%BD%D0%B0-%D1%81%D0%BE%D1%84%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B2%D0%BE%D0%B4%D0%B0-%D0%B4%D0%BD%D0%B5%D1%81-news750642.html", "text": "„Софийска вода” временно ще прекъсне водоснабдяването в някои части на столицата днес. Това съобщиха от дружеството. Във връзка с подмяна на спирателни кранове в резервоар „Модерно предградие“ жк. „Люлин“ се налага спиране на водоподаването от 10.00 до 22.00 часа на клиентите на „Софийска вода”, живеещи в района на: жк.„Люлин“ 1-ви, 2-ри, 3-ти, 6-ти, 7-ми, 8-ми, 9-ти, 10-ти микрорайони; жк.„Люлин“ - Център, бл.290, бул. „Панчо Владигеров“ №60, 66, 74 и бензиностанция ШЕЛ; ул. „Околовръстен път“ – от ул. „3-ти март“ до бул. „Сливница“; кв. „Факултета“, местнаст Смърдана. С понижено налягане ще бъдат: жк.„Западен парк“, жк.„Красна поля“ I-ва и II-ра част. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: жк. „Люлин“ 8 – бул. „Царица Йоанна“/локално платно/ до северозападния вход на метростанция „Люлин“; жк.„Люлин“ 9 – ул. „Ген.Никола Генев“ пред входа на 40-то СОУ; жк.„Люлин“ 10 – ул. „Димитър Талев“ пред входа на ОДЗ № 100. Във връзка с монтаж на хидрофорна уредба до бл. 181 жк. „Красно село“, се налага спиране на водоподаването от 10.00 до 19.00 часа на клиентите на „Софийска вода”, живеещи в района от: бл. 185 до бл. 189 включително (висока зона). При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Дечко Йорданов“ пред бл. 184. Във връзка с подмяна на сградно водопроводно отклонение на ул. 40 кв. „Враждебна“, се налага спиране на водоподаването от 09:30 до 16:30 часа на клиентите на „Софийска вода”, живеещи в района на: ул. 40 №24. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 40 №24 . Във връзка с подмяна на сградно водопроводно отклонение на ул. „Роза“ с. Лозен, се налага спиране на водоподаването от 09:00 до 19:00 часа на клиентите на „Софийска вода”, живеещи в района на: ул. „Сергин Сердарски“ от ул. „Съединение“ до ул. „Могила“; ул. „Рашовец“ от ул. „Роза“ до ул. „Сергин Сердарски“; ул. „Могила“ от ул. „Сергин Сердарски“ до ул. „Теменуга“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Сергин Сердарски“ ъгъла с ул. „Рашовец“. Във връзка с подмяна на сградно водопроводно отклонение на ул. „Чукура“ с. Бусманци, се налага спиране на водоподаването от 09:30 до 16:30 часа на клиентите на „Софийска вода”, живеещи в района на: ул. „Пчелина“, ул. „Чукура“, ул. „Татарски път“, махала „Нова Враждебна“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Пчелина“ ъгъла с ул. „Чукура“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Сподели:", "date": "2018.05.16", "title": "ВАЖНО! Ето в кои части на София няма да има вода днес"}
{"url": "http://pik.bg/%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5-%D0%BC%D0%B0%D0%BA%D0%B5%D0%B4%D0%BE%D0%BD%D0%B5%D1%86-%D1%81-3-%D0%B4%D0%B5%D1%86%D0%B0-%D0%B3%D1%80%D0%B0%D0%B1%D0%BD%D0%B0-%D0%BE%D1%82%D0%BD%D0%BE%D0%B2%D0%BE-%D0%BC%D0%B8%D0%BA%D1%80%D0%BE%D1%84%D0%BE%D0%BD%D0%B0-%D0%B2%D0%B8%D0%B4%D0%B5%D0%BE-news750684.html", "text": "Дарко представи своя първи музикален проект в шлагерен стил. Песента носи заглавието \"Боже, хубаво е\" и от днес всички зрители могат да я гледат в ефира на Фен ТВ. Мелодичното парче е по музика и аранжимент на Светослав Лобошки, а текстът е дело на Росен Димитров. За видеоклипа на \"Боже, хубаво е\" екипът пропътува хиляди километри до Монако, от където са и прекрасните гледки. Дарко Релушкоски е родом от град Прилеп, Македония. След като завършва средното си образование, певецът се мести в България, където учи медицина и работи успешно по специалността си и до днес. През 2004 г. подписва договор с музикална компания \"Ара Мюзик\". В момента Дарко има щастливо семейство и три деца. За 10-тата годишнина от брака си изпълнителят прави подарък на своята съпруга и на всички зрители на Фен ТВ - видеоклипа към \"Боже, хубаво е\". Шлагерните песни, с които Дарко ще се представя, са изключително популярни в цяла Европа. Текстовете им обикновено са посветени на любовта, отношенията и чувствата между хората. Занапред певецът ще радва всички почитатели с парчета от този музикален жанр в ефира на Фен ТВ. Наскоро Дарко бе отличен с престижна награда на бляскаво събитие, организирано от Евгени Минчев. Той получи приз в наградите \"Певец на годината 2018\" в категория \"Голямото завръщане\". \"Много съм благодарен за това отличие. Отсъствах известно време от ефира на музикалната телевизия и тази награда в момента означава много за мен. Дава ми стимул за още повече работа\", сподели Дарко. Сподели:", "date": "2018.05.16", "title": "ЗАВРЪЩАНЕ! Македонец с 3 деца грабна отново микрофона (ВИДЕО)"}
{"url": "http://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D1%88%D0%BE%D1%82%D0%BB%D0%B0%D0%BD%D0%B4%D0%B8%D1%8F-%D0%BE%D1%82%D1%85%D0%B2%D1%8A%D1%80%D0%BB%D0%B8-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news750606.html", "text": "Парламентът на Шотландия отхвърли сделката за Брекзит с 93 срещу 30 гласа, съобщи агенция \"Ройтерс\", цитирана от НюзБг. Документът е в процедура на обсъждане и в националния парламент в Лондон, напомня агенцията. Въпреки че парламентът на Шотландия няма право на вето върху споразумението за Брекзит, отказът да го одобри е на път да предизвика безпрецедентен конституционен трус в отношенията между Единбург и Лондон, както и да усложни положението на премиера Тереза Мей. Британският секретар по шотландските въпроси Дейвид Мъндел, че правителството е решило да прокара сделката, но вратите са отворени за по-нататъшни преговори. \"Ще има възможност за следващи дебати и дискусии\", заяви Мъндел през Би Би Си. По думите му, има възможност проблемът да бъде решен. Според Шотландската национална партия, застъпваща се за независимост на Шотландия, би било възмутително ако Лондон наложи сделката на Единбург. \"Шотландският парламент заяви позицията си високо и ясно - сега от британското правителство зависи да уважи този вот и да се откаже от силовия натиск.\" - посочи депутатът от Аш Денъм, от групата на Шотландската национална партия. Сподели:", "date": "2018.05.16", "title": "Парламентът на Шотландия отхвърли сделката за Брекзит"}
{"url": "http://pik.bg/4-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%B2%D0%BE%D0%B4%D1%8F%D1%82-%D0%B4%D0%BE-%D0%BB%D0%BE%D1%88-%D1%81%D0%B5%D0%BA%D1%81-news750595.html", "text": "Доказано е, че взаимоотношенията между двама души вървят много добре, когато те нямат проблеми в леглото. Ако връзката е на повече години, това може да се отрази и на секса. В такъв момент е важно двойката да помисли добре върху това какво може да промени в отношенията си, най-вече сексуалните. Ето няколко причини за проблеми в сексуалните отношения: 1. Мързеливост Мързелът е една от основните причини за скучния секс. Ако с партньoра си не сме достатъчно активни в ежедневието, едва ли ще бъде по-различно в секса. Специалистите по семейна терапия съветват да говорим помежду си каква е причината за ленивостта ни. Ако сме качили повече килограми, това също може да води до пасивност в секса. Решението на този проблем може да се крие в няколко посещения на фитнеса и от двамата. Влизането във форма увеличава увереността и повишава страстите. 2. Скука Когато правиш секс с някого по-дълго време, взаимоотношенията в спалнята започват да стават по-монотонни и скучни. Понякога жената или мъжът могат да предвидят всяка следваща стъпка на партньoра и често стигат до изневяра, защото търсят нещо ново. Разказването на еротична фантазия, ролеви игри, използването на различни играчки и секси бельo, са част от нещата, които могат да променят интимните отношения. Елементът на изненада засилва възбудата и увеличава производството на хормоните на щастието. 3. Тялото и ума не са свързани Ако не мислим за секс, няма как да да се представим добре в леглото. Мозъкът не трябва да се пренебрегва по време на самия акт, защото той може да стимулира нашите действия. Често сексът с непознат не винаги е сполучлив, защото е важна и емоционалната връзка между двамата. 4. Технологиите пречат Електронните устройства като смартфони, таблети и лаптопи са добра компания когато сме отегчени и сами, но не и когато има някой до нас, който е възбуден и не може да чака да прегледаме Фейсбука си. Затова когато правим секс, не трябва да се занимаваме със съвременните технологии и въобще да разсейваме вниманието си със странични неща. По този начин ще изпитаме не само физическа, но и емоционална наслада от интимността. Сподели:", "date": "2018.05.16", "title": "4 неща, които водят до лош секс "}
{"url": "http://pik.bg/%D1%82%D0%B8%D1%82%D0%B0-%D0%B7%D0%B0%D0%B2%D1%8A%D1%80%D1%88%D0%B8-%D0%B3%D0%B8%D0%BC%D0%BD%D0%B0%D0%B7%D0%B8%D1%8F%D1%82%D0%B0-%D0%BA%D0%B0%D1%82%D0%BE-%D1%80%D0%BE%D0%BC%D0%BA%D0%B0-%D0%B4%D1%80%D1%83%D1%81%D0%B0-%D0%B4%D1%83%D0%BF%D0%B0%D1%80%D0%B0-%D1%81%D1%8A%D1%81-%D1%81%D0%B0%D1%88%D0%BA%D0%BE-%D1%81%D0%B2%D0%BE%D0%B4%D0%BD%D0%B8%D0%BA%D0%B0-news750607.html", "text": "Тийн сезнацията Тита шокира последователите си. Певицата на Криско е абитуриентка и днес бе последният й ден в силистренската гимназия. На финала на тържеството по изпращането на тазгодишните абитуриенти в местното школо, Тита завъртя едрата си дупара под звуците на свой съученик, удрящ по барабани. Още по-странното е, че тя е кръстила момчето Сашо сводника, но не става ясно какво я е мотивирало да го опише по този начин, пише Secret.bg. Сподели:", "date": "2018.05.16", "title": "Тита завърши гимназията като ромка, друса дупара със Сашко Сводника"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%81%D0%BA%D0%B0%D1%87%D0%B0-%D1%81%D1%80%D0%B5%D1%89%D1%83-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B0-%D0%BF%D1%80%D0%B5%D0%BC%D0%B5%D1%81%D1%82%D0%B8-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D0%B2-%D0%B5%D1%80-news750609.html", "text": "Саудитска Арабия е свикала среща на Арабската лига, за да обсъди „незаконното решение“ на американския президент Доналд Тръмп да премести посолството на САЩ от Тел Авив в Йерусалим, пише британският всекидневник The Daily Express, цитиран от Фокус. Саудитска Арабия е поискала среща на външните министри, за да обсъди кризата между Израел и Палестина, според държавната агенция на Египет. Вътрешен източник е заявил, че срещата ще „обсъди израелската агресия върху палестинския народ“, след откриването на новото американско посолство в Йерусалим. Източникът допълни, че те ще „предприемат действия, с които да конфронтират незаконното решение на САЩ да преместят своето посолство в окупирания Йерусалим.“ Външните министри на държавите от Арабската лига ще се срещнат в четвъртък, 17 май, но по-ранна среща на представители се очаква да се осъществи още в сряда. Сподели:", "date": "2018.05.16", "title": "Саудитска Арабия скача срещу решението на Доналд Тръмп да премести посолството на САЩ в Ерусалим"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81-%D0%BF%D1%8A%D1%80%D0%B2%D0%B8-%D1%81%D1%82%D1%8A%D0%BF%D0%BA%D0%B8-%D0%B4%D0%B0-%D1%81%D0%BF%D1%80%D0%B0%D1%82-%D0%B1%D0%B8%D0%B7%D0%BD%D0%B5%D1%81%D0%B0-%D1%81-%D0%B6%D0%B0%D0%BB%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8-%D0%BF%D0%BE%D1%80%D1%8A%D1%87%D0%BA%D0%B8-news750679.html", "text": "Депутатите направиха първи стъпки, за да спрат порочната практика превърнала се в бизнес за някои, а именно да обжалтавт всякакви обществени поръчки. Това стана след като на първо четене се приеха промени в Закона за обществените поръчки, насочени срещу тенденциозното и неоснователно обжалване на поръчки. „За“ законопроекта гласуваха 93 народни представители, „против“ – 20 и „въздържали се“ - 42, с което той бе приет. Промените са внесени от ПГ на ГЕРБ и с тях се въвежда отговорност за причинените вреди, когато е налице злоупотреба с правото на обжалване. В рамките на дебата от ПГ на „БСП за България“ обяви, че няма да подкрепи промените в Закона за обществените поръчки, внесени от ГЕРБ. Филип Попов посочи,ч е БСП няма как да подкрепи законопроекта в този му вид, защото предложенията в него не са нормални за една правова държава и няма да се приемат добре от европейските институции. Според него се разбира желанието на вносителите да се осигури още една бърза писта по поръчките, но тя би следвало да е балансирана. От ДПС заявиха, че ще се въздържат от подкрепа на закона, защото споделят целите, но не и методите в проекта. Според Хамид Хамид от ДПС това може да се тълкува като възпрепятстване до достъпа до правосъдие. Сподели:", "date": "2018.05.16", "title": "Депутатите с първи стъпки да спрат \"бизнеса\" с жалването на обществени поръчки"}
{"url": "http://pik.bg/%D1%83%D1%80%D0%B5%D0%B4%D0%B8-%D1%81%D0%B5-%D0%B1%D0%BE%D0%B3%D0%B0%D1%82%D0%B0-%D0%BB%D0%B5%D0%BB%D0%BA%D0%B0-%D0%B8%D0%B7%D0%B4%D1%8A%D1%80%D0%B6%D0%B0-%D0%B8%D0%B2%D0%BE-%D0%B0%D1%80%D1%8A%D0%BA%D0%BE%D0%B2-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%B4%D0%B2%D0%B8%D0%B6%D0%B8-%D0%BF%D1%80%D0%B5%D0%BC%D0%B5%D0%BD%D0%B5%D0%BD-%D0%BA%D0%B0%D1%82%D0%BE-%D0%B0%D0%B4%D0%B2%D0%BE%D0%BA%D0%B0%D1%82-news750608.html", "text": "Актьорът Иво Аръков напоследък е с изцяло променен външен вид. Левентът от Белослав заряза ексцентричните дрехи и прически и се движи гладко избръснат и подстриган досущ като млад бизнесмен. Завоят се дължи на новата му любовна тръпка – 48-годишна столична юристка. Попрецъфтялата дама се запознала с бившето гадже на Мика Стоичкова преди 3 месеца, а ролята на сватовница изиграла колежката на Иво от Би Ти Ви Радост Драганова. Синеоката водеща карала преди две десетилетия стаж в кантората на по-възрастната дама и двете останали дружки до днес. Новата тръпка на Аръков е нотариус в столичния квартал „Младост” и разполага със завидни финансови средства. Двете й пораснали дъщери са студентки в Англия, тя дори разполага с личен шофьор и живее в просторен апартамент на седемцифрена стойност в близост до сградата на БНТ. Разбира се, забежката на Аръков не е останала незабелязана от колегите му в Би Ти Ви. Телевизионерите без никакви притеснения го наричат в лицето Еманюел, по алюзия с френския президент Макрон, чиято съпруга е четвърт век по-възрастна от него. Иво яростно защитавал избора си и твърдял, че е много по-добре да си с улегнала жена, отколкото с някоя 20-ина годишна палавница, която няма представа какво ще иска на следващия ден. Актьорът изтъквал фиаското в отношенията си с дъщерята на Христо Стоичков като основен аргумент да се насочи към по-сбръчкана плът. Злите езици шушукат, че Аръков е не само любовник, но и момче за всичко на опитната юристка – готви й, грижи се за автомобила и гардероба й, пише седмичник. Приятели на Иво обаче твърдят, че отношението му към лелята не се дължи на меркантилност. Чувствителният актьор винаги се хвърлял във връзките си със страхотен ентусиазъм и себераздаване и по тази причина често си пател. Иначе Аръков напоследък блести и в сериала „Скъпи наследници”. Екранният му герой Калин е дясната ръка на Георги, който пък се играе от колегата му Михаил Билалов. Двамата измислят план, чрез който да успеят да се доберат до най-апетитните места в Бели Вит и така да натрупат състояние. Сподели:", "date": "2018.05.16", "title": "УРЕДИ СЕ! Богата лелка издържа Иво Аръков, актьорът движи пременен като адвокат"}
{"url": "http://pik.bg/%D0%BC%D0%B8%D1%82%D0%BD%D0%B8%D1%87%D0%B5%D1%81%D0%BA%D0%B8%D1%8F%D1%82-%D0%BF%D0%BB%D0%B0%D0%BD-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BC%D0%BE%D0%B6%D0%B5-%D0%B4%D0%B0-%D0%B5-%D0%BD%D0%B5%D0%B7%D0%B0%D0%BA%D0%BE%D0%BD%D0%B5%D0%BD-news750610.html", "text": "Министърът за Брекзит на Великобритания Дейвид Дейвис е заявил на британския премиер Тереза Мей, че предпочитаният от нея план за митническо партньорство с Европейския съюз може и да е незаконен според международното търговско право, пише британският всекидневник The Times. Дейвис, който подкрепи кампанията за излизане от ЕС, се предполага че е изразил заплахата от незаконност на плана в писмо към Тереза Мей, в което той самият е изразил опозицията си към плана за митническо партньорство. Той има подкрепата на други про-Брекзит министри, които предупредиха, че ако правителството подкрепи плана за митническо партньорство сега, ще бъде твърде късно да се направи обратен завой, в случай че се появят сериозни законни пречки. „В този сценарий бихме останали в митническия съюз, защото няма да имаме друг избор“, заяви старши източник на Кабинета. От офиса на министъра на правосъдието е изискано да предостави спешно мнение относно законността на митнически план преди Кабинетът да вземе крайното си решение. Експертното мнение ще бъде предоставено директно на Тереза Мей. Сподели:", "date": "2018.05.16", "title": "Митническият план на Тереза Мей може да е незаконен"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B8-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D1%81%D0%B1%D0%BB%D1%8A%D1%81%D1%8A%D1%86%D0%B8%D1%82%D0%B5-%D0%B2-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news750597.html", "text": "Поне двама палестинци са убити и 400 други са ранени в сблъсъци с израелските сили на границата на Ивицата Газа във вторник, предава Sputnik, цитиран от Фокус. „Още един палестинец е загинал в централната част на Ивицата Газа. Днешната бройка на загинали е двама убити“, заяви представител на местното здравно министерство, добавяйки че 417 други са ранени от куршуми или от сълзотворен газ. Според армията на Израел около 4 000 души са взели участие в протестите в Газа във вторник, в сравнение с около 400 000 предишния ден. Сподели:", "date": "2018.05.16", "title": "Поредни жертви на сблъсъците в Ивицата Газа"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D0%BE%D1%82%D1%80%D0%B8%D1%87%D0%B0-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%B2-%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%B4%D0%B0-%D0%B5-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-news750612.html", "text": "Откриването на посолството на САЩ в Ерусалим не е причина за палестинските протести, при които над 60 демонстранти бяха убити от израелските сили за сигурност в понеделник, а \"претекст\", използван от \"Хамас\" за \"насърчаване на насилието\". Това заяви говорителката на Държавния департамент на САЩ Хедър Науърт, цитирана от \"Франс прес\", предава БНР. Тя отказа да призове Израел към сдържаност, както го сториха много западни държави. Тя отбеляза, че Съединените щати изразяват съжаление за загубата на човешки живот, но смятат, че отговорността за смъртта на демонстрантите носи \"Хамас\" и че еврейската държава има правото \"да се защити\". Същевременно, Съветът на ООН за правата на човека ще се събере на специална сесия в петък за да обсъди влошаващото се състояние на човешките права в окупираните палестински територии, съобщи \"Ройтерс\". Специалната сесия се свиква по официална молба, внесена снощи от Палестина и Обединените арабски емирства, от името на арабската група държави, и която досега е подкрепена от 26 държави, посочи в изявление Съветът на ООН за правата на човека. Сподели:", "date": "2018.05.16", "title": "Държавният департамент на САЩ отрича откриването на посолството в Ерусалим да е причина за палестинските протести"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%80%D0%B0%D0%BC%D1%83%D1%88-%D1%85%D0%B0%D1%80%D0%B0%D0%B4%D0%B8%D0%BD%D0%B0%D0%B9-%D0%BF%D1%80%D0%B8%D0%B7%D0%BE%D0%B2%D0%B0-%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%82%D0%B5-%D1%81%D1%8A%D1%80%D0%B1%D0%B8-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D1%80%D0%BC%D0%B8%D1%8F-news750616.html", "text": "Министър-председателят на Косово Рамуш Харадинай заяви, че създаването на косовска армия е инициатива, която е добре приета сред косовските сърби и призова „Сръбска листа“ да гласува за конституционни промени, които ще позволят трансформацията на косовските сили за сигурност в армия, пише Gazeta Express, цитира Фокус. Харадинай заяви пред медиите, че на срещата му с акредитираните външни посланици в Прищина, е осведомил всеки от тях за напредъка на косовските сили за сигурност и готовността им да бъдат трансформирани в армия. Премиерът също заяви, че трансформацията на силите за сигурност трябва да се случи с интеграцията на малцинствата, включително сръбското малцинство. Той допълни, че превръщането на силите за сигурност в армия ще бъде извършено чрез конституционни промени и че вярва, че „Сръбска листа“ ще подкрепи тези промени. „Решението за извършване на конституционни промени е политическо, съответно гласът на „Сръбска листа“ свързано с този въпрос остава неясно“, заяви Харадинай. „Косово е изпълнило всички изисквания за преобразуването на косовските сили за сигурност в армия. Този въпрос трябва да бъде придвижен напред“, заяви той. Харадинай отбеляза, че косовска армия не би заменила миротворческата мисия на НАТО в Косово, но ще спомогне за сигурността в региона. Косовският премиер заяви, че трансформацията ще се случи, с или без конституционни промени. Остава неясно дали „Сръбска листа“ ще одобри конституционните промени. Сподели:", "date": "2018.05.16", "title": "Премиерът Рамуш Харадинай призова косовските сърби да подкрепят създаването на армия"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-%D0%BD%D0%B0-55---%D0%BF%D0%BE%D0%BB%D0%B8%D1%82%D0%B8%D0%BA%D1%8A%D1%82-%D0%BA%D0%BE%D0%B9%D1%82%D0%BE-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B5%D0%B2%D1%80%D0%BE%D0%BF%D0%B0-%D1%83%D0%BD%D0%B3%D0%B0%D1%80%D0%B8%D1%8F-%D0%BD%D1%8F%D0%BC%D0%B0-%D1%88%D0%B5%D1%84-news750694.html", "text": "На 31 май един голям държавник - Виктор Орбан, чуква 55. Роден е през 1963-та в град Секешфехервар, близо до езерото Балатон - сърцето на Европа. Израства в религиозно семейство на протестанти калвинисти. Има съпруга ЖЕНА, за разлика от някои западни премиери джендъри, оженили се за мъже. От съпругата си Анико има пет деца - четири момичета и едно момче. Завършил е английска гимназия в родния си град и право в Будапеща. ПОЛИТИЧЕСКА ДЕЙНОСТ Вече 30 години Виктор Орбан е в реалната политика без прекъсване. На 30 март 1988 г. е сред учредителите на партията на младите демократи ФИДЕС, насочена към свалянето на комунистическия режим. Формацията, състояща се като ръководство от студенти юристи, влиза в парламента още на първите свободни избори през 1990 г. и Виктор става депутат. Оттогава неизменно е избиран за такъв. Не се скарва с най-близките си съратници. Днес Янош Адер е президент, Лаело Кьовер - председател на парламента, Томаш Дойтч е известен евродепутат. Звездата на Виктор Орбан изгрява на 16 юни 1989 г., когато пред стотици хиляди унгарци на Площада на героите произнася пламенна реч, гледана от милиони по телевизията, по повод публичната реабилитация и погребение на Имре Наги (министър-председател реформатор, убит след потушаване на всенародното въстание от 1956 г.). Притежаващ отлична реторика, Виктор призовава съветските танкове да напуснат страната и да се произведат предсрочни избори. Орбан е доста години зам.-председател на европейските либерали, а след като партията става от младежка гражданска - и на ЕНП. Голяма роля за трансформацията на ФИДЕС в християндемократическа партия играе великият обединител на Германия Хелмут Кол. Орбан, за разлика от Меркел, остава до края на живота му негов любимец. Неслучайно през 2016 г. унгарският премиер го посети в дома му за 50-минутен разговор и е единственият чуждестранен политик, поканен от съпругата на канцлера Майке в любимата на Кол кръчма в градчето Шпайер след погребението му, където унгарецът произнася молитва. Първият демократ премиер на Унгария след промените Йожев Антал в предсмъртните си часове след тежко заболяване публично посочва именно Виктор Орбан за човека, в чиито ръце може да се повери съдбата на Унгария. Виктор е четири пъти премиер на Унгария 1998-2002 г., когато вкарва страната в НАТО, а след осем години в опозиция, след небивал провал на социалистите, печели три пъти подред парламентарни избори с 2/3 мнозинство - 2010, 2014 и 2018 г. КАКВО НАПРАВИ ОРБАН ЗА УНГАРЦИТЕ Намали броя на депутатите, както обеща - от над 380 на 199. В новата Конституция на страната приравни престъпленията на комунизма с тези на фашизма и ги остави без давност. Въведе християнството като конституционен принцип. \"Боже, благослови унгарците!\", са първите думи на новата унгарска Конституция от 2012 г. Всъщност това са думите от химна на страната от 1884 г., непроменян до днес. Пребори се с монополите и свали цените на газа, тока, водата, както и други консумативи с 25% за семействата и с 11% за фирмите. Спаси близо един милион унгарци от опасността да загубят имотите си поради взети заеми в швейцарски франкове след промяната в курса на швейцарската валута. Със закон бе прието, че това не може да е само за сметка на клиента и договорите бяха предоговорени. За 8 години страната се сдоби с нови 1 милион граждани от петте милиона унгарци в съседните страни. За двата мандата раждаемостта скочи с 46% след целенасочената политика за укрепване на семействата и раждаемостта – 6-годишен платен отпуск на майките, данъчни облекчения за родителите, хранене безплатно на децата от държавата в ясли и детски градини и 33 000 евро подарък за трето дете плюс още толкова нисколихвен заем за 25 години. Свали безработицата от 12% при социалистите на 3,8% с откриване на 800 000 нови работни места. Постигна стабилен икономически растеж и най-ниската инфлация от 43 години. Отвори икономиката на Изток и заля пазарите в Русия, Китай, Япония, Индия и Корея със стоки. Направи Унгария атрактивна за инвестиции - 6000 германски фирми начело с „Мерцедес“, „Ауди“ и „Опел“, 1750 американски и 150 японски. Крупни инвестиции прави Китай - влак стрела Будапеща до Белград, Индия - най-големият в Европа завод на гуми. Организира най-великото световно първенство по плуване и водни спортове през 2017 г. в Будапеща, като зала „Дуна Арена\" ще се копира от Япония и Франция за техните олимпиади. Страната е посиняла от басейни и унгарската столица стана спа център на Европа. През 2020 г. ще бъдат завършени всичките нови покрити стадиони за обща сума 800 милиона евро. Стадионът „Ференц Пушкаш\" за 68 хиляди души ще се открие догодина и е смятано, че ще е най-модерният на Стария континент. В 22 града бяха открити закрити ледени пързалки за хокей на лед и кънки спортове. Изгради двойна ограда на границата с Хърватия и Сърбия, спря нашествениците ислямисти и гарантира живота, здравето и християнския характер на страната. Проведе референдум и бе отхвърлено с 99% на 1% решението на ЕК за квоти (3 336 000 срещу 50 000). Средната заплата достигна вече 1000 евро. КРИЛАТИ ФРАЗИ „Унгария няма шеф! Това е нашият дом и с кого ще живеем в него, определяме ние, а не Брюксел!\" „Край на ерата на банките.\" „Християнството ще спаси Европа. То е култура и цивилизация. Не става въпрос за това колко ходят на църква или се молят често. Християнската култура определя ежедневието ни. Не искаме да лишаваме децата си от Дядо Коледа.\" „Искаме етнически хомогенна Унгария. Унгарска Унгария и Европейска Европа.\" „Унгария е малка страна с пропорционален глас в световните дела. Но гласът ни трябва да се чуе: Ние сме за Доналд Тръмп, защото е срещу вноса на мигранти и износа на демокрация. За Унгария е добре той да спечели.“ „Санкциите на ЕС срещу Русия приличат на ловец, тръгнал на лов и гръмнал се в крака.\" „Аз не искам младите унгарци един ден да са малцинство в собствената си страна. Ако допусна ислямистките нашественици, ще ме обесят на някой стълб като през 1956 г.\" „Всички унгарци да вдигнат чаша с червено вино. Страната вече няма дълг. Не дължим нищо на никоя държава или чуждестранна финансова институция.\" „Ще правя не либерална, а християндемокрация. Либералната недемокрация изживя времето си. Нелибералната демокрация значи суверенитет, национална идентичност, християнство, семейство.\" „Не мразя мигрантите, но не мога да поемам товар, какъвто не мога да нося! Те не подлежат на интеграция, защото са чужди на нашия бит, култура, език и религия.\" „Избран съм отново с 2/3, но ще работя за 3/3 от унгарците.\" „Унгария е близо до Топ 10 за предпочитани инвестиции в света.“ \"Сорос е толкова опасен за Унгария, колкото навремето Турската империя и СССР.\" \"ЕС трябва да се откаже от налудничавите кошмари за Съединени европейски щати.\" „Поздравявам Борисов за Западните Балкани! Заби брадвата в много дебело дърво.“ Сподели:", "date": "2018.05.16", "title": "САМО В ПИК И \"РЕТРО\"! Виктор Орбан на 55 - политикът, който разтърси Европа: Унгария няма шеф! "}
{"url": "http://pik.bg/%D0%BE%D1%81%D1%82%D0%B0%D0%B2%D0%B0-%D0%B2-%D1%81%D0%B8%D0%BB%D0%B0-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%B1%D1%8F%D0%BB%D0%B0-%D1%81%D0%BB%D0%B0%D1%82%D0%B8%D0%BD%D0%B0-news750626.html", "text": "Остава в сила бедственото положение в Община Бяла Слатина, където във вторник вилня силна буря и нанесе сериозни щети. Силен вятър, пороен дъжд и градушка буквално за минути изпотрошили циглите по покривите на десетки къщи, изкоренили десетки дървета, между които и два 15-метрови бора пред сградата на общината, предава Нова. Вятърът е скъсал жици, разбил е стъклени тераси на жилищен блок, носил е ламарини. Засега няма данни за пострадали хора. Вчера лошото време нанесе сериозни щети и в Плевен. Сподели:", "date": "2018.05.16", "title": "Остава в сила бедственото положение в Бяла Слатина"}
{"url": "http://pik.bg/%D0%BD%D0%B5-%D0%B8%D0%B7%D0%BB%D0%B8%D0%B7%D0%B0%D0%B9%D1%82%D0%B5-%D0%B1%D0%B5%D0%B7-%D1%87%D0%B0%D0%B4%D1%8A%D1%80-%D0%B8-%D0%B4%D0%BD%D0%B5%D1%81-%D1%81%D0%BB%D1%8A%D0%BD%D1%86%D0%B5%D1%82%D0%BE-%D1%89%D0%B5-%D1%81%D0%B5-%D1%80%D0%B5%D0%B4%D1%83%D0%B2%D0%B0-%D1%81-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D0%B8-%D0%B4%D1%8A%D0%B6%D0%B4-news750593.html", "text": "Днес, до сутринта явленията в северозападните райони ще отслабнат, но през деня на отделни места отново ще се развива купеста и купесто-дъждовна облачност и краткотрайно ще превали и прегърми; ще има и слънчеви часове. Вятърът от северозапад ще се усили и с него за кратко в Северна България ще нахлуе малко по-хладен въздух; в югоизточните райони ще духа до умерен югозападен вятър. Температурите ще са близки и малко по-високи от обичайните - максималните ще са предимно между 23° и 28°. Над планините ще се развива купесто-дъждовна облачност и на много места ще има краткотрайни валежи с гръмотевици. Ще духа умерен до силен, само по най-високите части временно бурен югозападен вятър. Максималната температура на височина 1200 метра ще е около 16°, на 2000 метра – около 9°. По Черноморието ще преобладава слънчево време с временни увеличения на облачността. Само на отделни места е възможно краткотрайно да превали. Ще духа до умерен югоизточен вятър, който след обяд в южните райони ще се ориентира от югозапад. Максималните температури ще са 23-27°. Температурата на морската вода е 18-19°. Вълнението на морето ще е 2-3 бала. На 16.05.2018 слънцето ще изгрее в 06:04 часа и ще залезе в 20:43 часа. Продължителност на деня 14:39 часа. На 16.05.2018 луната ще изгрее в 07:02 часа и ще залезе в 21:49 часа. Осветеност на диска в 0h UT 1 %. Фаза на луната: след новолуние преди първа четвърт. Сподели:", "date": "2018.05.16", "title": "НЕ ИЗЛИЗАЙТЕ БЕЗ ЧАДЪР! И днес слънцето ще се редува с гръмотевици и дъжд"}
{"url": "http://pik.bg/%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-%D0%BE%D1%82%D0%B7%D0%BE%D0%B2%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D1%8F-%D1%81%D0%B8-%D0%BE%D1%82-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-news750617.html", "text": "Палестинската администрация отзова основния си представител във Вашингтон, съобщи Дойче веле. Съобщава се, че водачът на делегацията на Организацията за освобождение на Палестина във Вашингтон - Хюсам Зомлот, пристига на палестинска земя днес. Не се уточнява кога той ще се върне в американската столица. От външното министерство на автономията съобщават, че стъпката е предприета заради преместването на посолството на САЩ в Израел от Тел Авив в Йерусалим. На 14 май, часове преди откриването на американското посолство в Йерусалим, на границата между Израел и ивицата Газа се разразиха протести. По данни от здравното министерство на автономията, при безредиците са загинали най-малко 58 палестинци, около 2700 били ранени, пише НюзБг. Очевидци съобщават, че на няколко места палестинците са се опитвали да режат оградата по границата и да проникнат на израелска територия. Израелските войници са стреляли срещу нарушителите. В знак на протест срещу това Турция отзова за консултации посланиците си в Тел Авив и Вашингтон. Сподели:", "date": "2018.05.16", "title": "Администрацията на Палестина отзова представителя си от Вашингтон"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0%D1%81-%D0%BC%D0%B0%D0%B4%D1%83%D1%80%D0%BE-%D0%BE%D0%B1%D0%B5%D1%89%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B7%D0%B0-%D0%B2%D1%8A%D0%B7%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news750614.html", "text": "Широко обвиняван заради безпрецедентната икономическа криза на Венецуела, президентът Николас Мадуро обеща да направи „големи промени“ в членката на ОПЕК, разтърсена от хиперинфлация и недостиг на стоки, ако бъде преизбран на предстоящите избори, пише Voice of America, цитиран от Фокус. 55-годишният настоящ президент не даде никакви специфики, обаче, за това как би обърнал икономиката на Венецуела, затънала в петата си година на мъчителна рецесия. Въпреки натиска от политически опоненти и тревогата сред милиони венецуелци, Мадуро напълно отказва да предприеме дори второстепенни реформи. „Венецуела се нуждае от големи икономически промени и ние ще го направим сами“, заяви Мадуро на митинг в град Чараяве, южно от Каракас. Въпреки, че е непопулярен, Мадуро се очаква да победи заради бойкот на опозицията, контрол над ключовите институции и сериозната сила на държавни субсидии на храни и стоки. „Ако ми дадете вашата власт на 20 май, заклевам се пред вас с моя живот, че ще се посветя на извършването на всички икономически промени, от които Венецуела се нуждае, за да се възроди“, допълни Мадуро. Сподели:", "date": "2018.05.16", "title": " Николас Мадуро обеща икономическа промяна за възраждането на Венецуела"}
{"url": "http://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D1%81%D0%B0%D1%89-%D0%B2-%D0%BE%D0%BE%D0%BD-%D0%BD%D0%B8%D0%BA%D0%BE%D1%8F-%D0%B4%D1%8A%D1%80%D0%B6%D0%B0%D0%B2%D0%B0-%D0%B2-%D1%82%D0%B0%D0%B7%D0%B8-%D0%B7%D0%B0%D0%BB%D0%B0-%D0%BD%D0%B5-%D0%B1%D0%B8-%D0%B4%D0%B5%D0%B9%D1%81%D1%82%D0%B2%D0%B0%D0%BB%D0%B0-%D1%81-%D0%BF%D0%BE%D0%B2%D0%B5%D1%87%D0%B5-%D0%B2%D1%8A%D0%B7%D0%B4%D1%8A%D1%80%D0%B6%D0%B0%D0%BD%D0%B8%D0%B5-news750604.html", "text": "Представителят на САЩ в ООН Ники Хейли заяви, че никоя държава не би действала с повече въздържание от Израел, пише британският вестник The Independent, цитиран от Фокус Хейли повтори твърдението направено в предишния ден от Белия дом и заяви, че Хамас, военната групировка която контролира Газа, е виновна за убийствата и ранените. Обръщайки се към Съвета за сигурност на ООН във вторник, тя заяви: „Нека не забравяме, че организацията Хамас подбужда населението към насилие от години, много преди САЩ да реши да премести своето посолство.“ Тя допълни: „Това застрашава хората в Газа. Не оставяйте с грешни впечатления, Хамас е доволен от резултатите вчера.“ Докато множество доклади твърдяха, че мнозинството протестиращи са невъоръжени, Ники Хейли обърна внимание на тактиките, използвани от някои хора, които включваха използването на коктейл Молотов закачен за хвърчила. Тя също обвини Хамас за използването на високоговорители за подканване на протестиращите. Тя допълни: „Никоя държава в тази зала не би действала с повече въздържание от Израел.“ Сподели:", "date": "2018.05.16", "title": "Представителят на САЩ в ООН: Никоя държава в тази зала не би действала с повече въздържание от Израел"}
{"url": "http://pik.bg/54-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news750615.html", "text": "Земетресение с магнитуд 5.4 по скалата на Рихтер е регистрирано в региона на провинция Папуа, Индонезия, показва справка на интернет страницата на Европейския средиземноморски сеизмологичен център (EMSC). Земетресението е регистрирано в 11:12 часа местно време (05:12 българско време) на дълбочина от 94 км, предава Фокус. Няма данни за жертви и материални щети. Сподели:", "date": "2018.05.16", "title": "5.4 по Рихтер разтърси  Индонезия"}
{"url": "http://pik.bg/%D1%81%D0%BE%D1%84%D0%B8%D1%8F-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B7%D0%B0-%D1%84%D0%BE%D1%80%D1%83%D0%BC%D0%B0-%D0%B5%D1%81---%D0%B7%D0%B0%D0%BF%D0%B0%D0%B4%D0%BD%D0%B8-%D0%B1%D0%B0%D0%BB%D0%BA%D0%B0%D0%BD%D0%B8-%D0%BE%D0%B1%D0%B7%D0%BE%D1%80-news750611.html", "text": "Днес София ще бъде домакин на срещата на 28-те европейски лидери, която предшества в четвъртък форума \"Европейски съюз - Западни Балкани\". Като извънредна точка в разговорите е включена темата за бъдещето на ядрената програма на Иран след решението на САЩ за излизане от сделката. МВР и Столичната община призоваха гражданите на София да не използват автомобилите си заради сериозните мерки за сигурност. Испанският премиер Мариано Рахой, който от вчера е на официално съобщение в София, ще участва в работната вечеря на лидерите на държавите-членки на Европейския съюз, но няма да присъства на утрешната среща на върха за Западните Балкани, предава БНР. \"За присъствието ми на срещата на високо равнище, мисля че решението да не присъствам отговаря на нашата позиция, която е от няколко години.\" Едно от големите предизвикателства пред София е именно дали ще се стигне до провеждане на срещата в планирания формат след като няколко държави, сред които и Испания, вече изразиха резервите си заради участието на Косово. Министърът за българското председателство Лиляна Павлова заяви, че е 0оптимист, че срещата ще се проведе с максимално широка подкрепа. Външният министър Екатерина Захариева увери, че лидерите ще вземат решения, които гражданите от страните на Западните Балкани да почувстват и да видят. Неформалната вечеря на лидерите на 28-те страни-членки на Евросъюза в София ще бъде предшествана от политически дебат, посветен на диалога за Западните Балкани и организиран от столичния офис на Съвета за външна политика. Сред участниците са премиерът Бойко Борисов, външният министър Екатерина Захариева, хърватският премиер Андрей Пленкович и македонският външен министър Никола Димитров. Сподели:", "date": "2018.05.16", "title": " София в центъра на Европа за форума \"ЕС - Западни Балкани\" (ОБЗОР)"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-%D1%81%D0%B8%D0%BB%D0%BD%D0%B8%D1%82%D0%B5-%D0%B6%D0%B5%D0%BD%D0%B8-%D1%81%D0%B0-%D0%BD%D0%B5%D1%89%D0%B0%D1%81%D1%82%D0%BD%D0%B8-%D0%B2-%D0%BB%D1%8E%D0%B1%D0%BE%D0%B2%D1%82%D0%B0-news750546.html", "text": "Много жени прекарват времето си в запознанства с грешните мъже. Те се влюбват бързо в тях, но не получават връзката, която искат. Тези жени често са секси, интелигентни и независими. Но защо не се получава? Ето причините една толкова успешна жена трудно да намира щастието: Няма да я видиш да виси по нощни клубове или барове, защото предпочита приятните разговори на чаша вино. Не е лесно да я забележиш навън, тъй като винаги работи много, за да постигне целите си. Понякога мъжете искат да бъдат доминиращи и контролиращи, но тази жена не позволява на партньора да ѝ казва какво да прави. Тя знае какво иска и няма намерение да служи на половинката си. Вместо това иска да постигне целите си и да изпълни мечтите си. Затова и търси партньор, който е уверен в себе си, ще я подкрепя и никога няма да я кара да се чувства зависима. Повечето мъже искат да се чувстват всемогъщи. По тази причина много от тях не обичат да си имат вземане-даване със силна жена. Те искат да бъдат по-успешни и да печелят повече пари от половинката си и затова винаги търсят по-слаби от тях дами. Много мъже трудно могат да я опознаят или да се влюбят в нея. Ако успееш да събориш стените около сърцето ѝ, тя ще те подкрепя и ще се отнася с уважение към теб. Тя знае своята стойност и ще избере мъж, който да допринася с нещо към живота ѝ. Не е отчаяна и не се нуждае от никой. Ако си достоен и способен да се справиш с неизчерпаемата ѝ енергия, ще успееш да извадиш наяве тигрицата в нея. Но не забравяй, че животът ѝ е страхотен и затова е трудно да се намери мъж, който да го направи по-добър. Тя е изключителна и уникална, затова държи човекът до нея да уважава странностите ѝ. Тя не се притеснява да защитава желанията и позицията си. Ако си направил нещо нередно или не си прав в даден спор, няма да се измъкнеш лесно. Тя има цял списък с приоритети и откриването на истинската любов не е в Топ 10. Заета е с по-важни неща от запознанствата и затова, ако се опиташ да се превърнеш в център на света ѝ, бързо ще те изхвърли от живота си. Тя има големи мечти и цели и прави всичко възможно да ги постигне. Иска мъжът до нея да ѝ даде време и пространство, за да прави това, което е важно за нея. Предупреждаваме те, че ако се опиташ да я накараш да избира между теб и мечтите ѝ, ще ти покаже вратата. Неуважението от страна на партньора ѝ е недопустимо. Тя просто знае стойността си и се уважава достатъчно, затова наистина внимавай много с нея! 11. Тя е прекалено директна Може да бъде прекалено директна, но това е защото знае прекалено добре какво иска и не желае да си губи времето в игрички. Ако нещо не ѝ хареса, няма да държи устата си затворена. Сподели:", "date": "2018.05.16", "title": "Вижте защо силните жени са нещастни в любовта"}
{"url": "http://pik.bg/%D1%81%D0%BB%D0%BE%D0%B6%D0%BD%D0%B8-%D0%B2%D1%80%D1%8A%D0%B7%D0%BA%D0%B8-%D0%BD%D0%B5%D0%B2%D0%B5%D0%BD%D0%B0-%D0%B1%D0%BE%D0%B7%D1%83%D0%BA%D0%BE%D0%B2%D0%B0-%D0%BD%D0%B5%D0%B2%D0%B5-%D0%B8%D0%B7%D1%82%D1%80%D0%B8-%D0%BA%D1%80%D0%B0%D1%81%D0%B8-%D0%B2%D0%B0%D0%BD%D0%BA%D0%BE%D0%B2-%D0%BE%D1%82-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%B4%D1%8A%D1%89%D0%B5%D1%80%D1%8F-%D0%B9-%D0%BE%D0%B1%D0%B0%D1%87%D0%B5-%D0%BE%D1%89%D0%B5-%D1%82%D1%8A%D0%B3%D1%83-news750485.html", "text": "Актрисата Невена Бозукова-Неве е преживяла раздялата с телевизионния продуцент Краси Ванков, с който живя 18 години без брак. Една от победителките в \"Като две капки вода\" се лекува с въздушна йога, по която се запалила преди няколко седмици, с работа в театъра, рисуване и грижи по двете си деца. Синът й от Ванков - Никола, която е в 6 клас, понесъл лесно рязлъката на родителите си, пише \"Хотнюз\". В началото му било мъчно, но събрал сили да продължи напред. Далеч по-трудно се справила дъщерята на Неве от първия й брак, която била много привързана към Ванков, продуцент на редица хитове като \"София - ден и нощ\". \"Раздялата ни бе общо решение, нямаше смисъл да се опитваме да се сдобряваме, защото връзката ни бе изчерпана\", каза Неве. Сподели:", "date": "2018.05.16", "title": "СЛОЖНИ ВРЪЗКИ! Невена Бозукова-Неве изтри Краси Ванков от живота си! Дъщеря й обаче още тъгува за доведения си баща"}
{"url": "http://pik.bg/%D0%B1%D0%BE%D0%BD%D0%B8-%D1%83%D1%80%D0%B5%D0%B6%D0%B4%D0%B0-%D1%89%D0%B5%D1%80%D0%BA%D0%B0-%D1%81%D0%B8-%D1%81-%D0%BA%D1%80%D0%B8%D1%81%D0%BA%D0%BE-news750535.html", "text": "Фолкпевицата Бони призна, че дъщеря й мечтае да застане рамо до рамо на музикалната сцена с любимия си изпълнител Криско. \"Обещала съм й го и ще го изпълня, ако го заслужи\", казва гордата майка. 15-годишната Михаела учи в търговско-банковата гимназия, но от малка проявявала афинитет към пеенето. Това е и причината Бони вече да планира да й подари музикален видеоклип за завършването на средното й образование. \"С годините разбрах, че много трудно вече мога да се доверя на мъж. В началото всички се радват, че сама си изкарвам парите, но после искат да ме пречупят. Имах една връзка, в която получавах жестове на внимание, но постоянно ми бяха натяквани. Когато аз се раздавам за някого, никога не изтъквам това. Случвало се е дори да поставя кариерата си на заден план и после съм се убеждавала, че това не се е оценявало\", заявява изпълнителката на \"Заведи ме там\" относно опита й на любовния фронт. Само преди броени дни Бони се присъедини към семейството на продуцентската компания \"Диапазон Рекърдс\", напомни \"Монитор\". Сподели:", "date": "2018.05.16", "title": "Бони урежда щерка си с Криско"}
{"url": "http://pik.bg/%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D1%80%D0%B5%D0%B7%D0%BD%D0%B0-200-%D0%BF%D1%80%D0%B8%D0%BB%D0%BE%D0%B6%D0%B5%D0%BD%D0%B8%D1%8F-%D1%81-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D0%BB%D0%B8%D1%87%D0%BD%D0%B8-%D0%B4%D0%B0%D0%BD%D0%BD%D0%B8-news750528.html", "text": "Социалната мрежа \"Фейсбук\" спря работата на около 200 приложения, защото са имали достъп до голям брой потребителски данни. \"Фейсбук\" ще разследва всички приложения, които са имали достъп до голямо количество лична информация, преди направените промените в платформата през 2014 г.\", се казва в изявлението на компанията. Ако се окаже, че приложенията са злоупотребили с използването на личните данни, те ще бъдат блокирани за постоянно и потребителите ще получат съответните известия. За 2018 година се очакват големи промени в социалната мрежа. Една от тях е новата стрийминг платформа \"Facebook Watch\", за която вече са подготвени проекти за сериали и филми, пише \"Ел.бг\". Сподели:", "date": "2018.05.16", "title": "Зукърбърг резна 200 приложения с достъп до лични данни"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%B1%D0%B5%D0%B7-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%8F-%D0%B2%D1%8A%D0%BF%D1%80%D0%BE%D1%81-%D0%BF%D1%8A%D1%80%D0%B2%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D1%89%D0%B5-%D0%BD%D0%B8-%D1%83%D0%B1%D0%B8%D0%B5-news750524.html", "text": "Tanjug Анализирайки позицията на Сърбия и на президента Александър Вучич в контекста на решаването на косовския въпрос и присъединяването към ЕС, британският вестник цитира думите на сръския лидер, че всички постижения биха били неустойчиви без разрешаването на проблема с Косово, предава , държавната информационна агенция на западната ни съседка, пише \"Фокус\". „Обсебен съм от Косово, без да разреша този проблем, всичко, което съм постигнал досега, няма да бъде устойчиво. Първата криза ще ни убие\", заяви Вучич пред вестник, а от редакцията допълват, че „длъжностни лица от ЕС настояват Вучич да скицира предложения през следващите месеци, за да започнат преговорите с косовските лидери\". Сподели:", "date": "2018.05.16", "title": "Александър Вучич: Без решение на косовския въпрос първата криза ще ни убие"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D0%BF%D0%BB%D0%B0%D1%88%D0%B8-%D0%B4%D0%B0-%D0%B0%D0%BD%D1%83%D0%BB%D0%B8%D1%80%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D0%BD%D0%B0-%D0%B2%D1%8A%D1%80%D1%85%D0%B0-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news750578.html", "text": "Северна Корея заплаши да анулира предвидената за 12 юни среща на върха между лидера й Ким Чен-ун и президента на САЩ Доналд Тръмп заради съвместни военни учения на южнокорейските и американските сили, предаде Франс прес. Пхенян също така отмени предвидена за утре среща на високо равнище с Южна Корея в знак на протест срещу тези военни учения, които се провеждат ежегодно, съобщи южнокорейската агенция Йонхап, цитирайки севернокорейската държавна агенция КЦТА. Съединените щати не са били уведомени за промяна в севернокорейската позиция и продължават подготовката за срещата на върха между президента Доналд Тръмп и севернокорейския лидер Ким Чен-ун. Това заяви днес говорителката на Държавния департамент Хедър Науърт след заплахата на Пхенян, че може да анулира историческата среща, планирана за 12 юни. \"Ние ще продължим подготовката\" за тази среща, \"не сме уведомени\" за каквато и да е промяна, заяви Науърт. Сподели:", "date": "2018.05.16", "title": "Северна Корея заплаши да анулира срещата си на върха с Доналд Тръмп"}
{"url": "http://pik.bg/%D0%B2-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D0%B8%D1%80%D0%B0%D0%BA-%D0%B3%D0%BB%D0%B0%D1%81%D0%BE%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB%D0%B8%D1%82%D0%B5-%D0%B1%D1%8F%D1%85%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD%D0%B8-%D0%BE%D1%82-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%BD%D0%B0-%D0%B2%D1%81%D0%B5%D0%BA%D0%B8%D0%B4%D0%BD%D0%B5%D0%B2%D0%B8%D0%B5%D1%82%D0%BE-%D1%81%D0%B8-news750579.html", "text": "Преди четири години, иракчаните се обединиха в битка за освобождаване на своята страна от това, което мнозина виждаха като екзистенциална заплаха: „Ислямска държава“, която държеше близо 1/3 от територията на Ирак в захватката си, пише The New York Times, цитиран от Фокус. На 12 и 13 май нацията проведе първите си избори от победата над екстремистката групировка в гласуване което беше необикновено с това, че включваше обикновени въпроси като корупция и безработица – не сигурност – като основните си теми. В много начини забележително мирните избори в събота, 12 май, бяха ясна илюстрация на това, колко далеч е стигнала държавата от 2014 година насам, както и дълбочината на проблемите, които все още стоят. За разлика от избори през предишни години, тези бяха забележими заради липсата на сектантство, особено сред водещите Шиитски коалиции. Политически анализатори отдадоха това на промяна на общественото мнение – сектантството сега се вижда като главна причина за проливането на кръв и опустошението изстрадано от американската военна инвазия през 2003 година. В държава пълна с оръжия и случайно насилие, изборният ден беше забележително тих без никакви сериозни инциденти. Шест члена на силите за сигурност загинаха, след като техните превозни средства удариха два експлозива в провинция Киркук. Правителството значително увеличи патрулиращите сили около изборните секции, дни преди да започне гласуването. Корупцията беше ключов въпрос за гласуващите като много иракчани изразиха желанието си да изритат старите лица и да доведат нови. Сподели:", "date": "2018.05.16", "title": "В изборите в Ирак гласоподавателите бяха освободени от проблемите на всекидневието си"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D1%80%D0%B8%D0%B5-%D1%82%D1%83%D1%80%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B5%D1%80%D0%B4%D0%BE%D0%B3%D0%B0%D0%BD-news750585.html", "text": "Дни преди срещата на върха в София за Западните Балкани, британският премиер посрещна турския президент на Даунинг Стрийт. Тереза Мей заяви, че срещата й с Реджеп Ердоган е възможност двете страни да покажат близките си отношения. Двамата са обсъдили важни въпроси от общ интерес, сред които и сътрудничеството в областта на отбраната, предава Нова. В същото време, германската футболна асоциация отправи остри критики към футболистите Месут Йозил и Илкай Гюндоган, които публикуваха свои снимки с президента Ердоган от Лондон. Двамата играчи от турски произход, но родени в Германия, са му подарили тениските си, подписани от тях. Сподели:", "date": "2018.05.16", "title": "Тереза Мей прие турския президент Ердоган"}
{"url": "http://pik.bg/%D0%BD%D0%B0%D0%B4%D1%80%D1%83%D1%81%D0%B0%D0%BD%D0%B8-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82%D0%B8-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D1%82-%D1%81-%D0%BB%D1%8A%D0%B6%D0%B8%D1%86%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-news750582.html", "text": "Затворници, които излежават присъди в крилото за рецидивисти, са били нападнати от трима роми преди два дни. \"Нападнаха ни в стаята. Всеки от тях бе въоръжен с лъжица. Заплашиха ни, че ще ни надупчат, ако не им дадем телефона. Бяха надрусани и се държаха много агресивно\" разказва Георги Станков. Той бил в една стая с още трима души, включително Мартин Кабуто и Цецо Батмана. Успели да повикат надзирателя преди да се стигне до физически сблъсък. По-късно коридорът на 6ти пост бил запечатан, за да няма саморазправа. Нападателите били Агито, Юсеина и Кадера. Тримата изтърпяват наказания за разпространение на наркотици, пише ТрафикНюз. Станков излязъл вчера от затвора и веднага подал жалба за случилото се в Окръжна прокуратура. От там е разпоредена проверка и предстои да бъдат наложени административни наказания. \"Тези тримата са дилъри и са нон стоп на хероин. Затворниците с право се страхуват от тях, защото не е ясно в период на абстиненция как могат да реагират. Както си влизат по стаите, могат просто да нахълтат докато спим и да ни заколят\" възмущава се Станков. за съжаление въпреки редовните акции, в затвора продължават да се вкарват наркотици и упортребата им е ежедневие. Сподели:", "date": "2018.05.16", "title": "Надрусани рецидивисти заплашват с лъжици в пловдивския затвор"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%B3%D1%8A%D1%80%D1%86%D0%B8%D1%8F-%D0%BC%D0%B0%D1%81%D0%BE%D0%B2%D0%BE-%D0%B8%D0%B7%D1%87%D0%B5%D0%B7%D0%B2%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%BA%D0%B8-%D0%BE%D1%89%D0%B5-%D0%B5%D0%B4%D0%BD%D0%B0-%D0%B5-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D1%81%D0%BD%D0%B8%D0%BC%D0%BA%D0%B0-news750426.html", "text": "Зоева, която живее в град Ретимно на остров Крит е в неизвестност от 4 дни. Това съобщи председателят на българското дружество на острова Петър Анастасов, който е уведомен от близките на Антонина. Тя е родена в град Сливен. \"След като се свързахме с няколко нейни познати и те потвърдиха, че последно е забелязана в петък около 18:00 часа. Уведомили сме българското посолство. Полицията на Крит се е самосезирала след позвъняване по телефона от семейството й от България, както и от нейна позната, която също е декларирала липсата й“, уточни за \"Български новини\" Анастасов. Това е трети инцидент с българска гражданка в района на град Ретимно на големия гръцки остров от началото на месеца. Умоляват се всички имащи информация за нея да съобщят в полицията или българското посолство. 38-годишната Антонина Сподели:", "date": "2018.05.16", "title": "УЖАС В ГЪРЦИЯ! Масово изчезват българки, още една е в неизвестност (СНИМКА)"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D0%B8-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-news750586.html", "text": "Председателят на Европейския съвет Доналд Туск публикува официално писмо преди утрешната му среща с премиера Бойко Борисов в София. В него той отбелязва, че основен акцент по време на срещата ще са иновациите и дигиталната икономика. Ще бъде засегната и темата за решението на американския президент Доналд Тръмп да изтегли Вашингтон от международното споразумение за ядрената програма на Иран. Туск подчерта, че Европейския съюз ще продължи да спазва договора с Техеран. Председателят на Европейския съвет и българският премиер ще обсъдят и напрежението в Близкия изток. Сподели:", "date": "2018.05.16", "title": "Доналд Туск и Бойко Борисов обсъждат напрежението в Близкия Изток"}
{"url": "http://pik.bg/%D0%BF%D0%B0%D1%80%D1%82%D0%B8%D1%8F-%D0%B1%D0%BB%D0%B0%D0%B3%D0%BE-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%B2%D0%BE%D0%B4%D0%B8-%D1%81%D0%BB%D0%B0%D0%B2%D0%B8-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D0%BE-%D1%84%D1%83%D1%82%D0%B1%D0%BE%D0%BB-%D0%B2-%D0%BC%D0%BE%D1%81%D0%BA%D0%B2%D0%B0-%D0%B4%D1%8A%D0%BB%D0%B3%D0%B8%D1%8F-%D1%87%D0%B0%D0%BA%D0%B0-%D0%B1%D0%B8%D0%BB%D0%B5%D1%82%D0%B8-%D0%B8-%D0%B4%D1%83%D0%B1-news750772.html", "text": "Слави Трифонов ще гледа на живо част от мачовете от Световното първенство по футбол в Русия. Мондиалът започва в средата на юни, а Дългия вече се е сдобил с билети за някои от срещите. Шоуменът ще бъде в Русия по покана на Благой Георгиев. Джизъса, както е известен, ще приеме Трифонов в дома си в Москва. Георгиев поканил Дългия по време на гостуването си в предаването на Слави. Благо обещал на шоумена, че ще му намери билети за срещите, които ще се проведат в Москва. Трифонов, без да се замисля, приел поканата и вече е резервирал самолетни билети за руската столица. Благой ще направи и още един подарък на Слави. Дългия страшно много хареса обувките на бившия футболист, с които той цъфна по време на гостуването си. Чепикът на Благо е на популярна дубайска компания и цената му е почти 1000 лева. Трифонов остана без дъх, щом зърна с какво е обут Георгиев, и веднага поиска обувки като футболиста. Джизъса му обеща, че ще му подари един чифт, пише ежедневник. Сподели:", "date": "2018.05.16", "title": "ПАРТИЯ! Благо Георгиев води Слави на Световното по футбол в Москва! Дългия чака билети и дубайски цепици от Джизъса"}
{"url": "http://pik.bg/%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D0%BF%D1%83%D1%81%D0%BA%D0%B0-%D1%81%D0%B5%D1%80%D0%B8%D0%B0%D0%BB-%D0%B7%D0%B0-%D0%B6%D0%B5%D0%BD%D1%81%D0%BA%D0%B8%D1%8F-%D1%84%D1%83%D1%82%D0%B1%D0%BE%D0%BB-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news750536.html", "text": "\"Фейсбук\" започва работа над поредица за женския футбол. Изпълнителен продуцент на проекта е известният португалски футболист от Реал (Мадрид) Кристиано Роналдо. Все още не е известно как ще се казва поредицата, но историята ще се развива около женския футболен отбор на Ню Йорк. Идеята на проекта е да покаже как спортът обединява хората и помага да се преодолеят расовите и социалните различия. Кой ще играе в главните роли и ще кой ще е директор на поредицата също не е съобщено. \"Историята на моя живот има много общо с възходите и паденията, с които ще се сблъскат момичетата в поредицата. Въпреки, че шоуто ще бъде предимно за футбол, всъщност става въпрос за много по-дълбоки неща, не само за красивата игра. Става въпрос за ценности, предизвикателства, приятелства, трудни времена, упорита работа, солидарност, нерви и хармония. С една дума - за живота\", казва Роналдо. Премиерата на поредицата ще се излъчи по стрийминг платформата \"Facebook Watch\", която стартира през 2017 година, пише \"Ел.бг\". Сподели:", "date": "2018.05.16", "title": "НОВО АМПЛОА! Роналдо пуска сериал за женския футбол във \"Фейсбук\""}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D0%BF%D0%BB%D0%B0%D0%BD%D0%B0-%D1%81%D0%B8-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B4%D0%BE-%D1%81%D0%B5%D0%B4%D0%BC%D0%B8%D1%86%D0%B8-news750580.html", "text": "Правителството на Великобритания ще публикува подробен план за бъдещите си отношения с Европейския съюз през следващия месец, съобщава Reuters, цитирана от Фокус. Така нареченият „Бял лист“ вероятно ще описва предложенията за бъдещото уреждане на митническия въпрос, както и уреждането на специфични сектори включително финансови услуги, селско стопанство и автомобилен сектор, заявиха двама представителя на правителството. Документът, който се очаква да бъде повече от 100 страници, ще бъде публикуван преди срещата на върха между Европейските лидери на 28-29 юни. Министърът за Брекзит на Великобритания Дейвид Дейвис заяви пред своите колеги в Кабинета, че този документ ще бъде най-значимата публикация върху отношенията с Европейския съюз от референдума за излизане през 2016 година насам. Сподели:", "date": "2018.05.16", "title": "Великобритания  публикува плана си за Брекзит до седмици"}
{"url": "http://pik.bg/%D0%B1%D0%B5%D0%B7-%D0%B3%D1%80%D0%B8%D0%BC-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B2%D0%B0%D1%81%D0%B8%D0%BB-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%B7%D0%B0-%D0%BE%D1%82%D0%BA%D0%B0%D0%B7%D0%B0%D0%BD%D0%B0%D1%82%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%BD%D0%B0-%D1%81%D1%8A%D1%8E%D0%B7%D0%B0-%D0%BD%D0%B0-%D0%B0-news749905.html", "text": "Няколко пъти в кариерата ми съм усещал, че съм се докосвал до нещо наистина невероятно. Тогава със сълзи в очите съм стоял зад сцената. Това заяви големият българския актьор Васил Михайлов пред сутрешния блок на БТВ. „Преди спектакъл винаги обичам да идвам много рано – признава Маестрото. - Обичам да съм весел, независимо на какъв цена. Играл съм жени, дори Снежанка. Като си спомня, как на времето играх жена, а шапката ми, с голяма периферия, се тресе през цялото време, защото се смея“. Васил Михайлов признава, че годината е много специална за него, заради много награди, които получи. „Доста награди получих наистина – коментира Михайлов. - Не мога да кажа коя е най-ценна. Артистът обича да получава награди. За цялостно творчество получавам награди още отпреди десет години и това много ме забавлява. Вече имам 6-7“. Васил Михайлов не подмина и темата за това, защо отказа приза на Съюза на артистите. „Сърдят се защо не съм взел наградата на Съюза на артистите – коментира Михайлов. -  Казах всичко на председателя на Съюза Христо Мутафчиев. Обясних му лично. Преди него направихме два-три закона със Стефан Данаилов и Стефан Илиев, когато той беше начело на Съюза, които не се провеждат сега. В провинцията няма театър. Как да не се сърдя. Когато станах директор в Хасково, поставих условие да дадат апартаменти на артистите и тогава ги дадоха. Сега ги продадоха. Стефан Илиев е участвал в тия закони, а не Христо Мутафчиев. Навремето отказах депутатска заплата. По принцип никога не съжалявам за нищо.  Сега обаче разбирам, че не заслужават тези пари да им се оставят“. Васил Михайлов се връща към първите си мигове на театралната сцена в София. „В началото репетирах в София с Иван Кондов, Наум Шопов, Емилия Радева – спомня си Михайлов. - Скъсвах се от притеснения. Бях в шок. Едно момче на 22 години. Артист се става след 50-ата роля. В София дойдох с над 30 роли и още не бях артист. Трьбваше още 10 години да работя, за да стана заслужил артист. С Наум Шопов непрекъснато си правехме номера. Той много обичаше да играе сам, въпреки че и аз съм на сцената. Накрая обаче ми каза: “Прав си, партньорството е голяма работа“. По принцип не ходя на поклонения, но като почина Наум, го поздравих с една част от монолог. Тогава бях в телевизията, когато научих, че е починал“. Васил Михайлов говори и за ролите, които винаги е искал да изиграе, но това не е станало. „Винаги много съм искал да играя Зорба Гърка – признава Михайлов. - Сега обаче на 80 години е невъзможно. Не можах да изиграя и Бай Ганьо. Остарях и за него. Това са два образа, които искат много енергия, а на тези години тя липсва“. Актьорът, който е известен с това, че обича да пее, признава, че отдавна няма желание за това. „Отдавна не ми се запява – заявява Михайлов. - Сега като слушам прогнозата за времето, се разревавам, защото утре времето може да е хубаво, а аз да не съм жив“. Васил Михайлов признава, че е гольям длъжник на семейството си. „Всеки е длъжник на близките си – заявява Михайлов. -  Жена ми е длъжник, че съм я траел, аз на нея – също. У дома много-много не усещат актьорските ми проблеми. По начало съм си труден характер. Достатъчно е, че съм зодия „Овен“, пък и актьор. Опитвам да държи другите в страни. Семейството е много важно. Не съм се развеждал. 53-54 години се мъча с една жена. Много съм й благодарен, защото е страшно интелигентна. Нея не мога да я излъжа. Знаете ли, хората не бива да остаряват, особено жените“. Васил Михайлов признава, че една от големите му болки е отсъствието на българския дух. „Българската духовност бяга в чужбина и много ме е страх за това – казва Михайлов. - Кои напускат и кои остават. Ходил съм и в чужбина – Америка и Канада. Няма пак да отида в Канада. Чакам нещо да стане, за да се върна тоя дух и да видим какъв ще бъде. Много ме е страх, че тука много са антинещата. Чувам, че учителите за да доведат учениците на театър искат комисионна. Това ме побърква. Мен учителите по литература и музикантите са ме направили човек на изкуството. Научете децата да ходят на театър, защото един ученик няма да има дух без това. Българският дух не се създава само на 3 март с възрожденски песни. Той започва със семейството, учителите, театрите, песните на бабите ни. Това е пътя. Да се вкопчим тук в нещо“. Сподели:", "date": "2018.05.16", "title": "Без грим! Големият Васил Михайлов ексклузивно за живота, за отказаната награда на Съюза на артистите и за ролите, които иска, но няма да изиграе"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B2-%D0%B8%D0%B7%D1%80%D0%B0%D0%B5%D0%BB-%D0%B5-%D0%BF%D1%80%D0%B8%D0%B2%D0%B8%D0%BA%D0%B0%D0%BD-%D0%B2-%D0%B0%D0%BD%D0%BA%D0%B0%D1%80%D0%B0-%D0%B7%D0%B0-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%86%D0%B8%D0%B8-news750516.html", "text": "Anadolu Agency, цитирана от \"Фокус\". Самолетът на Кемал Окем се е приземил в 13:05 часа на международно летище Есенбога в Анкара. Посланикът на Турция в Израел е пристигнал в Анкара във вторник за консултации във връзка със смъртта на десетки палестинци край границата на Ивицата Газа във вторник, предава В понеделник вицепремиерът на Турция Бекир Боздаг заяви, че турското правителство е извикало посланиците си в Тел Авив и Вашингтон за консултации. В същия ден, хиляди палестинци се появиха на източната граница на Ивицата Газа по случай 70-годишнината от „Катастрофата“ – създаването на Израел през 1948 година. Те протестираха също и срещу преместването на посолството на САЩ в Израел от Тел Авив в Ерусалим, което също се случи в понеделник. Израелските сили за сигурност край границата отговориха на опитите за пробиване през граничната ограда с огън от снайпери, в резултат от което загинаха, според информацията на Министерството на здравеопазването на Палестина, около 60 души, а още хиляди бяха ранени. Сподели:", "date": "2018.05.16", "title": "Посланикът на Турция в Израел е привикан в Анкара за консултации"}
{"url": "http://pik.bg/%D1%88%D0%B0%D0%BC%D0%BF%D0%B8%D0%BE%D0%BD-%D0%BE%D1%82-%D0%BC%D0%B0%D0%BB%D1%8A%D0%BA-%D1%86%D0%B2%D0%B5%D1%82%D0%B8-%D0%BF%D0%B8%D1%80%D0%BE%D0%BD%D0%BA%D0%BE%D0%B2%D0%B0-%D0%BA%D0%B0%D0%BB%D1%8F%D0%B2%D0%B0-%D1%81%D0%B8%D0%BD%D0%B0-%D1%81%D0%B8-%D1%81-%D1%82%D0%B5%D0%BD%D0%B8%D1%81-%D1%81%D0%BD%D0%B8%D0%BC%D0%BA%D0%B0-news750522.html", "text": "Тенис звездата Цветана Пиронкова, която наскоро стана майка, заведе за пръв път сина си на тенис корт. Наследникът на най-добрата ни тенинистка проплака в края на март. Откакто времето се постопли, Цвети използва всеки удобен случай, за да разхожда бебето под Тепетата. Пиронкова е решила да приучва от малък сина си със спорта, затова го заведе на кортовете, на които пожъна доста успехи. Полуфиналистката от \"Уимбълдън\" 2010 г. получи контузия в средата на миналата година. Цвети прекъсна участията си по турнири, а малко преди коледните празници съобщи, че със съпругът й Михаил ще стават родители, напомня ежедневник. Сподели:", "date": "2018.05.16", "title": "ШАМПИОН ОТ МАЛЪК! Цвети Пиронкова калява сина си с тенис (СНИМКА)"}
{"url": "http://pik.bg/%D0%B3%D0%B0%D0%BB%D0%B5%D0%BD%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D0%BB%D0%B0-%D1%82%D1%80%D0%BE%D0%B9%D0%BA%D0%B0%D1%82%D0%B0-%D1%81-%D0%BC%D0%B5%D1%87%D0%BA%D0%B8-%D0%BE%D1%82-%D0%B4%D0%B8-%D0%BA%D0%B0%D0%BF%D1%80%D0%B8%D0%BE-news750591.html", "text": "Галена доказа, че желанието й за слава няма граници. Всички говорят за това как тя прави секстройка с мечки в новия й клип! Фолкаджийката за пореден път предизвика скандал и прикова вниманието към себе си с видеото към „Дай ми любов“. Както вече писахме, в лентата изпълнителката еротично се натиска на две плюшени играчки. Галена не показва да има какъвто и да е било срам - разголва тялото си, изважда на показ задните си части и съблазняващо облизва пръстите на ръцете си. Майката на две деца демонстрира различни сексуални пози в изпълненията с плюшените играчки. Сюжетът на песента е, че Галена в петък е чакала любимия си мъж, за да се забавлява с него. Той не е дошъл и затова това тя търси утеха в мечките, които се докосват до изкушаващото й и изгарящо за креватни подвизи тяло. Има момент, в който певицата дори симулира оргазъм от горещите действия. Коментарите за новия клип бяха изключително полюсни - от пълно одобрение до силно възмущение, че кадрите са вулгарни и развращават младото поколение. Не липсваха и такива, които се обявиха против Галена да е майка и да си развява задните части по телевизора. Сексът между мечка и човек намери широк обществен отзвук в света през 2015 година. Тогава американски медии разпространиха информацията, че актьорът Леонардо ди Каприо е изнасилен от мечка във филма „Завръщането“ на режисьора Алехандро Иняриту, пише ежедневник. „Мечката подмята Лео ди Каприо сериозно. Той е изнасилен два пъти! За да не остане по-назад от дивия си сексуален враг, актьорът изкормва кон и се свива гол в корема му, за да оцелее“, написа сайтът „Дръдж рипорт“. Въпросната сцена наистина е брутална и всеки от зрителите може да си направи собствена интерпретация какво точно се е случило между човек и животно. „Една абсурдна история от нереален паралелен свят“, беше коментарът на Ди Каприо за твърденията, че е пресъздаден полов акт. Галена уверено върви по неговия път. Може би се надява да я забележат в Холивуд? Сподели:", "date": "2018.05.16", "title": "Галена откраднала тройката с мечки от Ди Каприо"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B0-%D0%B8%D1%81%D0%BA%D0%B0-%D0%B1%D1%8A%D1%80%D0%B7%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D1%81%D0%BF%D0%B0%D1%81%D1%8F%D0%B2%D0%B0%D0%BD%D0%B5-%D0%BD%D0%B0-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D0%B8%D1%80%D0%B0%D0%BD-news750589.html", "text": "Европейският съюз не може да предостави законни и икономически гаранции на Иран, след като САЩ се изтеглиха от ядреното споразумение, но е сериозен в намерението си да намери начин за продължаване на инвестициите в страната, заяви Върховният представител на ЕС по въпросите на външната политика и сигурността Федерика Могерини, предава Reuters, цитирана от Фокус. След среща на външните министри на Иран, Великобритания, Франция и Германия, Могерини заяви че групата ще излезе с мерки в следващите няколко седмици, след като възложи на експерти да намерят начин за защита на европейския бизнес в Иран. „Работим върху намирането на практично решение… за кратък период от време“, заяви Могерини по време на пресконференция. „Обсъждаме варианти за запазване на сделката“, заяви тя, допълвайки че мерките ще целят Иран да поддържа износа си на петрол, както и достъп на европейските банки в страната. Сподели:", "date": "2018.05.16", "title": "Европа иска бързо решение за спасяване на ядрената сделка с Иран"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%B8%D0%B7%D0%B3%D0%BE%D0%BD%D0%B8-%D1%82%D1%83%D1%80%D1%81%D0%BA%D0%B8%D1%8F-%D0%BA%D0%BE%D0%BD%D1%81%D1%83%D0%BB-%D0%B2-%D0%B5%D1%80%D1%83%D1%81%D0%B0%D0%BB%D0%B8%D0%BC-news750587.html", "text": "Израел изгони днес турския консул в Ерусалим, съобщи външното министерство на страната, цитиран от Ройтерс, предава бТВ. Говорител на министерството заяви, че консулът е бил повикан и му е било казано да се върне в Турция \"за консултации за известен период\". По-рано днес Турция също поиска от посланика на Израел в Анкара \"временно да напусне страната\", напомня агенцията. Сподели:", "date": "2018.05.16", "title": "Израел изгони турския консул в Ерусалим"}
{"url": "http://pik.bg/%D1%81%D0%B0%D1%89-%D0%BE%D1%81%D1%8A%D0%B4%D0%B8-%D0%BE%D1%82%D0%B2%D0%B0%D1%80%D1%8F%D0%BD%D0%B5%D1%82%D0%BE-%D0%BD%D0%B0-%D0%BC%D0%BE%D1%81%D1%82%D0%B0-%D0%BC%D0%B5%D0%B6%D0%B4%D1%83-%D0%BA%D1%80%D0%B8%D0%BC-%D0%B8-%D1%80%D1%83%D1%81%D0%B8%D1%8F-news750590.html", "text": "САЩ осъдиха откриването, водено от руския президент Владимир Путин, на мост свързващ Кримския полуостров с Русия, в опит за затвърдяване на „незаконната придобивка“ на Русия, предава AFP, цитира Фокус. „Изграждането на моста от страна на Русия служи като напомняне за съществуващото желание да се подиграва на международното право“, заяви говорителката на Държавния департамент Хедър Науърт в изявление, повтаряйки че „Крим е част от Украйна“. Сподели:", "date": "2018.05.16", "title": "САЩ осъди отварянето на моста между Крим и Русия"}
{"url": "http://pik.bg/%D1%80%D1%83%D1%81%D0%BA%D0%B8%D1%8F%D1%82-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B5%D0%BD-%D0%BB%D0%B8%D0%B4%D0%B5%D1%80-%D0%B0%D0%BB%D0%B5%D0%BA%D1%81%D0%B5%D0%B9-%D0%BD%D0%B0%D0%B2%D0%B0%D0%BB%D0%BD%D0%B8-%D0%BE%D1%81%D1%8A%D0%B4%D0%B5%D0%BD-%D0%BD%D0%B0-30-%D0%B4%D0%BD%D0%B8-%D0%B7%D0%B0%D1%82%D0%B2%D0%BE%D1%80-news750601.html", "text": "Руският опозиционен лидер Алексей Навални беше осъден на 30 дни затвор за организирането и воденето на масови антиправителствени протести в навечерието на встъпването в длъжност на президента Владимир Путин, пише The Moscow Times, цитирано от Фокус. Навални беше един от около 1 600 протестиращи задържани след демонстрации в няколко руски града на 5 май. Съд в Москва във вторник отсъди 30-дневна присъда срещу Навални заради многократно нарушение на правилата за публични събирания и за неизпълнение на полицейски заповеди. Допълнителни прослушвания бяха отложени през изминалата седмица, за да се чуят свидетелските показания на полицейски служители. Офисите на Алексей Навални сред цяла Русия бяха обект на полицейски набези. Сподели:", "date": "2018.05.16", "title": "Руският опозиционен лидер Алексей Навални осъден на 30 дни затвор"}
{"url": "http://pik.bg/%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%BE%D1%82%D0%BE-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D0%BD%D0%B0%D0%BB%D0%B0%D0%B3%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%BF%D0%BE%D0%BD%D0%B5-20-%D0%BE%D1%82-%D0%B7%D0%B0%D0%BA%D0%BE%D0%BD%D0%BE%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news750602.html", "text": "Електронното управление изисква промяна на поне 20 на сто от законодателството. Това коментира председателят на Държавната агенция \"Електронно управление\" Атанас Темелков на форум в София, предава БНР. Все още голяма част от администрациите изостават в промяната на вътрешната си нормативна уредба с цел премахването на удостоверения и дейности на хартиен носител. Екипът на агенцията вече е изготвил проект на Закон за киберсигурност, който ще създаде правна рамка в областта на мрежовата и информационната сигурност във всички направления. Сподели:", "date": "2018.05.16", "title": "Електронното управление налага промяна на поне 20% от законодателството"}
{"url": "http://pik.bg/%D0%B8-%D1%82%D0%B0%D0%B7-%D0%B4%D0%BE%D0%B1%D1%80%D0%B0-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0%D1%82%D0%B0-%D0%BC%D0%B5%D0%B3%D0%B7-%D0%B6%D0%B8%D0%B2%D0%B5%D0%B5%D0%BB%D0%B0-%D0%B7%D0%B0-%D0%BC%D0%B5%D1%87%D1%82%D0%B0%D1%82%D0%B0-%D1%81%D0%B8-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news750600.html", "text": "Култовата дизайнерка Миглена Каканашева - Мегз гръмна с признанието си, че е мечтаела да стане президент. \"Откакто се помня съм искала да се занимавам с дрехи. Когато бях много мъничка и ме питаха каква ще стана като порасне, казвах, че ще стана президент на тази държава. Аз живея за моята мечта, така или иначе съм президент на компания, това ми стига\", споделя Мегз в интервю за Secret.bg и \"Famous VOX\". Дизайнерката коментира вълната от новосъздадени брандове, които заливат родния пазар. \"Преди 6-7 години почти нямаше брандове. Сега всеки втори става дизайнер. Момичетата виждат много примери и започват да им подражават, да създават брандове. Това много ме радва, хубаво е човек да създаде нещо свое\", споделя Каканашева. На въпрос дали вижда конкуренция в тях отговаря: \"В кой да виждам конкуренция? В тази държава, за да правиш това, което правя аз, на тия цени, при такава масовост, трябва да си готов на всичко\", категорична е тя. Мегз не крие, че отдавна е в добри отношения с Мария, а скандалът в къщата на Биг Брадър е в миналото. \"Тя много често ми се обажда за дрехи. Във формата го каза, защото искаше да ме уязви. Това всъщност е най-смешното. Тогава тя каза, че роклите ми са по 70 лева и аз веднага скочих: Мария, как по 70 лева? Роклите са ми по 30\", смее се Миглена. Тя споделя, че след ВИП Брадър е започнала да живее, ходи на фитнес, позволява си почивки, отделя време за приятели. Все неща, които до преди няколко месеца са били немислими за нея. Сподели:", "date": "2018.05.16", "title": "И ТАЗ ДОБРА! Дизайнерката Мегз живеела за мечтата си да бъде президент"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D1%83%D1%80%D0%B0%D0%B3%D0%B0%D0%BD-%D0%BE%D1%82%D0%BD%D0%B5%D1%81%D0%B5-%D0%BF%D0%BE%D0%BA%D1%80%D0%B8%D0%B2%D0%B8-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE-%D0%B1%D0%B5%D1%88%D0%B5-%D1%81%D1%82%D1%80%D0%B0%D1%88%D0%BD%D0%BE-%D0%B8%D1%81%D1%82%D0%B8%D0%BD%D1%81%D0%BA%D0%B8-%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D1%81%D0%BD%D0%B8%D0%BC%D0%BA%D0%B8-news750632.html", "text": "\"Кризисният щаб в Плевен бе свикан незабавно, минути след възникване на бедственото положение в Плевен и общината. Ще работи, докато е нужно. Всички възможни екипи на държавни, общински институции и фирми са на терен и работят за отстраняване на последиците от природното бедствие. Частино бедствено положение е обявено в Плевенско след силната буря. Най-важното-размина се без жертви, има само един пострадал от счупено стъкло с тежки порезни рани на ръката. Оказана му е незабавна медицинска помощ. Осигурено е нужното кръвопреливане. Ще се възстанови напълно. Благодаря на гражданите, които се включиха със собствени сили и средства!Ще се справим!!!\", написа в социалната мрежа кметът Георг Спартански. \"Получи се нещо като тапа-тордано и всичко започна да лети. Не мога да обясня какво се случи, шока е огромен\", разказва през сълзи една от пострадалите. Отнесен е целия покрив на детската градина в село Търнак, докато децата и възпитателите са били в детското заведение. Предстои да се организират комисии, които да описват щетите и да кандидатстват за средства. В момента има места без ток, като не се знае кога ще бъде възстановен. Сподели:", "date": "2018.05.16", "title": "БЕДСТВИЕ! Ураган отнесе покриви в Плевенско: Беше страшно, истински апокалипсис (СНИМКИ)"}
{"url": "http://pik.bg/%D0%B7%D0%B0%D1%89%D0%BE-%D0%BD%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D1%81%D0%B8-%D1%85%D0%B2%D0%B0%D0%BD%D0%B5%D0%BC-%D0%B3%D0%BE%D1%82%D0%B8%D0%BD%D0%BE-%D0%B3%D0%B0%D0%B4%D0%B6%D0%B5-news750596.html", "text": "Всеки мъж и всяка жена иска да има свестен човек до себе си. За съжаление, съществуват доста фактори, които са в състояние да ви попречат да срещнете мъжа/жената на мечтите си. Но това не бива да ви обезкуражава. Това, което трябва да направите, е да следвате съветите ни, за да може да елиминирате поне част от въпросните фактори. Ако наистина искате да си хванете готино гадже, то трябва да водите активен социален живот и да се запознавате с много нови хора. Но това, че сте постоянно навън и флиртувате, не означава, че бързо ще си намерите половинка. Не се отегчавайте, ако сте се запознали с няколко момчета/момичета и нито едно от тях не е успяло истински да привлече вниманието ви. Не забравяйте самочувствието си у дома – когато човек не се чувства добре в кожата си и не се харесва, околните го забелязват. За да питаят хората около вас положителни емоции към вашата личност, то трябва самите вие да се харесвате. Обичайте се такива, каквито сте и не си слагайте маски, опитвайки се да приличате на някой друг. Самочувствието е изключително важна част от човешкия характер, както в любовта, така и в кариерата. Ще забележите, че колкото повече се цените като човек, толкова повече комплименти ще получавате от околните. – няма смисъл да заблуждавате хората около вас, че сте друг тип човек. Какъв е смисълът да играете роля в продължение на няколко години и един, когато ви писне, да свалите маската и хората около вас да ви изоставят, защото са наранени, че са били лъгани толкова време и защото не харесват истинската ви същност? Бъдете себе си! , а не на това, което казват околните – хубаво е да се интересувате от мнението на вашите близки и приятели, но няма нужда да бъдете нещастни заради тях. Придържайте се към собствените си принципи и цели. Ако се чувствате щастливи с определен човек, останете с него, въпреки мнението на околните. Разбира се, не бива да позволявате да злоупотребяват с вас или да ви насилват физически/психически. Но вие се знаете най-добре какво чувствате и дали си струва да се борите за човека, когото обичате. – хубаво е в началото на връзката ви да го карате по-леко. Не правете дългосрочни съвместни планове, защото има възможност да отблъснете човека до вас. Някои хора се страхуват от сериозните обвързвания. Не променяйте ежедневието си, само защото си имате ново гадже. Продължете да излизате редовно с приятелите си и да извършвате ежедневните си занимания. Не бива да се вглъбявате в една връзка, защото после е трудно да я прекратите, ако има нужда. Бъдете естествени – това се отнася както за момичетата, така и за момчетата. Не се гласете прекалено много време преди среща. Постарайте се да изглеждате добре, но не прекалявайте с контенето. Повечето хора ценят естествеността много повече от обилното количество грим или гел. – хубаво е да имате известни изисквания към половинката си, но много е важно да бъдете реалисти. Защото колкото по-невъзможни неща искате от човека до себе си, толкова по-малък е шансът да го срещнете. Напишете на лист хартия най-важните неща за вас и се стремете към тях. Останалите могат да бъдат пренебрегнати, ако човекът наистина си заслужава. При положение, че сте срещнали страхотно момче/момиче, с което се разбирате идеално и си пасвате, мислите ли, че е редно да не сте заедно, защото той/тя не е достатъчно висок/а? Сподели:", "date": "2018.05.16", "title": "Защо не можем да си хванем готино гадже?  "}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D0%B9-%D0%B1%D1%8A%D1%80%D0%B7%D0%BE-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0%D1%89%D0%B0%D1%82%D0%B0-%D1%81%D0%B5-%D1%87%D0%B5%D1%80%D0%BD%D0%B0-%D0%B4%D1%83%D0%BF%D0%BA%D0%B0-news750621.html", "text": "Чудовищна черна дупка, която е най-бързо разширяващият се обект във Вселената и на всеки два дни поглъща маса, равна на тази на Слънцето, бе открита в далечния космос, съобщи ДПА, позовавайки се австралийски учени, предава Нова. Свръхмасивната черна дупка е на 12 милиарда светлинни години от Земята. Размерът й е колкото на 20 милиарда слънца, съобщава БТА. Тя се разширява с 1% на всеки един милион години, твърди д-р Кристиян Улф от изследователския институт по астрономия и астрофизика към Австралийския национален университет. \"Тази черна дупка расте толкова бързо, че свети хиляди пъти по-ярко от цялата галактика, заради газовете, които всмуква непрекъснато, което предизвиква много триене и топлина\", каза Улф. \"Ако това чудовище се намираше в центъра на Млечния път, щеше да е десет пъти по-ярко от пълна луна. Щеше да изглежда като невероятно ярка точица, която щеше да засенчи почти всички звезди в небето\", добави ученият. Такива големи и бързорастящи звезди са изключително редки. Тази е открита с телескопа \"Гая\" на Европейската космическа агенция.Откритието е потвърдено със спектрограф на 2,3 - метровия телескоп в обсерваторията Сайдинг спринг.Тъй като свръхмасивните черни дупки светят, те могат да бъдат използвани като ръководна светлина за изучаване на това как се формират елементите в ранните галактики на Вселената, каза Улф. Сподели:", "date": "2018.05.16", "title": "Откриха най-бързо разрастващата се черна дупка"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BA%D1%8A%D0%BC-%D0%B8%D0%B7%D1%80%D0%B0%D0%B5%D0%BB-%E2%80%9E%D1%85%D0%B0%D0%BC%D0%B0%D1%81%E2%80%9C-%D0%BD%D0%B5-%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-news750625.html", "text": "Президентът на Турция Реджеп Тайип Ердоган изпрати „напомняне“ на министър-председателя на Израел Бенямин Нетаняху, заявявайки че „ХАМАС“ не е терористична организация, предава Anadolu Agency, цитирана от Фокус. „Напомняне към Нетаняху: Хамас не е терористична организация и палестинците не са терористи. Това е съпротивително движение, което защитава палестинските земи срещу окупиращата сила“, написа Ердоган в пост в социалната мрежа „Туитър“. „Светът стои в солидарност с хората на Палестина срещу техните потисници“, допълни президентът. Сподели:", "date": "2018.05.16", "title": "Ердоган към Израел: „ХАМАС“ не е терористична организация"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%BF%D1%80%D0%B5%D0%B4-%D1%81%D0%B2%D0%B5%D1%82%D0%B8%D1%8F-%D1%81%D0%B8%D0%BD%D0%BE%D0%B4-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D1%81%D1%80%D0%B5%D1%89%D1%83-%D1%81%D0%BF%D0%BE%D1%80%D0%BD%D0%B0-%D0%B7%D0%B0%D0%B1%D1%80%D0%B0%D0%BD%D0%B0-news750627.html", "text": "Протест пред Светия синод. Граждани ще се съберат пред сградата, за да покажат недоволството си от забраната български духовници да участват в честването на 1000 години от създаването на Охридската архиепископия. Решението беше взето преди дни на заседание на Светия синод, въпреки че двете църкви си подадоха ръка преди няколко месеца. Предложението за участие в честванията направи пловдивският митрополит Николай и то на два пъти, но неговите събратя в Синода го отрязаха. Сподели:", "date": "2018.05.16", "title": "ПРОТЕСТ ПРЕД СВЕТИЯ СИНОД: Граждани срещу спорна забрана"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%B7%D0%B2%D0%B5%D1%80%D1%81%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D1%81-%D0%BE%D1%81%D0%B5%D0%BC-%D0%BA%D0%BE%D0%BB%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news750631.html", "text": "Районната прокуратура вече разследва зверското меле, което втрещи Варна и България вчера. Там на кръстовището между булевардите \"Христо Смирненски\" и \"Сливница\" стана верижна катастрофа с осем коли. Главен инспектор Петко Камбуров от варненската \"Пътна полиция\" обясни пред Нова телевизия и как точно е станало жестокото меле. Оказва се, че джипът, който е виновен за него, е блъснал общо седем коли: \"Сигналът е подаден в 16:40 часа. Веднага към мястото са насочени няколко екипа на полицията, както и на пожарната и \"Спешна помощ\". Участниците са общо осем\". \"Автомобил предприема маневра извършване на десен завой по \"Сливница\", когато губи контрол и през средната разделителна ивица, влиза в насрещното. Там удря последователно седем автомобила, които чакат на червен светофар\", продължи той. \"Четирима са пострадали и са откарани в МБАЛ \"Света Анна\". Това са водачката, пътничка и дете от джипа, предизвикал катастрофата, а четвъртият е от един от блъснатите автомобили\", допълни главен инспектор Камбуров. Сподели:", "date": "2018.05.16", "title": "ЕКСКЛУЗИВНО! Стана ясна причината за зверското меле с осем коли във Варна"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BD%D0%B0%D1%80%D1%8A%D0%B3%D0%B0%D0%BD%D0%B8%D1%8F%D1%82-%D0%BE%D1%82-%D0%BD%D0%B0%D1%80%D0%BA%D0%BE%D0%BC%D0%B0%D0%BD-%D0%B1%D0%BE%D1%80%D0%B8%D1%81%D0%BB%D0%B0%D0%B2-%D0%BE%D0%BF%D0%B8%D1%82%D0%B0-%D1%81%D0%B5-%D0%B4%D0%B0-%D0%BC%D0%B5-%D0%BF%D1%80%D0%BE%D0%B1%D0%BE%D0%B4%D0%B5-%D0%B2-%D0%BA%D0%BE%D1%80%D0%B5%D0%BC%D0%B0-%D0%BC%D0%BE%D0%B6%D0%B5-news750647.html", "text": "\"Имаше група деца, които цапаха и мажеха с нещо като доматите. Направих им забележка. Тогава този мъж дойде при мен и започна да ме бута. Извади нож и се опита да ме прободе в корема, успях да го избутам, той отново дойде към мен, но ме прободе в ребрата. Излязох навън, легнах и видях, че шурти кръв. Притиснах раната, затворих очи и чувах само гласове\". Това сподели наръганото момче в София Борислав Великов. Приятелката на момчето, която и до днес е в шок, разказа пред Би Ти Ви през сълзи, че е било много страшно. \"Слязох веднага при него, свалих му дрехата, звъннах на Спешна помощ, притисках раната и по някое време припаднах\", споделя момичето. Боби е прободен само на 2 сантиметра от сърцето и малко над бъбрека, като се е отървал по чудо от най-страшното. \"Колкото и наказание да му дадат, това няма да ми спести болката, която изпитвам\", заяви Боби за мъжа, който го наръга. Малко след жестокия инцидент се оказа, че той е бил на метадонова програма, но според очевидци е бил в неадекватно състояние. Родителите на Боби също са в шок. Те споделиха, че от два не са спали, стоят в болницата и чакат. Георги Великов сподели, че късно снощи на Борислав му е прилошало, състоянието му се влошило и отново е на системи. По непотвърдена информация е претърпял втора операция. Майката Албена сподели, че децата нарочно са цапали, за да отвлекат вниманието на шофьора, да дръпнат шалтера на тролея и да оберат шофьора. \"Вчера им раздаваха бележниците, а децата празнуват, а нашето момче лежи в болницата. Имаше мечта да влезе в НСА, а лекаря каза, че това е невъзможно. Любимия му спортист е Багата, който също беше наръган, но ето продължава напред и това е нашата надежда\", споделят родителите на Борислав. За нападателя родетилети заявиха, че техен познат от 2-ро РПУ е споделил, че мъжът който е нападнал момчето е бил много дрогиран Сподели:", "date": "2018.05.16", "title": "ЕКСКЛУЗИВНО! Проговори наръганият от наркоман Борислав: Опита се да ме прободе в корема, можех да го сваля с един удар, но не исках (СНИМКИ)"}
{"url": "http://pik.bg/%D0%BE%D1%86%D0%B5%D0%BD%D1%8F%D0%B2%D0%B0%D1%82-%D1%89%D0%B5%D1%82%D0%B8%D1%82%D0%B5-%D1%81%D0%BB%D0%B5%D0%B4-%D0%B3%D1%80%D0%B0%D0%B4%D1%83%D1%88%D0%BA%D0%B0%D1%82%D0%B0-%D0%B2-%D0%B1%D1%8F%D0%BB%D0%B0-%D1%81%D0%BB%D0%B0%D1%82%D0%B8%D0%BD%D0%B0-news750636.html", "text": "Остава в сила обявеното бедствено положение в община Бяла Слатина след градушката в следобедните часове вчера. Това съобщи за БНТ областният управител на Враца Малина Николова. Няма бедстващи хора. Изкоренени са дървета, поражения има и върху сгради. Щетите ще бъдат описани днес. Сподели:", "date": "2018.05.16", "title": "Оценяват щетите след градушката в Бяла Слатина"}
{"url": "http://pik.bg/%D0%BC%D0%BE%D1%89%D0%BD%D0%B8-%D0%B1%D1%83%D1%80%D0%B8-%D0%B2-%D1%81%D0%B5%D0%B2%D0%B5%D1%80%D0%BE%D0%B8%D0%B7%D1%82%D0%BE%D1%87%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D1%81%D0%B0%D1%89-600-%D1%85%D0%B8%D0%BB%D1%8F%D0%B4%D0%B8-%D0%B4%D1%83%D1%88%D0%B8-%D0%B1%D0%B5%D0%B7-%D1%82%D0%BE%D0%BA-news750634.html", "text": "Съливан, северен Ню Йорк, е забелязано торнадо, но няма сведения за щети. Близо 600 хиляди домакинства в Ню Йорк, Ню Джърси, Кънектикът, Пенсилвания и Вирджиния са били без ток вчера следобед, предава \"Новини.бг\". Поради повалени от бурята дървета е спряно движението на всички влакове на централната гара в Ню Йорк. Мощни бури, придружени със силен вятър,проливни дъждове и градушки удариха гъстонаселени райони в североизточната част на САЩ вчера, предизвиквайки транспортни проблеми и прекъсвания на електричеството, съобщи Ройтерс. Националната метеорологична служба издаде предупреждение за силни гръмотевични бури от Мериленд до Ню Хемпшир. Получени са над 50 съобщения за силни градушки в редица щати, включително Охайо, Пенсилвания, Ню Йорк и Кънектикът, заяви метеорологичната служба. В Сподели:", "date": "2018.05.16", "title": "Мощни бури в североизточната част на САЩ, 600 хиляди души без ток"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81%D0%B5-%D1%85%D0%B2%D0%B0%D1%89%D0%B0%D1%82-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D1%87%D0%B5%D0%B7-%D0%BF%D0%BE%D0%B4%D1%85%D0%B2%D0%B0%D1%89%D0%B0%D1%82-%D0%B4%D1%8A%D1%80%D0%B6-news750618.html", "text": "Поредни скандали предстои да се развихрят в парламента. Причината е -  народните представители днес ще разгледат на първо четене промени в Закона за обществените поръчки. Промените целят преодоляване на практиките на тенденциозно и неоснователно обжалване на обществени поръчки. Със законопроекта се въвежда отговорност за причинените вреди, когато е налице злоупотреба с правото на обжалване. На вниманието на депутатите се поставя и доклада за дейността на Временната комисия за ЧЕЗ. В проекторешението за приемане на доклада Временната анкетна комисия предлага Министерски съвет да направи задълбочен анализ по изпълнението на заложените цели от правителството в приетата стратегия за приватизация на електроразпределителните дружества и в срок до 31 декември правителството да ревизира постановлението си за определяне на стратегическите обекти и дейности, които са от национална сигурност в частта му сектор „Енергетика“, включвайки основни активи и дейности на електроразпределителни предприятия. От Комисията предлагат в същия срок службите за сигурност да предоставят детайлен анализ по планираната продажба на дружествата на ЧЕЗ Груп, а БНБ - информация за поетите ангажименти от български банки по сделката. Очаква се в началото на днешното пленарно заседание ПГ на „БСП за България“ да поиска изслушване на премиера Бойко Борисов за Втория мобилен пакет на Европейската комисия и интересите на българските превозвачи. Гледайте на живо по ПИК TV! Сподели:", "date": "2018.05.16", "title": "ИЗВЪНРЕДНО В ПИК TV! Депутатите се хващат за гушите заради продажбата на ЧЕЗ, подхващат държавните БНР и БНТ - гледайте НА ЖИВО!"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B4%D0%B2%D0%B0%D0%BC%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B7%D0%B0-%D0%B8%D0%B7%D0%BD%D1%83%D0%B4%D0%B2%D0%B0%D0%BD%D0%B5-news750664.html", "text": "Задържаните са работили в района на Централна гара, БНР. Преди акцията по задържането им, в МВР е получен сигнал, че те са изнудвали за пари наркозависими. Арестуваните са служители на \"Охранителна полиция\" в Районното полицейско управление. Задържани са за 24 часа. Двама полицаи от 2-ро РПУ в София са арестувани заради изнудване. съобщава По случая е образувано досъдебно производство. Сподели:", "date": "2018.05.16", "title": "ОТ ПОСЛЕДНИТЕ МИНУТИ! Двама полицаи са арестувани за изнудване"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D0%B4%D0%BD%D0%B5%D1%81---%D1%81-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%82-%D0%B7%D0%BE%D0%B4%D0%B8%D0%B8%D1%82%D0%B5-news750630.html", "text": "Постигнете разбирателство с вашите колеги и подчинени за начина на работа, за да не се налага да изоставате с поставените ви срокове. Ще разговаряте с вашите началници, но този път разговорите са във ваша полза и ще изяснят в дългосрочен план подкрепата, която ще получите. Не се надявайте, че без да сте активни и отговорни ще успеете да заслужите по-висока заплата. Днешният ден ви дава възможност да се докажете. Завършете започнатите служебни задачи до края на деня и обмислете новите си идеи, но не се опитвайте да надскачате възможностите си. Отложете планираните делови срещи и служебни заседания, ако се чувствате неподготвени. Още до обед обсъдете предстоящите разговори, свързани с инвестиции или допълнителни приходи от съвместен бизнес. Ще се справите с финансовите си затруднения. Чувствате се напрегнати и изтощени. Въпреки това пред вас е един изключително успешен ден, в който ще блеснете с новаторските си умения и ще докажете, че за вас няма непреодолими препятствия. Ще научите за приходи. До обед преценете кои вашите колеги не бива да участват в новите ви проекти, защото са проявили безотговорност към общите ви служебни задължения. Не забравяйте, че сте склонни да се доверявате на тези, които ви ласкаят колко сте неотразими, но точно те не винаги са подходящи за ваши довереници. Бъдете внимателни. Планираните делови разговори ще ви донесат успехите, на които се надявате. Ако сте на ръководен пост, не проявявайте некоректност към подчинените си. Проявете толерантност към вашите колеги, ако са допуснали грешка и не са ви предупреди. Имат желание да я поправят. Помогнете им със съвети. Успешните ви изяви през тази седмица са причина да ви направят предложение за нова, отговорна и желана от вас професионална позиция.  Не се обвързвайте с делови партньори, без да сте ги проучили. Можете да постигнете с успех целите си на работното си място, ако приемете помощ от колегите си. Не са изключени проблеми в общуването с вашите колеги, ако още от сутринта сте ги натоварили със задачи. Въпреки това успехът е с вас. Проявете такт и коректност и не бъдете егоисти, ако някой иска да го освободите от непосилно задължение. Ваш приятел може да ви подскаже нови идеи. Те ще намалят напрежението, което ви следва от сутринта, но не ви прави впечатление, защото сте си поставили отговорна цел. Бъдете сигурни в крайния успех на начинанието. Неочаквано ще ви изненадат отново с информация за приходи. Успехът ви следва и е крайно време да вземете кардинални решения за промени, които може да се окажат неудобни за вашите колеги. Важното е, че са добри за вас. Работете уверено, за да жънете успехи. Бъдете внимателни към новите делови запознанства. Работата ви спори, въпреки че според вашите самовнушения не сте в добра форма. В отлична форма сте и може да отхвърлите много от задачите си. Избегнете запознанствата с хора, които целят да ви използват и след това да се дистанцират. За да заслужите по-голямо признание на собствените си възможности се захванете с нова задача, не се притеснявайте от нищо и следвайте уверено пътя си. Вашите запознанства са неуспешни, а и преценката ви е неправилна. Избегнете ги и денят ви ще премине в спокойна работа, обещаваща ви финансови успехи. Причината да сте напрегнати е породена от нежеланието ви да проявите разбиране към вижданията на колегите ви. Въздържайте се от противопоставяне. Сподели:", "date": "2018.05.16", "title": "САМО В ПИК! Хороскопът на Алена за днес - с какво ще се сблъскат зодиите"}
{"url": "http://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%81-%D0%B2%D0%B0%D0%B6%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news750641.html", "text": "Председателят на Народното събрание Цвета Караянчева ще участва в заседание на председателите на парламенти на страните членки на Организацията за Черноморско икономическо сътрудничество днес в Истанбул. Срещата на върха е по повод 25-ата годишнина от учредяването на Парламентарната асамблея за Черноморско икономическо сътрудничество (ПАЧИС). Това съобщиха от пресцентъра на Народното събрание. Председателят на Народното събрание ще направи изказване в рамките на форума на тема „25 години ПАЧИС – ролята на парламентите за формиране на бъдещото икономическо сътрудничество в Черноморския регион“. Предвижда се да бъде прието изявление на председателите на парламентите, посветено на годишнината. По повод 25-ата годишнина от учредяването на Асамблеята председателите на законодателните институции ще бъдат наградени с почетен медал на ПАЧИС и ще бъде подписана мемориална марка. В заседанието ще участва и ръководителят на делегацията на Народното събрание в Парламентарната асамблея на Черноморското икономическо сътрудничество и вицепрезидент на ПАЧИС Петър Кънев. Сподели:", "date": "2018.05.16", "title": "Цвета Караянчева с важно посещение в Истанбул"}
{"url": "http://pik.bg/%D1%82%D0%B5%D1%81%D0%BB%D0%B0-%D0%B5%D0%BD%D0%B5%D1%80%D0%B3%D0%B8%D0%B5%D0%BD-%D0%B5%D0%BA%D1%81%D0%BF%D0%B5%D1%80%D1%82-%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-%D0%BD%D0%B0-%D1%82%D0%BE%D0%BA%D0%B0---%D0%B5%D1%82%D0%BE-%D1%81-%D0%BA%D0%BE%D0%BB%D0%BA%D0%BE-news750655.html", "text": "От КЕВР прогнозираха покачване на цените на газ, парно и електроенергия, което според председателя на комисията е причинено от тенденцията за скок на цените на петрола на международните пазари. Според енергийният експерт Еленко Божков една такава зависимост е нормална, защото методиката, по която се определят цените на електроенергията у нас го позволява. \"Цената на природния газ се определя от цените на дериватите на нефта. Расте цената на нефта, расте и цената на дериватите, а от там в България расте цената на природния газ\", обясни бившият член на КЕВР Еленко Божков пред \"България он еър\". Той каза също, че увеличението на цената на тока за крайните потребители ще се отрази с по-малко от стотинка. \"Няма как да не станат реалност. Това са договорите ни с Газпром. По този начин се определя цената, за съжаление\", подчерта Божков. Бившият член на КЕВР допълни също, че цената на електроенергията у нас е на едно от ниските нива в Европа, но настоя, че трябва цените да се отнасят към покупателната способност на гражданите, а в това отношение сме по-назад. Сподели:", "date": "2018.05.16", "title": "ТЕСЛА! Енергиен експерт прогнозира поскъпване на тока - ето с колко"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81-%D0%B2%D0%B0%D0%B6%D0%BD%D0%BE-%D1%83%D1%81%D0%BB%D0%BE%D0%B2%D0%B8%D0%B5-%D0%BF%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D1%81%D1%8A%D1%81-%D1%81%D0%B0%D1%89-news750660.html", "text": "Съединените щати и Южна Корея увериха, че учението е с отбранителна цел, но Пхенян го окачестви като \"военна провокация, насочена срещу положителното политическо развитие на Корейския полуостров\". Северна Корея не е заинтересувана от среща на върха със САЩ, ако те продължат да настояват за едностранен отказ на Пхенян от ядрената му програма. Това заяви севернокорейският първи заместник-външен министър Ким Ге-гуан, цитиран от Асошиейтед прес и ТАСС. \"Ние не сме заинтересувани от преговори, на които ще бъдем притиснати в ъгъла и ще ни се отправят искания едностранно да се откажем от ядреното оръжие. Не ни остава нищо друго, освен да преразгледаме въпроса за среща на върха със Съединените щати\", каза севернокорейският представител. Той разкритикува също изявленията на Вашингтон, че Северна Корея трябва напълно да се откаже не само от ядрената си програма и балистичните ракети, но и от биологическите и химическите си оръжия. Решението на Северна Корея да отмени междукорейските преговори на министерско равнище, планирани за днес, е достойно за съжаление, заяви южнокорейското министерство на националното обединение, предаде Ройтерс. \"Решението на Северна Корея едностранно да отложи преговорите на високо равнище между двете Кореи, изтъквайки като причини годишното съвместно военновъздушно учение между Южна Корея и Съединените щати противоречи на духа на Декларацията от Панминчжон и е достойно за съжаление\", посочи говорител на министерството. Той призова Севера незабавно да се върне на масата за преговори. Сподели:", "date": "2018.05.16", "title": "Северна Корея с важно условие преди срещата със САЩ"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D1%82%D1%83%D1%80%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%B1%D0%B8%D0%BB%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D1%81%D0%BF%D0%BE%D1%80%D0%B5%D0%B4-%D0%B5%D1%80%D0%B4%D0%BE%D0%B3%D0%B0%D0%BD-news750603.html", "text": "Тридневното посещение на турския президент Реджеп Тайип Ердоган във Великобритания приключи със съвместна пресконференция с британския премиер Тереза Мей, по време на която той нарече \"терористи\" арестуваните турски журналисти, предава БНР. Турският президент на практика игнорира предупреждението на Тереза Мей да не загърбва демократичните ценности. Дори напротив, той я призова да направи повече за екстрадиране на турски изгнаници от кюрдски движения, защото ако тя не предприеме действия срещу терористите, те ще нанесат ответен удар. Мей, която е нетърпелива да сключи свободна търговска сделка с Турция след Брекзит каза, че Великобритания винаги е готова да екстрадира кюрдски терористи, ако има необходимите доказателства. Ердоган смята, че духовникът Фетулах Гюлен, който в момента е в Съединените щати, стои зад проваления опит за военен преврат през 2016 година. Мей отбеляза, че докато е правилно да бъдат изправени пред правосъдието онези, които са се опитали да свалят едно законно избрано правителство, то също е важно при защитата на демокрацията да се съблюдават човешките права. Ердоган обаче отвърна, че трябва да се прави разлика между терористи и журналисти, защото арестуваните са били с оръжия и кръв по ръцете. Според правозащитни организации в Турция има повече от 160 журналисти зад решетките. Сравнително малка група от кюрди и защитници на свободата на словото организираха протест пред Даунинг стрийт. Сподели:", "date": "2018.05.16", "title": "Арестуваните турски журналисти били \"терористи\" според Ердоган"}
{"url": "http://pik.bg/%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news750662.html", "text": "Телевизионен журналист беше застрелян вчера в Мексико - четвърти от началото на годината, предаде ДПА. Два автомобила блокирали колата на Хуан Карлос Уерта в град Виляермоса в югоизточната част на Мексико, заяви губернаторът на щата Табаско, Артуро Нунес. Неизвестен мъж излязъл от единия автомобил и открил огън по журналиста. Според губернатора нападението не било извършено с цел грабеж. Уерта, който бил водещ на популярни новинарски програми в щата Табаско, имал 30 годишен професионален опит, предава \"Дарик\". През 2017 г. Мексико оглави печалната класация на най-опасните за журналисти страни, със 17 убити представители на медиите, според Международния прес институт, отбелязва агенцията. Сподели:", "date": "2018.05.16", "title": "Застреляха още един журналист в Мексико"}
{"url": "http://pik.bg/%D0%B3%D0%BD%D1%83%D1%81%D0%BD%D0%BE-%D0%B8%D0%B7%D0%B2%D1%80%D0%B0%D1%82%D0%B5%D0%BD-%D0%B2%D0%BE%D0%B0%D0%B9%D0%BE%D1%80-%D1%88%D0%BE%D0%BA%D0%B8%D1%80%D0%B0-%D0%BC%D0%BE%D0%BC%D0%B8%D1%87%D0%B5-%D0%BD%D0%B0-%D0%B1%D1%83%D0%BD%D0%B0%D1%80%D0%B4%D0%B6%D0%B8%D0%BA%D0%B0-news750665.html", "text": "Извратен тип изкара акъла на млада пловдивчанка в парка под Бунарджика. За неприятния инцидент момичето разказа пред репортер на \"Марица\". Миналият четвъртък Силвия се прибирала към вкъщи от работа. Било малко след шест часа вечерта. Младата жена вървяла из долната част на парка, близо до една от детските площадки. Тъй като няколко часа по-рано градът бе ударен от силна буря, кътчето за игра пустеело. Посетители почти липсвали и на основните алеи. Вниманието на Силвия било привлечено единствено от мъжки силует, отпуснат върху една от пейките. Щом се обърнала към него, тя забелязала, че мъжът не просто си почива, а усърдно се е заиграл с мъжкото си достойнство. „В първия момент се стъписах, после много се ядосах, защото това е поредният път, в който ставам свидетел на такава сцена. Възмущението ми взе превес и не издържах - започнах да му крещя и да го заплашвам, че се обаждам на полицията. Уж тези хора са много страхливи -  очаквах да се стъписа и да избяга. Действията ми обаче не го впечатлиха особено. Той започна да ми говори нещо, но дори не го разбрах. Уплаших се и тръгнах към главната алея, защото не знам какво щеше да направи. След няколко секунди явно си беше „свършил работата“ и го нямаше. Реално вече нямаше смисъл да викам полиция“, разказа Силвия. Това не е първият път, когато младата жена се среща с подобни мастурбатори. Тя с отвращение си спомни случка отпреди няколко години, когато видяла мъж да прикрива непристойните си действия с вестник, докато наблюдава една от детските площадки. По думите , много хора не ги забелязват, защото онанистите били майстори на дегизировката. Понякога се маскирали като спортисти и се правели, че бягат за здраве по павирания път, който води към върха на хълма. Така те „събирали материал“, а малко по-късно се скривали в храстите и започвали да подмятат реплики на преминаващите момичета. Шефът на ОП \"Общинска охрана\" Александър Стайков обеща, че служителите му ще поемат по-сериозно инициативата, в рамките на правомощията и отговорностите си. Той призна, че за разлика от Цар-Симеоновата градина, на Бунарджика няма постоянна охрана. Въпреки това, по негово разпореждане, при възможност екипите на ОП-то обхождат и хълма. По думите на Стайков, за справяне с подобни проблеми отношение трябва да вземат и служителите под пагон на Второ РУ, както и на сектор \"Общинска полиция\". Сподели:", "date": "2018.05.16", "title": "ГНУСНО! Извратен воайор шокира момиче на Бунарджика"}
{"url": "http://pik.bg/%D0%B4%D1%80%D0%BE%D0%B3%D0%B8%D1%80%D0%B0%D0%BD-%D1%88%D0%BE%D1%84%D1%8C%D0%BE%D1%80-%D0%BE%D1%82%D0%BD%D0%B5%D1%81%D0%B5-%D0%BE%D1%81%D0%B5%D0%BC-%D0%BC%D0%B5%D1%81%D0%B5%D1%86%D0%B0-%D0%B7%D0%B0%D1%82%D0%B2%D0%BE%D1%80-news750663.html", "text": "Подсъдимият А.М. се е признал за виновен за това, че на 19.01.2017 г., в гр. Кюстендил, управлявал лек автомобил „Фиат“ след употреба на канабис. Тогава той бил спрян за проверка от служители в сектор „Пътна полиция“ и тестван с техническо средство. Индикаторната скала на уреда отчела, че водачът е употребил наркотично вещество, съдържащо тетрахидроканабинол. Извършената химическа експертиза е установила, че в кръвта на М. присъства специфичен метаболит, доказващ употребата на канабис. Между защитата на подсъдимия и Районна прокуратура – Кюстендил е било постигнато споразумение, с което той се е съгласил да изтърпи наказание от осем месеца „лишаване от свобода“ при „общ“ режим. Съдът е одобрил сключеното между страните споразумение, като определение има характер на влязла в сила присъда, информира Дарик. Подсъдимият е лишен и от право да управлява моторно превозно средство за срок от осемнадесет месеца. Сподели:", "date": "2018.05.16", "title": "Дрогиран шофьор отнесе осем месеца затвор"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-22-%D0%BA%D0%BC-%D0%BE%D1%82-%D1%82%D1%80%D0%B0%D0%BA%D0%B8%D1%8F%E2%80%9C-%D0%BE%D1%82%D0%BA%D1%8A%D0%B4%D0%B5-%D1%89%D0%B5-%D0%BC%D0%B8%D0%BD%D0%B0%D0%B2%D0%B0%D1%82-%D0%BA%D0%BE%D0%BB%D0%B8%D1%82%D0%B5-%D0%BA%D0%B0%D1%80%D1%82%D0%B0-news750633.html", "text": "Започна ремонтът на 22 километра от АМ „Тракия“ между Пловдив и Стара Загора, съобщи за ”Марица” инж. Валентина Бакърджиева. Тя е новият шеф на Областно пътно управление - Пловдив, като само преди броени дни замени на този пост предшественикът  Петър Попов. Това е един от приоритетните обекти на структурата заедно с рехабилитацията на пътя Пловдив-Асеновград, посочи Бакърджиева. Участъкът между 134-ти и 156-ти километър е в експлоатация от 1995 г. и досега не е ремонтиран. Строителните работи в отсечката между 134-ти и 156-ти километър предвиждат ремонт на настилката, отводнителни дейности, нова хоризонтална маркировка, възстановяване на пътни знаци и ограничителни системи и други, пише \"Марица\". Първоначално ще се работи в платното в посока Бургас, като движението на леките автомобили ще бъде прехвърлено двупосочно в платното за София. Тежкотоварните превозни средства ще се пренасочват по обходен маршрут: от пътен възел „Пловдив Изток\" при 133-ти км на АМ „Тракия\" по път I-8 и II-66 до пътен възел „Плодовитово\" при 165-ти км и обратно. След като завърши ремонтът в платното за Бургас, ще започне обновяването на платното за София. Ремонтните дейности и в двете посоки трябва да завършат до 30 юни, преди началото на активния туристически сезон. Сподели:", "date": "2018.05.16", "title": "Ремонтират 22 км от \"Тракия“, откъде ще минават колите (КАРТА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BF%D0%BE%D1%80%D0%B5%D0%B4%D0%B5%D0%BD-%D1%82%D1%83%D1%80-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0-%D0%B7%D0%B0%D0%BA%D0%BE%D0%BD%D0%B8%D1%82%D0%B5-%D1%81%D0%B8---%D0%B2%D0%BB%D0%B8%D0%B7%D0%B0-%D0%BF%D1%80%D0%B8--news750696.html", "text": "Вицепремиерът Валери Симеонов търси подкрепа за законопроектите си от лидера на \"Влоя\" Веселин Марешки. През миналата седмица Симеонов разговаря с парламентарната група на ГЕРБ и на БСП и получи подкрепа за промените в закона за хазарта. От ГЕРБ отхвърлиха обособяването на места за пушене в заведенията, искано от вицепремиера, а от БСП казаха, че ще гласуват по съвет за предложенията му. Вицепремиерът предлага още промени в законите за местните данъци и такси и заа нивата на шума на обществени места. Срещата на Симеонов с Марешки се отложи за тази седмица поради отсъствието на лидера на \"Воля\" от България, тъй като бе на посещение при Марин льо Пен и се обяви за европейски националист. Вицепремиерът заяви, че се надява предложението му за апартхотелите му да бъде прието с пълно мнозинство, тъй като според него е редно да се плаща някаква такса, както го правят хотелите. По повод останалите законопроекти, лидерът на НФСБ заяви, че е очаквал атака и съпротива и това не го изненадва. \"След като Българският спортен тотализатор е ограничен, то не виждам причина и да не се плаща ДДС\", допълни още Симеонов. Той заяви, че демонстративната кампания преминава всякакви граници и по време на обсъждане на законопроекта за хазарта в комисия ще поиска да плащат и данък, след като са толкова активни. Сподели:", "date": "2018.05.16", "title": "ИЗВЪНРЕДНО В ПИК TV! Валери Симеонов с пореден тур в парламента за законите си - влиза при Марешки (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D0%BD%D1%84%D1%80%D0%B5%D0%B4-%D0%B2%D0%B5%D0%B1%D0%B5%D1%80-%D0%BD%D0%B0-%D0%B2%D0%B0%D0%B6%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5---%D0%B5%D1%82%D0%BE-%D0%BA%D0%B0%D0%BA-%D1%80%D0%B0%D0%B7%D0%BA%D1%80%D0%B8-news750706.html", "text": "\"Изключителна заслуга на премиера Борисов е, че днес Западните Балкани са на дневен ред и Меркел и Макрон и всички останали обръщат особено внимание на този въпрос\", заяви Вебер. Той допълни още, че ЕНП напълно подкрепя позицията на ГЕРБ относно проблемите с превозвачите и \"Закона на Макрон\". \"Това което ме изненадва е позицията на социалистите. На европейски ниво именно те са тази група, която пледира за по-високи социални стандарти. Българските социалистите не може в Европейския парламент да се застъпват за по-високи социални стандарти, а тук в България да са против това. Ние сме партията с най-голямо мнозинство и ще подкрепим това, което партия ГЕРБ внесе в Европейския парламент\", заяви Вебер, като допълни, че тези дни София е столицата на Европа и всички трябва да бъдат горди от това. Председателят на Групата на ЕНП в ЕП Манфред Вебер е на посещение в Народното събрание. Той дава съвместна пресконференция с председателя на ПГ на ГЕРБ Цветанов Цветанов за успехите на България по време на европредседателството. Сподели:", "date": "2018.05.16", "title": "ИЗВЪНРЕДНО В ПИК TV! Манфред Вебер на важно посещение в Народното събрание - ето как разкри двойния стандарт на социалистите (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B0%D1%80%D0%BC%D0%B8%D1%8F%D1%82%D0%B0-news750716.html", "text": "Проектът, който гласувахме за бронирана машина, е на стойност 1,4 млрд. лв., а за изтребител – 1,8 млрд. лв. Това каза пред журналисти в Министерски съвет министърът на отбраната Красимир Каракачанов, съобщава \"Фокус\" . „Днес Министерски съвет гласува два проекта за отбраната – единият е за придобиване на нова бронирана машина, а другият е за изтребителя. Те са част от нашата управленска програма и са разработени от Министерството на отбраната. Първият проект за инвестиционен разход е за придобиване на основна бойна техника за изграждане бойни групи от състава на механизираната бригада. Става въпрос за проект на стойност 1 464 000 000 лв. с ДДС за откриване на 150 единици бойна техника, като срок на плащането е 12 години. Първите години сумите са по 100 млн. лв. на година, а последните три години от 150 до 180 млн. лв. Става въпрос за проект, в който се предвижда производство в България с максимално включване на българския военнопромишлен комплекс, а също и машините, които ще бъдат реализирани, в целия жизнен цикъл на своето съществуване да бъдат модернизирани в български предприятия“, коментира министър Каракачанов. Във връзка с актуализирания проект за придобиване на нов тип боен самолет той посочи, че става въпрос за минимум 8 самолета, като сумата е 1,8 млрд. лв. с ДДС, а срокът за плащането е разсрочен във времето в десет години. „Искам да благодаря на Министерството на финансите за подкрепата, тъй като дълго обсъждахме дали да е с ДДС или без ДДС. Към момента шест фирми са проявили интерес към този проект и ще дадем опция и за нови изтребители, и за втора ръка такива“, коментира още той. Каракачанов обясни, че проектите днес са гласувани, утре ще бъдат внесени в Народното събрание. „И се надявам, ако нещо не се забави в парламента, поне по един от тях да бъде сключен договор до края на годината. Ще търсим максимално изгодния за националния интерес вариант. Няма да има политически или геополитически предпочитания – който направи най-добрата оферта, той ще бъде предпочетен“, каза още министърът на отбраната. Сподели:", "date": "2018.05.16", "title": "ИЗВЪНРЕДНО! Министър Каракачанов с важна новина за армията"}
{"url": "http://pik.bg/%D0%B4%D1%8A%D0%B6%D0%B4%D0%BE%D0%B2%D0%B5%D1%82%D0%B5-%D0%B8-%D0%B1%D1%83%D1%80%D0%B8%D1%82%D0%B5---%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%BC%D0%B0%D0%B9-%D0%BF%D0%BE%D0%B4%D1%80%D0%BE%D0%B1%D0%BD%D0%B0-%D0%BA%D0%B0%D1%80%D1%82%D0%B0-news750650.html", "text": "До края на месец май почти всеки ден ще има превалявания, гръмотевични бури и условия за градушки. Няма да липсват и слънчеви часове, но те ще са главно преди обяд. Валежите ще са по-често в Западна и Централна България, там и количествата ще са малко над нормата. В Източна България ще са около нормата. Температурите няма да претърпят съществена промяна. Те ще са близки и малко по-високи от обичайните за този период - предимно между 22 и 27 градуса. Сподели:", "date": "2018.05.16", "title": "Дъждовете и бурите - до края на май (ПОДРОБНА КАРТА)"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8-%D1%86%D0%B5%D1%85-%D0%B7%D0%B0-%D1%80%D0%B0%D0%B7%D1%80%D0%B5%D0%B4%D0%B8%D1%82%D0%B5%D0%BB%D0%B8-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news750734.html", "text": "Двама души пострадаха при пожар в цех за разредители, съобщават от варненската полиция, съобщава \"Дарик\". Инцидентът е станал на 15 май, около 10:20 часа. Цехът се намира на ул. ”Перла” в Западна промишлена зона. Пострадалите са мъж и жена, които са били прегледани в болнично заведение и освободени. Огънят е унищожил машина за бутилиране, 200 литра разредител, 100 броя PVC амбалаж и принтер. Oпушени са били 50 кв. метра стени. Сподели:", "date": "2018.05.16", "title": "Пожар избухна във варненски цех за разредители, има пострадали"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%BE-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%B8%D1%82%D0%B5-%D0%BC%D0%B8%D1%81%D1%82%D0%B5%D1%80%D0%B8%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%8A%D0%B1%D1%80%D0%B0%D0%BD%D0%B8-%D0%B2-%D0%B5%D0%B4%D0%BD%D0%B0-%D0%BA%D0%BD%D0%B8%D0%B3%D0%B0---%D0%B5%D1%82%D0%BE-%D0%BD%D0%B0%D0%B9-%D0%BA%D1%8A%D1%80%D0%B2%D0%B0%D0%B2%D0%B8%D1%82%D0%B5-%D1%83%D0%B1%D0%B8%D0%B9-news750685.html", "text": "Смразяващи кръвта, жестоки, потресаващи, нелепи, мотивирани или необясними, разкрити или заметени под килима на Темида, убийствата са част от нашата съвременност и водеща тема в новинарските емисии всеки божи ден. Много от случаите остават неразкрити, убийците се измъкват безнаказано или пък изходът от разследванията и съдебните дела продължава да буди съмнение и недоволство от страна на близките на жертвите и обществото. Най-нашумелите случаи от края на 2005 г. насам са описани в новата книга на журналистката Гергана Танева. Документалният том е на книжния пазар от днес. В ужасяващата хроника ще прочетете: за шестте жертви, покосени навръх Нова година в Нови Искър; за зверски закланото 11-годишно момиче в кв. „Меден рудник“; за мистериозното изчезване на красавица в Бургас; за изнасилената до смърт в Борисовата градина; за извергите от село Мечка; за кървавото Богоявление в Дългопол... Ще си припомните още десетки шокиращи престъпления, за които почти няма българин, който да не е чувал, чел и гледал репортажи. Разследванията на някои от тях са приключили, други се точат с години и обрастват с нови и нови теории за случилото се. Книгата е показателна за обществото, в което живеем, за несигурността, която с право изпитваме за себе си и за младото поколение. Няма нормален човек, който да не бъде потресен от всеки един от случаите по отделно, а взети заедно те сякаш представляват драматична и страшна обществена диагноза. Загиват деца от ръцете на деца, млади жени биват изнасилени и затрити, луди се разхождат свободно по улиците и трепят близки и непознати, цели фамилии са окъпани в кръв и запратени в отвъдното, а случаите не намират стопроцентово обяснение. Множеството ужасяващи посегателства, описани тук, крият въпросителни, които още дълго ще продължават да събуждат любопитство и да изправят косите на всеки, който дръзне да разгърне студените досиета. Какво се крие зад тези мистерии? Дали е можело ли да бъдат избегнати? Какво е довело до тях? Отговорът на тези и на още много въпроси ще откриете в премиерната книга. Очерците описват детайлно и жертвите, и убийците, и тяхното обкръжение. Проследяват събитията от местопрестъплениет. Спират се на разнопосочните версии, на криминалните процеси и на съдебните дела. Анализират профилите на предполагаемите или доказаните палачи, изследват обществения отзвук от кървавите им дела и следите, които остават в душите на всички нас. Сподели:", "date": "2018.05.16", "title": "СТРАХОВИТО! \"Криминалните мистерии на България\" събрани в една книга - ето най-кървавите убийци"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D0%BF%D0%B0%D1%80%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D0%BB%D0%B0%D1%89%D0%B0-%D0%B7%D0%B0-%D0%B7%D0%B0%D0%B1%D0%B0%D0%B2%D0%B5%D0%BD%D0%B8-%D1%81%D1%8A%D0%B4%D0%B8%D0%B9%D1%81%D0%BA%D0%B8-%D1%80%D0%B5%D1%88%D0%B5%D0%BD%D0%B8%D1%8F-news750737.html", "text": "Правителството одобри допълнителни разходи по бюджета на Министерството на правосъдието в размер на 146 650 лв. Средствата са предвидени в централния бюджет. Те са за изплащане на обезщетения по сключени споразумения за нарушени права на разглеждане и решаване в разумен срок на дела по приключили граждански, административни и наказателни производства. Тази мярка е регламентирана в Закона за съдебната власт като начин за компенсиране на гражданите и юридическите лица, пострадали от забавено правосъдие. Техните заявления срещу актове, действия или бездействия на органите на съдебната власт, с които е нарушено правото им на разглеждане и решаване на делото в разумен срок, се подават в Инспектората към Висшия съдебен съвет. Проверката и произнасянето по заявленията се извършват в 6-месечен срок, а обезщетенията се изплащат чрез бюджета на Министерството на правосъдието въз основа на сключено споразумение. Сподели:", "date": "2018.05.16", "title": "ДЪРЖАВНИ ПАРИ! Правителството плаща за забавени съдийски решения"}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB%D0%B8-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0%D1%82-%D0%BF%D0%B0%D1%80%D0%BA%D0%BE%D0%B2%D0%B5-%D0%B8-%D0%B3%D1%80%D0%B0%D0%B4%D0%B8%D0%BD%D0%BA%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news750700.html", "text": "Вандали продължават да чупят и унищожават паркове и градинки в Благоевград. Едни от най-големите поражения са нанесени в открия преди две години парк в квартал “Еленово”. Там са останали здрави едва половината от монтираните в него люлки и фитнес уреди. Увредени са и много от осветителните тела в района. Въпреки, че в парка има монтирани камери за видеонаблюдение, в момента те не работят: \" Сподели:", "date": "2018.05.16", "title": "Вандали унищожават паркове и градинки в Благоевград"}
{"url": "http://pik.bg/%D0%BC%D0%B0%D1%81%D0%BE%D0%B2-%D0%BF%D0%B0%D0%BB%D0%B5%D0%B6-%D0%BD%D0%B0-%D0%BA%D0%BE%D0%BB%D0%B8-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB-%D0%BE%D1%82-%D1%82%D1%8F%D1%85-%D0%BF%D0%BB%D0%B0%D0%BC%D0%BD%D0%B0-%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D0%BF%D1%8A%D1%80%D0%B2%D0%B8%D1%8F-%D0%B5%D1%82%D0%B0%D0%B6-news750699.html", "text": "Огнена стихия вдигна на крак бургаския жк \"Изгрев\". Изгорели са пет автомобила, а от тях пламнал и апартамент на първия етаж на блок 160, съобщават от полицията. Сигналът за пожара е получен късно снощи около 23:30 ч. Изпепелени са \"Фолксваген Туарег\", \"Ситроен\" и \"Пежо\" с бургаски регистрации, \"Сеат\" със софийска регистрация и \"Опел\" със сливенска, изпроява \"Флагман\". Пламъците обаче обхванали и апартамент на първия етаж. От огъна е обгоряла PVC дограмата, изгорели са две външни тела на климатични система, изолацията на партерния етаж. Установено е, че пожарът е умишлен, като е лумнал от единия автомобил, който бил залят с петролен продукт. Причините за инцидента, както и стойността на нанесените щети са в процес на изясняване от служители на Пето РУП-Бургас. Сподели:", "date": "2018.05.16", "title": "Масов палеж на коли в бургаски квартал, от тях пламна и апартамент на първия етаж"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D1%80%D0%B5%D0%B9%D1%82%D0%B8%D0%BD%D0%B3%D1%8A%D1%82-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81%D0%B5-%D0%B2%D0%B4%D0%B8%D0%B3%D0%B0-%D0%BF%D1%80%D0%B8-%D0%B8%D0%B7%D0%B1%D0%BE%D1%80%D0%B8-%D0%B4%D0%BD%D0%B5%D1%81-%D0%B3%D0%B5%D1%80%D0%B1-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE-%D0%B1%D0%B8%D0%B5-news750744.html", "text": "Управлението е успяло да укрепи своите позиции през последните два месеца, а негативните оценки по отношение на правителството намаляват с 4% като причината е най-вече в европредседателството и надеждата, че страната ни би могла да извлече практически ползи от него. Това показват резултатите от национално представително изследване на агенция „Медиана”. 5% повече са тези, които през май смятат, че правителството вдъхва доверие (29% при 24% през март), като разочарованите все още са двойно повече, но все пак намаляват (от 58% до 54%). Средната оценка на правителството се качва малко от 3,35 до 3,44. Въпреки, че все още не достига до „Добър (4)”, кабинетът „Борисов 3” трябва да изкара пълен мандат, смятат 46 на сто от респондентите, а само 26 на сто смятат, че трябва да има предсрочни избори. При вот сега ГЕРБ е с 3,2% пред БСП (25,8% от всички запитани срещу 22,6%), ДПС изпреварва „Обединени патриоти”, а „Воля” и АБВ запазват шанс за влизане. С над процент са Реформаторският блок и „Демократична България”. Спонтанните отговори за партия на тв водещия Слави Трифонов са 3,7 на сто, като още по-голям потенциал показва политическа сила, оглавена от президента Румен Радев. Той има най-висок личен рейтинг, като е харесван от две трети от българите с тенденция към повишение за последната година. Следват кметът на София Йорданка Фандъкова, премиерът Бойко Борисов, военният министър Красимир Каракачанов, вицепремиерът Томислав Дончев, лидерът на БСП Корнелия Нинова, Татяна Дончева от „Движение 21” (макар според проучването партията да е подкрепена само от 0,8% от българите) и др. Сподели:", "date": "2018.05.16", "title": "ГОРЕЩО ПРОУЧВАНЕ! Рейтингът на правителството се вдига! При избори днес ГЕРБ категорично бие БСП"}
{"url": "http://pik.bg/%D1%81%D0%B8%D0%B4%D0%B5%D1%80%D0%BE%D0%B2-%D0%B8%D1%81%D0%BA%D0%B0-%D0%BE%D1%82-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D1%80%D1%8F%D0%BA-%D0%BF%D0%BE%D0%BB%D0%B5%D1%82-%D1%81%D0%BE%D1%84%D0%B8%D1%8F-%D1%82%D0%B5%D1%85%D0%B5%D1%80%D0%B0%D0%BD-news750754.html", "text": "Председателят на парламентарната група на Обединени патриоти и лидер на \"Атака\" Волен Сидеров бе на посещение в Иран, където проведе срещи на високо равнище. По времена на визитата си той разговаря с първия вицепрезидент на Иран Есхак Джахангири за потенциала за развитие на търговско-икономическите взаимоотношения. Сидеров гостува и в иранския парламент. Там бе посрещнат от председателя на групата за приятелство с България г-н Али Бейги. Двамата обсъдиха отношенията между страните ни. „За първи път съм в Иран. Позицията на партията ни е за по-широко сътрудничество, но и по-голям суверенитет във външната политика. Ние сме член на ЕС и НАТО, но не пречи да поддържаме приятелски отношения със страни извън Евросъюза. За нашата партия е важно да развиваме икономически отношения с Русия, Иран, Китай. Сега сме част от управляващата коалиция в България и ще се опитаме да влияем в тази посока“, заяви Сидеров пред иранския депутат от консерваторите. Пред колегата си Сидеров обясни, че \"Атака\" поддържа добри отношения с подобни партии. Партии в Европа като Северната лига в Италия, Партията на свободата в Австрия, Фронт национал във Франция и трябва всички да се съберат в един алианс. „Ще се радвам да получим подкрепа и от Иран“, допълни той. По думите му, докато сме домакини на ЕС, трябва да повлияем за отношенията между Иран и Съюза. „Това е добър шанс за двете страни. Има български компании, които биха работили с удоволствие с Иран и хората от финансовите среди трябва да работят в тази посока. Историята е доказала, че санкциите не са решения и не работят. ЕС ще се еманципира от САЩ и ще има добри възможности за сътрудничество. Лично се ангажирам да работя в тази посока“, допълни Сидеров и покани Бейги и негови колеги от консерваторите от иранския парламент на гости в България. Освен това, председателят на \"Атака\" изтъкна, че е от особено значение да се открие директна въздушна линия София-Техеран и трябва да се работи за по-скорошното осъществяване на връзката. От своя страна иранският депутат заяви, че правят всичко възможно под формата на групите за приятелство да развиват отношения и за тях България е много важна страна. Сидеров присъства и на откриването на Ирано-български бизнес форум в Техеран. Събитието се проведе при засилен интерес от над 150 ирански фирми и е с цел да насърчи директните контакти между бизнеса от двете страни при създаване на благоприятни условия за развитие на двустранните търговско-икономически отношения. Сподели:", "date": "2018.05.16", "title": "Сидеров иска от правителството пряк полет София-Техеран"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D0%B7%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news750701.html", "text": "Министърът на енергетиката Теменужка Петкова е представила пред министерски съвет няколко варианта за съдбата на АЕЦ \"Белене\". \"НЕК трябва да опише всички разходи. Това ще се отрази негативно на БЕХ и НЕК. Анализите, с  които разполагаме показват, че в следващите години ще има необходимост от нови базови мощности не само за България, а и в целия регион\", каза Петкова. \"Вариантът за продажба на оборудването би бил много труден. Това трябва да стане и с одобрението на нашите руски патрьори, произвели оборудването\", допълни тя. Вариант едно – НЕК и БЕХ запазят еднолично своето участие в този проект. Те обаче нямат тази финансова възможност да участват. Стойността е около 20 млрд лв. Много малка е възможността да бъде намерен частен инвеститор\". \"Разгледахме варианта в който единият от реакторите ще може да бъде изграден в АЕЦ \"Козлодуй\". Технически това е съвместимо. Там няма ОВОС и лицензирана площадка. Докато стане това ще мине много време. Този вариант не е най-удачният към този момент. Разгледахме и варианта като в Унгария с АЕЦ \"Пакж-2\". Тук предимството е, че централата сама ще изплаща заема, който е отпуснат от държавата\". \"Днес внесох предложението в министерски съвет е свързано с предложение проектът да бъде реализиран на пазарен принцип чрез избор на стратегически инвеститор, без държавни гаранции и задължително изкупуване на електрическа енергия\", разкри Петкова. \"През последната година инвеститорският интерес се засилва\", заяви министър Петкова. Понякога при рестарта системата започна да работи по-добре. В днешното решение няма нищо спонтанно.След решението на арбитража и доставката на оборудването всеки един знае, че трябваше да се направи всичко възможно, за да се използва този капитал. Най-лошата опция да не правим нищо е да съхраняваме оборудването, без никакви ползи.Това заяви вицепремиерът Томислав Дончев, като допълни, че през годините са се водили разговори за препродажба, но цената ще покрие нищожна част от инвестцията, която е направена. \"Ако получим мандат от Народното събрание ще тестваме пазара, за да видим как ще реагират на тази възможност. Ако се получи конкуренция, това означава, че ще имаме вариант да избираме от най-доброто предложение. При един подобен сценарии държавата би била съдружник, а какъв ще дела от сега е рано да се каже\", допълни още той, но със сигурност ще искат такъв, който да гарантира сигурнноста. Сподели:", "date": "2018.05.16", "title": "ИЗВЪНРЕДНО В ПИК TV! Теменужка Петкова с последни новини за АЕЦ \"Белене\" (ОБНОВЕНА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B0%D0%BA%D1%86%D0%B8%D1%8F-%D0%B8%D0%B2%D0%B0%D0%BD%D1%87%D0%B5%D0%B2%D0%B0-2-%D0%B2-%D1%81%D0%BE%D1%84%D0%B8%D1%8F---%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BD%D0%BE%D0%B2-%D0%B2%D0%B8%D1%81%D1%88-%D0%BA%D0%B0%D0%B4%D1%8A%D1%80-%D1%81-%D0%BF%D0%BE%D0%B4%D0%BA%D1%83%D0%BF-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news750755.html", "text": "Нов удар на прокуратурата разтърсва Столична община, научи ексклузивно ПИК от свои източници в разследването. С подкуп е бил заловен висш кадър в столичната администрация. Акцията е била подобна на тази с кметицата на \"Младост\" Десислава Иванчева, разкриват от разследването. Става дума за началник на ключов отдел в община \"Подуене\", разкри още ПИК. Акцията е проведена от Софийска градска прокуратура и ГДБОП и по-късно градският прокурор Емилия Русинова и шефът на ГДБОП Ивайло Спиридонов ще разкрият подробности на брифинг, който ще се излъчи на живо по ПИК TV! Сподели:", "date": "2018.05.16", "title": "ЕКСКЛУЗИВНО В ПИК! Акция Иванчева-2 в София - арестуваха нов висш кадър с подкуп (ОБНОВЕНА)"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%81%D0%BF%D1%80%D1%8F%D0%BD-%D0%B7%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D1%88%D0%BE%D1%84%D1%8C%D0%BE%D1%80-%D0%BD%D0%B0%D0%B1%D0%B8-%D0%BF%D0%BE%D0%BB%D0%B8%D1%86%D0%B0%D0%B9-news750711.html", "text": "Снощи кюстендилски полицаи са задържали с полицейска заповед 50-годишен водач на лек автомобил \"Тойота Корола“. При извършването на проверка водачът категорично отказал да бъде изпробван с техническо средство за употреба на алкохол. Пожелал обаче да даде кръв. Закаран е в ЦСМП и малко преди да му бъде направена манипулацията, хукнал да бяга, като започнал да нанася удари на застигналия го в двора на здравното заведение полицай, разказва за бесния екшън \"Струма.бг\". Полицаят е с травма в областта на рамото и с изкълчен палец. 50-годишният шофьор е в ареста на РУ Кюстендил, а преди това му е взета кръв за анализ. По случая е започнато досъдебно производство, уведомен е и дежурен прокурор. Сподели:", "date": "2018.05.16", "title": "ЕКШЪН! Спрян за проверка шофьор наби полицай"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%80%D0%B0%D0%B7%D0%B1%D0%B8-%D1%82%D0%B5%D0%BC%D0%B8%D0%B4%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%85%D0%B0%D0%B7%D1%8A%D1%80%D0%B1%D0%B0%D1%81%D0%B0%D0%BD%D0%BE%D0%B2%D0%B0-%D0%B5-%D1%83%D0%B4%D0%B0%D1%80-%D1%81%D1%80%D0%B5%D1%89%D1%83-%D1%81-news750691.html", "text": "Тези дни в Народното събрание за първи път от много време насам се проведе дебат за свободата на словото у нас. Дискусията, за разлика от много други парламентарни ситуации, получи доста голяма дълбочина, защото за първи път прозвучаха част от проблемите на медийната среда и темата за задушаването на свободната журналистика получи глас и пространство. В България ние съвсем погрешно сме приели, че тази свобода е дадена веднъж завинаги и нищо не я застрашава, нито е поставена под въпрос. Опасявам се обаче, че това е илюзия. Свободата на словото има много аспекти, но един от тях не получи достатъчно гласност, а вероятно именно той тепърва ще ни вкарва от криза в криза, докато не получи качествено решение, силен отговор и смислен отпор. Един казус с агенция ПИК ще ни помогне да го разберем най-добре, както и да илюстрираме усмирителната риза от двойни стандарти и лъжи, в които са се оплели някои медии. Преди време агенцията разказа на своите читатели за една лекция на пишман историка Емил Джасим, фанатичен кадър на \"Да, България\", арогантен всезнайко, известен във „Фейсбук“ с отвратителни обиди към всички, които не мислят като него. В тази лекция Джасим говори за Левски с модното напоследък полуиронично отношение и опити за тийнейджърски хумор по темата. Вероятно грешката на ПИК е, че приписват определението \"лайно\" за Левски на Джасим, а в думите си той разказва история, че чул как ученик нарича Апостола на свободата така. Факт е обаче, че в лекцийката си полуисторикът казва достатъчно на брой други неща, а едно от най-фрапиращите от тях е, че Баташкото клане е наречено \"превишаване на правомощията\". О, колко е извисено. Една от най-големите трагедии в българската история е отдадена на бюрократично недоглеждане, просто някакви си войници не се съобразили със заповедите и се развихрили. Това е прекрасен почин за разказване на миналото. С такава стилистика можем да обявим Джак Изкормвача не за престъпно и кърваво чудовище, а за нещастен човек, изпаднал в амок и емоционален дисбаланс. И точно тук патосът на ПИК срещу Джасим е съвсем оправдан. Когато един журналист види безумие, той е длъжен да го назове с точните думи, да го изобличи моментално, защото в противен случай можем да закриваме държавата моментално и да предадем ключовете на някого, който наистина знае как да пази историческата памет. И проблемът съвсем не опира до лицето Джасим. Той е просто една брънка в ужасяващ процес на знайни и незнайни грантаджии, които захлебват алчно от предателството спрямо собствената си история. Какво да се прави - във всички векове и епохи такива хора получават най-големите хонорари, въпреки че имената им се запомнят като проклятие и псувня. Джасим обаче решава, че е засегнат от пресъздаването на неговата словесност и завежда дело срещу ПИК за обида. Наскоро излезе и присъдата, произнесена от магистрат на име Силвия Хазърбасанова - агенцията е осъдена да плати 3 хиляди лева на фейсбук всезнайкото. В такава ситуация много журналисти се примиряват, отчайват се и решават да си мълчат. Защото у нас битува правилото за това, че \"решенията на съда не се коментират\". Агенция ПИК избра да постъпи различно. Тя се разбунтува срещу това решение, защото съвсем основателно вижда в него удар срещу нормалното възприемане на историята, перверзно изкривяване на моралните стойности, юридическо легитимиране на всеки екземпляр, който смята да прави кариера, тъпчейки върху българските герои. И най-важното - защото решението на Хазърбасанова е удар срещу свободата на словото. Нека пак да повторя - ако един журналист загуби правото да нарече мизерията мизерия, тогава свобода на словото просто няма. Има някакво нейно подобие, някакво мръсно ГМО, което е признак за диктатура на неморалните и за това, че властта на предателите е скрепена с печата на Темида. И точно тук журналистическата общност можеше да реагира единно. Защото това е удар с далечна цел. Днес под сатъра на правото попада ПИК, но утре може да е всеки един журналист, чиято истина за света се разминава с каноните на \"Америка за България\". Кой е оторизирал съдебната система да се произнася за свободното слово по този начин? Кога съдиите станаха арбитър в журналистическия процес? Къде в Конституцията е написано, че един магистрат има правото и възможността да се изказва за творческия процес на писане? Заради това истинските журналисти трябваше да реагират, защото пред очите им някой размахва тежка метална верига, чиято цел е да избие зъбите на свободното слово и да подчини медиите на един гаден псевдоморален диктат. Дяснолибералните сайтове, миниимперийките на \"умните и красивите\" обаче напълно се провалиха на този тест за свобода. Защото пред очите ни те заеха страната на цензурата и с оргазмична радост започнаха да слюноотделят за съдебното решение. Нещо повече - плюейки на всички стандарти за обективност, които твърдят, че спазват, всички до един взеха моралистично да стенат срещу поведението на ПИК и със садомазохистична радост да пишат за декларации в подкрепа на Хазърбасанова. Нормално е съдиите да защитават колежката си. Прекрасно е да се опитваш да воюваш за това да бъдеш недосегаем за критика и да съществуваш над обществените процеси. Въпросът е защо т.нар. десни журналисти не разбраха, че този сатър е и за тях. Че един ден те също могат да бъдат окървавени от него, защото текстовете им са далеч от журналистическото съвършенство. С лека форма на отвращение наблюдавах как те изпадат в душевен екстаз, защото ПИК е получил присъда. Но така те доказват, че грантовата паяжина е оплела не само съдебната система, тя включва в себе си и един кръг от медии, които отдавна вече не са български, а съществуват на тъмната територия на върховното лицемерие и подлост. Съдът няма място в свободата на словото, защото чрез своята репресивна система той все повече започва да служи като основен инструмент за цензура в обществото. Ако съберем всички случаи на съдени журналисти, ще видим, че у нас пълзи тих преврат по отношение на четвъртата власт и в случая действията на ПИК са опит за съпротива. И това трябва да бъде ценено. И тук няма никакво значение за някого дали одобрява или не политическата линия на сайта и начина за тяхното писане. Това е от второстепенно значение. Смисълът на битката е за правото на журналистиката да бъде критична, цветна, остра, а дори и безцеремонна, когато се налага. А казусът \"Джасим\" е точно такъв. Достатъчно е човек да отвори страничката на Джасим във „Фейсбук“, за да види, че той е с пъти по-жълт и обиждащ от агенция ПИК. А това е особено нелицеприятно, защото е опаковано в един високопарен и скучен елитаризъм, все едно авторът му е някакво създание от различна планета и с различно ДНК. Джасим е редовен медиен герой, канен навсякъде, гради му се имидж на модерното лице на историческата наука, дори и когато историйките му все опират до това как ученици наричат Левски \"лайно\". И точно заради това съдия Хазърбасанова няма никакъв повод да се чувства жертва. Точно обратното е - тя е палачът. Нямам представа дали си дава сметка, че нейното решение е като паве, което е метнато срещу правото на журналистите да описват нередностите в обществото и да разобличават псевдогероите на нашето време. Така всички медии, които се опитват да я изкарат жертва, също се записват в списъка на съучастниците в удушаването на свободата на словото. Това е лицемерие, двоен стандарт и абсолютна морална подлост. Значи всяко действие на прокуратурата може да бъде оспорвано, осмивано, заклеймявано, а Цацаров системно да бъде ваден за медиен разстрел в изданията на \"Америка за България\", а съдиите, видиш ли, подлежат на ангелско спокойствие, журналистически комфорт и курорт, и на абсолютна оценъчна недосегаемост. Откъде накъде? Или мерим всички с един аршин и настояваме за постигането на справедливост, или просто признаваме, че сме изградили империя на лицемерието и се давим в нея като в плаващи пясъци. Но щом прокуратурата може да бъде атакувана (не искам на никого да отнемам това право, просто не желая на съвестта ми да висят десетки безработни журналисти, които ще останат без основен смисъл и препитание в живота си), то значи и Хазърбасанова трябва да носи отговорност за своите действия и да е наясно, че медиите ще задават въпроси и ще търсят отговори от нея. Някой трябваше да постави този въпрос, и то точно по остър и безкомпромисен начин. И тук заклеймяванията от рода на \"кафяви медии\" всъщност вадят на бял свят кирливите ризи на заклеймителите. Писнало ми е да гледам такива пискащи морализатори, които при първия удобен случай се превръщат напълно в тези, които иначе толкова мразят. Защото достатъчно е човек да прочете дописките на тези медии за казуса \"Джасим\", за да види, че там няма стандарти, няма обективност, а само безкрайна злоба, иронично хихикане и опит за морално тържествуване. Очевидно е, че те избраха страна и ще се давят със своя избор. А иначе - пълна подкрепа за това съдиите да бъдат задължени да обясняват своите решения и да бъдат изправени пред отговорността от техните присъди. Темида трябва да има превръзка на очите, а не на мозъка. Сподели:", "date": "2018.05.16", "title": "САМО В ПИК И \"РЕТРО\"! Александър Симов разби Темида: Решението на Хазърбасанова е удар срещу свободата на словото! Дали и Джак Изкормвача не е като Джасим - изпаднал в амок и емоционален дисбаланс"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%81-%D0%BF%D0%BE%D1%85%D0%B2%D0%B0%D0%BB%D0%B0-%D0%BA%D1%8A%D0%BC-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B5-%D0%BD%D0%B5%D1%81%D1%8A%D0%BC%D0%BD%D0%B5%D0%BD-%D1%83%D1%81%D0%BF%D0%B5%D1%85-news750760.html", "text": "\"Темата за Балканите се връща на дневен ред за пръв път от 2002 г. и това е несъвнен успех за България. Ние подкрепихме Македония и те са ни много благодарни\", това заяви ексклузивно за ПИК лидерът на ПЕС Сергей Станишем минути преди старта на срещата на представителите на европейската левица в София в рамките на срещата на върха ЕС-Западни Балкани. \"Македония остана само да реши въпроса си с Гърция. Аз ги подкрепих и на митинга в Скопие, Заев успя да прокара договора за сътрудничество с България, въпреки всички обвенинея срещу него и това е ключово\", каза още Станишев пред ПИК. Сподели:", "date": "2018.05.16", "title": "ПЪРВО В ПИК! Станишев с похвала към Борисов: Срещата на върха е несъмнен успех!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%B5%D1%80%D0%B3%D0%B5%D0%B9-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%81%D1%8A%D0%B1%D0%B8%D1%80%D0%B0-%D0%BB%D0%B5%D0%B2%D0%B8%D1%8F-%D0%B5%D0%BB%D0%B8%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%BF%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B2-%D1%81-news750624.html", "text": "Президентът на ПЕС Сергей Станишев събира на координационна среща премиерите и лидерите на левите партии в Европейския съюз преди срещата на върха в София в рамките на българското европредседателство. Станишев изтъкна, че е имало неглижиране на региона дори след присъединяването ни към ЕС и подчерта, че стратегията на ЕК за Западните Балкани трябва д бъде подкрепена. \"Искам да отдам дължимото на Федерика Могерини за нейното усилие това да стане факт. Защото е много важно, че Комисията излезе с шест важни инициативи, които имат и икономическо изражение към региона\", отбеляза той. Според лидера на ПЕС трябва да си даваме сметка за политическия ангажимент, който имаме към региона и ЕС. \"И наистина е важно страните от Западните Балкани да наваксат. Но ЕС трябва да покаже ясен план за действие и да дадат шанс и надежда на самите общества на Западните Балкани, а едновременно с това да укрепим и самия ЕС\", отбеляза той. Станишев даде добър пример с премиера на Македония Зоран Заев, който е \"успял за една година да направи Македония по-социална и едновременно с това е подписан договорът за добросъседство и приятелство с Македония, протакан 10 години заради липса на политическа воля и разиграване на политическата карта\". \"Аз искам категорично да подкрепя неговото правителство и правителството на господин Ципрас за решаването на прословутия езиков спор, който се проточи почти 30 години\", допълни Станишев. Той подчерта, че темата за Западните Балкани и европейската им перспектива ще е историческо събитие за целия регион: \"Ние се превръщаме в регионален лидер, който е способен да помага на съседите си и се надявам, че през юни ЕС ще предприеме конкретни мерки за стартиране преговорите с република Македония и република Албания\". Станишев изтъкна още, че ПЕС са убедени, че ЕС ще възстанови доверието на гражданите, превръщайки се в \"социален съюз\". Лидерът на европейските социалисти коментира, че по време на форума ще бъдат обсъждане теми, свързани с икономически аспекти, засягащи Западните балкани, транспортната и инфраструктурата, както и бъдещето на добросъседството между балканските държави. Сподели:", "date": "2018.05.16", "title": "ИЗВЪНРЕДНО В ПИК TV! Сергей Станишев събира левия елит на Европа преди срещата на върха в София"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B5%D1%82%D0%BE-%D0%B4%D0%BE-%D0%BA%D0%B0%D0%BA%D0%B2%D0%BE-%D0%B2%D0%BE%D0%B4%D0%B8-%D1%83%D0%B4%D0%B0%D1%80%D1%8A%D1%82-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-news750303.html", "text": "Учени откриха връзка между сътресението на мозъка и неизлечимата болест на Паркинсон след 12-годишни изследвания. Една-единствена травма на главния мозък може значително да увеличи риска от развитие на невродегенеративното заболяване. Невролози от Калифорнийския университет в Сан Франциско открили връзка между мозъчното сътресение и старческото слабоумие, докато изследвали данни за над 300 000 американски ветерани за 12-годишен период, от 2002 г. до 2014 г. Въз основа на анализа на историята на заболяването било изяснено, че за онези, които са имали мозъчно сътресение, рискът от развитие на болестта на Паркинсон е 71-процентен. Получените резултати показват също, че за пациентите с умерена до тежка мозъчна травма, свързана с над 30-минутна загуба на съзнанието или над 24-часова амнезия, рискът от слабоумие е 56-процентен. За получилите мозъчно сътресение и боледували от туберкулоза рискът е 83-процентен. Медиците предполагат, че травмата на главния мозък намалява устойчивостта му към стареене. Сподели:", "date": "2018.05.16", "title": "ВНИМАНИЕ! Ето до какво води ударът в главата"}
{"url": "http://pik.bg/%D0%BF%D0%BE%D0%B3%D0%BD%D0%B0%D1%85%D0%B0-%D0%B1%D0%B8%D0%B2%D1%88-%D0%B0%D0%BB%D0%B1%D0%B0%D0%BD%D1%81%D0%BA%D0%B8-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0-%D0%BD%D0%B0%D1%80%D0%BA%D0%BE%D1%82%D1%80%D0%B0%D1%84%D0%B8%D0%BA-news750751.html", "text": "Бившият албански министър на вътрешните работи Саимир Тахири е поставен под домашен арест в рамките на разследване за трафик на наркотици, като решението бе потвърдено вчера от съд в Тирана, предаде АФП. Тахири, който заемаше министерския пост до пролетта на 2017 г. и е бивш политически съюзник на премиера социалист Еди Рама, е заподозрян в поддържане на връзки с трафиканти. Прокуратурата в Тирана дори бе поискала Тахири да бъде задържан в ареста. „Обвиненията към мен са напълно неоснователни. В затвора или под домашен арест, това е еднакво”, каза пред съдиите бившият министър, чието име се появява при разследвания в Албания и Италия. През 2017 г. в доклад Държавният департамент определи Албания като „транзитен пункт за кокаин и хероин, предназначени за европейските пазари”, припомня АФП. Сподели:", "date": "2018.05.16", "title": "Погнаха бивш албански вътрешен министър за наркотрафик"}
{"url": "http://pik.bg/%D0%BE%D0%B7%D1%85%D0%BE-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B2%D0%B5%D1%80%D0%BE%D1%8F%D1%82%D0%BD%D0%B0%D1%82%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BD%D0%B0-%D1%85%D0%BB%D0%BE%D1%80%D0%B5%D0%BD-%D0%B3%D0%B0%D0%B7-%D0%B2-%D1%81%D0%B8%D1%80%D0%B8%D1%8F-news750698.html", "text": "AFP, цитирани от \"Фокус\". Организацията за забрана на химически оръжия потвърди, че хлорен газ „вероятно е използван като химическо оръжие\" при февруарската атака срещу сирийския град Саракеб, предава Мисия на ОЗХО определи, че „хлорът е бил освободен от цилиндрите с механично въздействие в квартал Ал Талил на Саракеб\" на 4 февруари, се казва в изявление на организацията. Сподели:", "date": "2018.05.16", "title": " ОЗХО потвърди \"вероятната\" употреба на хлорен газ в Сирия"}
{"url": "http://pik.bg/%D0%B4%D1%83%D1%85%D0%BE%D0%B2%D0%BD%D0%B0-%D1%80%D0%B0%D0%B4%D0%BE%D1%81%D1%82-%D0%B2%D0%B8%D0%B4%D0%B8%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D0%B2%D0%B5%D1%87%D0%B5-%D0%B8%D0%BC%D0%B0-%D1%81%D0%B2%D0%BE%D0%B9-%D1%85%D1%80%D0%B0%D0%BC-news750675.html", "text": "На 19 май Негово Високопреосвещенство Видинският митрополит Даниил ще извърши освещаване на новоизградения параклис „Свети равноапостоли Константин и Елена“ във видинското село Жеглица. Това съобщи за вестник „НИЕ“ Илия Начев, член на църковното настоятелство на храма. Службата, оглавена от Видинския митрополит, ще започне в 8:30 часа, а в обедните часове е предвидено да бъде раздаден курбан за здраве. На 18 май в параклиса ще бъде отслужена вечерна служба, служба ще има и на 21 май, когато почитаме паметта на свети равноапостоли Константин и Елена. Сподели:", "date": "2018.05.16", "title": "Духовна радост! Видинско село вече има свой храм"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B5%D0%B2%D1%80%D0%BE%D0%BF%D0%B0-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B8-%D0%B1%D0%BE%D1%80%D0%B8%D1%81%D0%BE%D0%B2---%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BF%D0%BE%D1%81%D1%80%D0%B5%D1%89%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D1%80%D0%B1%D0%B0%D0%BD-%D0%B1%D0%B0%D0%B1%D0%B8%D1%88-news750798.html", "text": "Министър-председателят Бойко Борисов посреща евролидерите, които ще участват в утрешната среща на върха за Западните Балкани. Премиерът Борисов е домакин и на работна вечеря на лидерите от Европейския съюз. Държавните и правителствените ръководители от ЕС пристигат в \"София тех парк\", където ще разговарят на неформална вечеря в зала \"Джон Атанасов\" по покана на председ Премиерът Борисов посрещна и колегата му от Швеция Стефан Льовен, министър-председателя на Естония Юрий Ратас, както и австрийския премиер Себастиан Курц. В София тех парк дойде и председателя на Европейската комисия Жан-Клод Юнкер. След него дойде и германският канцлер Ангела Меркел. Двамата с Борисов размениха няколко топли думи на входа. За работната вечеря пристигна и ателя на Европейския съвет Доналд Туск с домакин Бойко Борисов, министър-председател на България. В навечерието на Срещата на върха ЕС - Западни Балкани те ще обсъждат възможностите пред иновациите и цифровизацията, сделката за ядрената програма на Иран и търговските отношения със Съединените щати. Първо в \"София тех парк\" пристигна председ Върховният представител на ЕС по въпросите на външните работи Федерика Могерини. Сред последните пристигнали в София тех парк беше президентът на Франция Еманюел Макрон. Държавният глава остана изключително радостен от посрещането на премиера Борисов. Сподели:", "date": "2018.05.16", "title": "ИЗВЪНРЕДНО В ПИК TV! Европа на крака при Борисов - премиерът посреща Тереза Мей, Орбан, Бабиш, Макрон и Меркел (ОБНОВЕНА/СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B5%D1%81%D1%82%D0%B0%D0%BD-%D1%81%D0%B5-%D1%81%D1%8A%D0%B1%D1%80%D0%B0-%D1%81-%D0%B6%D0%B5%D0%BD%D0%B0-%D1%81%D0%B8-%D1%88%D0%B8%D1%80%D0%B8%D0%BD-news750397.html", "text": "Лютви Местан и съпругата му Ширин са все още щастлива двойка, противно на слуховете, че са в развод и от две години не живеят заедно. Единствената им обща поява от години насам се състояла преди дни в Кърджали, където лидерът на ДОСТ вдигнал пиршество по случай първия рожден ден на своя внук. Половинката му Ширин го придружавала на семейното събиране, макар официална баба на момченцето да е първата съпруга на Лютви – Нурсен. Филоложката обаче демонстрирала изключителна привързаност към детето и не го пуснала от скута си през цялата вечер, в която гордият дядо вдигал наздравица след наздравица за него. Близки до бившия председател на ДПС разкриват, че купонът се състоял в луксозен комплекс край Кърджали, а преди това празненство имало и в Турция, където всъщност дъщерята на Местан и нейният съпруг избраха да живеят. Дядо Лютви бил виждал наследника си на живо броени пъти и още съжалявал, че заради партийните си дела не могъл да присъства на раждането на Елиз в южната ни съседка. Още тогава обаче лидерът на ДОСТ изпратил щедри подаръци на поредния член на фамилията, изразяващи се най-вече в пари и злато. И за първия рожден ден на внучето си Лютви не пощадил средства за армагани, а освен това поел и целия масраф по вечерята в ресторанта. Местан е баща на четири деца, но единствената му дъщеря е неговата най-голяма слабост. Сватбата ѝ с корабния инженер Гьоксел през 2015 г. остава една от най-скъпите, правени някога в България. На грандиозното събитие, което се състоя в изключително луксозния кърджалийски комплекс „Маказа“, присъстваха над 500 души, а Елиз смени четири пищни рокли, дело на най-прочутите турски моделиери. Медения си месец младоженците прекарали на Малдивите, а сина си заченали на родното Черноморие. В момента двамата живеят в Турция, а тя все още била по майчинство. За добрия им стандарт на живот се грижел не само Лютви, но и неговите сватове, които са сред най-богатите семейства в Истанбул. Сподели:", "date": "2018.05.16", "title": "САМО В ПИК И \"РЕТРО\"! Местан се събра с жена си Ширин"}
