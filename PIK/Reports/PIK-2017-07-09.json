{"url": "http://pik.bg/%D0%B0%D1%80%D0%B5%D1%81%D1%82%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%84%D1%80%D0%B0%D0%BD%D1%86%D1%83%D0%B7%D0%B8%D0%BD-%D0%B8-%D0%B4%D0%B2%D0%B0%D0%BC%D0%B0-%D0%B1%D0%B5%D0%BB%D0%B3%D0%B8%D0%B9%D1%86%D0%B8-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-news673866.html", "text": "Френски гражданин бе задържан по подозрения в тероризъм, предава Франс прес. Мъжът, който е на 42 години, е задържан заедно с двама братя от Белгия. Източник твърди, че мъжът, който бе задържан миналата седмица в Лил, по същото време, по което бяха задържани и двамата братя в Брюксел, е обвинен в притежанието на оръжия и връзки с екстремистки групировки. Смята се, че заподозреният е във връзки с Аким и Халид Саути – двамата братя, които бяха обвинени в Брюксел в съпричастност към „терористична група“. Властите считат, че те са планирали нападение с автомати „Калашников“. Източник от властите заяви, че тримата мъже са планирали „нападение във Франция или Белгия“. Задържаният френски гражданин е пътувал няколко пъти до Белгия, където се е срещал с братята Саути.", "date": "2017.07.09", "title": "Арестите продължават! Задържаха французин и двама белгийци заради тероризъм"}
{"url": "http://pik.bg/%D0%BC%D0%BD%D0%BE%D0%B3%D0%BE-%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8%D0%BD%D0%B8-%D0%B2-%D0%BB%D0%B5%D0%B2%D1%81%D0%BA%D0%B8-news673853.html", "text": "Антонио Вутов ще бъде на линия за първия двубой на Левски срещу Хайдук в Лига Европа, съобщиха от \"синия\" клуб.. Атакуващият футболист премина прегледи, които показаха, че ще може да играе за Левски в четвъртък от 21.30 ч. срещу тима от Сплит. Срещата ще се проведе в Дугополие. Вутов получи нелепа травма преди реванша със Сутиеска, нарязвайки крака си. Освен на Антонио, \"сините\" ще могат да разчитат в Хърватия и на последните си две нови попълнения - Жорди Гомес и Нелуц Рошу. Така подкреплението в халфовата линия на Левски е огромно. Реваншът е на 20 юли и ще се играе на \"Герена\". Хайдук завърши на трето място в хърватския шампионат през изминалата кампания.", "date": "2017.07.09", "title": "Много добри новини в Левски"}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%B7%D0%B0%D0%B3%D1%83%D0%B1%D0%B8%D0%BB%D0%B0-%D1%81%D0%B5-%D0%BA%D1%80%D0%B0%D0%B9-%D0%BB%D0%BE%D0%B7%D0%B5%D0%BD%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-news673871.html", "text": "Възрастна жена на 88 години се е изгубила край Лозенския манастир \"Свети Спас\", съобщиха източници, цитирани от Новини.бг.. Служители на ПСС, заедно с две кучета, издирват жената, която се е изгубила днес към 15:30-16:00 часа. В издирването участват полиция и екипи на на „Пожарна безопасност и защита на населението“. Лозенският манастир е разположен в склоновете на Лозенска планина, на около 4 км. от софийското село Лозен. До него води черен път, който започва от източния край на село Лозен.", "date": "2017.07.09", "title": "Издирват възрастна жена, загубила се край Лозенския манастир"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%BE-%D1%89%D0%B0%D1%81%D1%82%D0%B8%D0%B5-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BD%D0%B0-%D0%B4%D0%B6%D0%B8%D0%BD%D0%BE-%D0%B1%D0%B8%D0%B0%D0%BD%D0%BA%D0%B0%D0%BB%D0%B0%D0%BD%D0%B0-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%B1%D1%80%D0%B0%D0%B4%D1%8A%D1%80%D1%8A%D1%82-%D0%BE%D1%87%D0%B0%D0%BA%D0%B2%D0%B0-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D1%81%D0%BD%D0%B8%D0%BC%D0%BA%D0%B0-news673838.html", "text": "Брадарът Джино Бианкалана очаква момиченце от приятелката си Изабела. Риалити звездата се похвали в социалните мрежи с кадър, на който нежно е сложил ръка върху корема на приятелката си и е написал „Mомиче е“, пише Хотарена.нет. Не става ясно кога се очаква бебокът да се пови на бял свят, но коремчето на Изабела е доста издуто, което предполага, че моделката е бременна поне в 5-и месец. Победителят от „ВИП Брадър” Джино Бианкалана призна за първи път, че има нова любов през лятото на миналата година. Избраницата на сърцето му се казва Изабела, полякиня е и е модел в Лас Вегас. „Имам прекрасна жена до мен, която ме обича. Познаваме се от доста време. За първи път се видяхме във Вегас. Запозна ни моя бивша приятелка. Когато Изабела разбра за катастрофата дойде от Лас Вегас в Чикаго да ме види и остана при мен две седмици. Така започна и нашата връзка. Искам винаги да е до мен”, споделя Джино. Припомняме, че Джино претърпя зверска катастрофа през април 2016-а, в която оцеля по чудо.", "date": "2017.07.09", "title": "ГОЛЯМО ЩАСТИЕ! Любимата на Джино Бианкалана е бременна! Брадърът очаква момиченце (СНИМКА)"}
{"url": "http://pik.bg/%D0%BC%D1%80%D0%B5%D0%B6%D0%B0%D1%82%D0%B0-%D0%B3%D0%BE%D1%80%D0%B8-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%B5%D0%B2-%D1%81-%D1%82%D0%BE%D1%82%D0%B0%D0%BB%D0%B5%D0%BD-%D1%84%D1%83%D1%80%D0%BE%D1%80-%D0%BC%D1%8A%D0%B6%D0%B5%D1%82%D0%B5-%D0%BF%D0%BE%D0%BB%D1%83%D0%B4%D1%8F%D1%85%D0%B0---%D0%BF%D1%80%D0%B5%D0%BB%D0%B5%D1%81%D1%82%D0%BD%D0%B0%D1%82%D0%B0-%D0%B4%D0%B8%D0%B2%D0%B0-%D1%81%D0%B5-%D0%BF%D0%BE%D0%BA%D0%B0%D0%B7%D0%B0--news673847.html", "text": "Жената на Русев взриви мрежата. Не случайно - Лана е сочена от мнозина за най-красивата спортна съпруга. Тази седмица бе Международния ден на бикините, а прелестната дива възхити феновете си със следното фото: Лана отбелязва, че харесва именно такъв тип дни и пита почитателите си, какви са техните предпочитания за любими дни. Въпросното фото събра огромен брой харесвания и коментари в известна социална мрежа. Междувременно Катрин Джой Пери (Лана) и Мирослав Бърняшев (Александър Русев) се радват на прекрасни взаимоотношения. Двамата имат хармонична връзка помежду си, също така са и сред звездите във федерацията по кеч.", "date": "2017.07.09", "title": "Мрежата гори! Жената на Русев с тотален фурор! Мъжете полудяха - прелестната дива се показа само по... (СНИМКА 18+)"}
{"url": "http://pik.bg/5-%D1%82%D1%80%D0%B8%D0%BA%D0%B0-%D0%B4%D0%B0-%D1%81%D0%B5-%D1%81%D1%8A%D0%B1%D1%83%D0%B4%D0%B8%D1%82%D0%B5-%D1%81-%D1%80%D0%B0%D0%B7%D0%BA%D0%BE%D1%88%D0%BD%D0%B0-%D0%BA%D0%BE%D1%81%D0%B0-news673836.html", "text": "Ако всяка сутрин прекарвате безумно много време, опитвайки се да съживите слепналата се и тънка коса, е време да изпробвате няколко трика преди лягане. На сутринта няма да познаете косите си и ще станете с готова прическа. Спете на сатенени възглавници Сменете обикновената възглавница със сатенена. Памучните възглавници се трият в космите и провокират заплитане. Освен това сатенът е пръв приятел на кожата и пречи на образуването на бръчки. Опашка за обем Ако сутрин косата ви е сплескана, сложете някакъв спрей за обем или пяна и вържете косата си на хлабава опашка или кок. Така на сутринта ще станете с естествен обем. Спете с маска за коса Косата ви се нуждае от хидратация? Няма по-добро време за това от нощта. Тя ще има достатъчно време да абсорбира съставките, които да хидратират скалпа ви. Без значение дали ползвате някоя маска на козметична марка или сами сте си направили в домашни условия, винаги увивайте косата си с шапка за баня. Не си лягайте с мокра коса Мократа коса е по-чувствителна и лесно може да се накъса, докато се търка във възглавницата. Освен това не забравяйте, че ще изсъхне във форма, която едва ли ще ви допадне и ще се наложи да вложите в пъти повече усилия и продукти, за да я приведете във вид. Използвайте сух шампоан преди лягане Ако ползвате сух шампоан преди лягане, той ще има достатъчно време да попие в косата и скалпа и няма да се налага да изтръсквате излишния прах от косата си на сутринта.", "date": "2017.07.09", "title": "5 трика да се събудите с разкошна коса"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%BA%D0%B0%D1%82%D0%B0%D1%80-%D1%89%D0%B5-%D1%81%D1%8A%D0%B4%D0%B8-%D0%B4%D1%8A%D1%80%D0%B6%D0%B0%D0%B2%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%B9-%D0%BD%D0%B0%D0%BB%D0%BE%D0%B6%D0%B8%D1%85%D0%B0-%D0%B1%D0%BB%D0%BE%D0%BA%D0%B0%D0%B4%D0%B0-news673863.html", "text": "Катар ще предприеме правни действия за щетите, които са му нанесени от блокадата на Саудитска Арабия, ОАЕ, Бахрейн и Египет, предава The New Arab. Това заяви главният прокурор на страната Али бин Фетайс Ал Мари в неделя. Формирана е централна комисия, която трябва да се погрижи хората засегнати от санкциите, да получат адекватна компенсация от държавите блокиращи Катар. По време на пресконференция главният прокурор каза, че въпросният орган ще използва вътрешни, а също така и международни механизми за да потърси компенсация. Членове на комисията са главният прокурор, министърът на правосъдието, както и външният министър на Катар.", "date": "2017.07.09", "title": "Започна се! Катар ще съди държавите, които й наложиха блокада"}
{"url": "http://pik.bg/%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82%D0%BA%D1%80%D0%B8%D1%82%D0%B8-%D0%BA%D1%80%D0%B0%D0%B9-%D0%BB%D0%B8%D0%B1%D0%B8%D1%8F-%D1%81%D0%B0-%D0%BE%D1%82-%D0%B5%D0%B3%D0%B8%D0%BF%D0%B5%D1%82-news673831.html", "text": "Представители на Червен полумесец за Либия, намериха телата на 19 мигранти, за които се смята, че са от Египет, предава Ройтерс. Властите считат, че мигрантите са преминали нелегално в Либия по суша, и са загинали от високите температури и глад, заяви говорителят на Червен полумесец за Тобрук, Халед Ал Раки. Мигрантите са намерени на 400 километра южно от Тобруг, в пустинята Джагбуб. Седем от тях са идентифицирани по личните си документи, а за другите се смята, че са египтяни заради „външния си вид“.", "date": "2017.07.09", "title": "Загиналите мигранти, открити край Либия, са от Египет"}
{"url": "http://pik.bg/%D0%B0%D0%BB%D0%BA%D0%BE%D1%85%D0%BE%D0%BB-%D0%BC%D0%B5%D0%BD%D1%82%D0%B5-%D1%83%D0%B1%D0%B8-14-%D0%B4%D1%83%D1%88%D0%B8-%D0%B2-%D0%B8%D0%BD%D0%B4%D0%B8%D1%8F-news673852.html", "text": "Най-малко 14 души са починали след консумация на самоделен отровен алкохол в северния индийски щат Утар Прадеш, предаде ДПА. Селяни от областта Азамгарх пили на две места опасната напитка, след което почувствали болки в стомаха и главата, каза днес по телефона високопоставен местен чиновник. По думите му първият смъртен случай е бил регистриран в петък, а 14 души още са на лечение в болници. Медии съобщаваха за умрели от 18 до 21 души, но чиновникът на име Чандрабхушан Сингх потвърди само 14 смъртни случая. Полицията е започнала разследване и акции с цел да прекрати разпространяването на опасното менте. Двайсет и един души, включително босът, бяха арестувани за разпространяване на нелегален алкохол, каза шефът на областната полиция Аджай Сахани. При акциите бяха иззети към 1400 литра от опасната алкохолна напитка, добави полицаят. Търговията с незаконно произведен алкохол процъфтява в Индия заради по-ниските му цени в сравнение с промишлената продукция. През 2015 г. над сто души починаха в Мумбай след употреба на отровен самоделен алкохол, припомни ДПА.", "date": "2017.07.09", "title": "Алкохол менте уби 14 души в Индия"}
{"url": "http://pik.bg/%D0%B3%D0%BE%D0%BB%D1%8F%D0%BC-%D1%83%D1%81%D0%BF%D0%B5%D1%85-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B5-%D0%BD%D0%B0%D0%B9-%D1%81%D0%B8%D0%BB%D0%BD%D0%B8%D1%8F%D1%82-%D0%B0%D1%82%D0%BB%D0%B5%D1%82-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news673837.html", "text": "На 8 юли Царево бе разтърсено от Балканско първенство по силов многобой „Айрън Мен“ 2017г. Събитието е част от кампанията „Силните срещу дрогата“ на МКБППМН-Царево и БФСА „Айрън мен“ и се проведе по покана и под патронажа на кмета на Община Царево инж. Георги Лапчев. В турнира мериха сили деветима състезатели от България, Сърбия и Македония. Добрата новина е, че въпреки конкуренцията златният медал бе за българина Иван Мрянков, втори бе Денислав Славчев, за който това бе дебют, а трети – Милан Аранджелович от Сърбия, пише \"Труд\". Най- интересна и атрактивна за публиката се оказа първата дисциплина, в която силовите атлети дърпаха 18-тонна пожарна кола. Състезателите направиха още „Фермерска разходка“ , като изминаха 20 метра, натоварени с 220 килограмова тежест. В дисциплината „Мъртва тяга“ бе повдиган лек автомобил. „Логлифт за максимално повдигната тежест“ и „Кобилица“ също затрудниха стронгмените, но не колкото вдигането на „Камъните на Атлас“, които бяха с тежест от 130 и 160 кг. Трудните дисциплини натовариха състезателите, но надпреварата се превърна в зрелище за публиката. След награждаването на победителите първият кръг от Балканското първенство бе закрит с празнична заря.", "date": "2017.07.09", "title": "Голям успех! Българин е най-силният атлет на Балканите"}
{"url": "http://pik.bg/%D1%8E%D0%BD%D0%BE%D1%88%D0%B8%D1%82%D0%B5-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-%D0%B7%D0%B0%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%BF%D1%80%D0%B5%D0%B2%D1%8A%D0%B7%D1%85%D0%BE%D0%B4%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%B2-%D0%BD%D0%B0%D1%88%D0%B0%D1%82%D0%B0-%D0%B3%D1%80%D1%83%D0%BF%D0%B0-%D1%81%D0%BB%D0%B5%D0%B4-%D1%80%D0%B0%D0%B7%D0%B3%D1%80%D0%BE%D0%BC-%D0%BD%D0%B0%D0%B4-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news673872.html", "text": "Франк Крамер Юношите на Англия до 19 години разгромиха с 4:1 Германия в последен мач от груповата фаза на Евро 2017 в Грузия и се класира с пълен точков актив за 1/2-финалите на надпреварата. Като втори от тази група продължава Холандия, а Бундестима и България отпадат от европейското. Англия и Германия изиграха равностойно първо полувреме, като по близо до попадение бяха футболистите на , но напречната греда им попречи да открият резултата. Слезд почивката островитяните заиграха далеч по-добре от своя съперник и превъзходството им бързо бе материализирано, предава Спортал. Бреретън наниза два гола в 52-ата и 64-ата минути, но четвърт час преди края Варшевски реализира и върна надеждата на Германия, че може да се добере до равенство и при добро стечение на обстоятелствата в срещата Холандия - България да продължи напред. Всичко приключи между 81-ата и 84-ата минути, когато Сесенон наниза две бързи попадения и по този начин осигури класирането на своя отбор за полуфиналите. Така Англия остана единственият отбор с пълен точков актив, а на 1/2-финалите ще се изправи срещу Чехия, завърши на второ място в другата група. Другата полуфинална двойка е Португалия - Холандия. Бреретън 52 д. Бреретън 64 Варшевски 76 Сесенон 81 Сесенон 84 АНГЛИЯ: Рамсдейл, Стърлинг, Джей Да Силва, Едун, Чалоба, Сълиман, Бъкли-Рикетс, Дозел, Бреретън Маунт, Сесенон Селекционер: Кийт Даунинг ГЕРМАНИЯ: Бансен, Бусам, Франке, Гюл, Гайгер, Баркок, Фриде, Аменидо, Хак, Саглам, Авуджа Селекционер: Франк Крамер", "date": "2017.07.09", "title": "Юношите на Англия затвърдиха превъзходството си в нашата група след разгром над Германия"}
{"url": "http://pik.bg/%D0%B0%D0%BD%D0%B3%D0%B5%D0%BB-%D1%81%D1%82%D0%BE%D0%B9%D0%BA%D0%BE%D0%B2-%D0%BC%D0%BE%D0%B6%D0%B5%D1%85%D0%BC%D0%B5-%D0%B8-%D0%BF%D0%BE%D0%B2%D0%B5%D1%87%D0%B5-%D0%BD%D0%BE-%D0%BF%D1%80%D0%BE%D1%81%D1%82%D0%BE-%D0%BD%D0%B5-%D0%BD%D0%B8-%D0%BF%D0%BE%D0%B7%D0%B2%D0%BE%D0%BB%D0%B8%D1%85%D0%B0-news673878.html", "text": "Селекционерът на България до 19 години Ангел Стойков бе със смесени чувства след историческото равенство 1:1 с Холандия на Европейското първенство в Грузия. “Лъвчетата” ни се сбогуваха с форума, след като загубиха мачовете си с Англия и Германия, а като основна причина за пораженията младият специалист посочи множеството сериозни съдийски грешки в техен ущърб. Въпреки нескритото разочарование треньорът похвали родните таланти, които пренаписаха историята на българския футбол с класирането и представянето си на Евро 2017 в Грузия. “Тази цел - гол и точка, ми идваше малко ниска, но всички, които бяха тук, видяха, че във всеки един мач можеше да вземем не само точка, но дори и три. Днес нямаше съдийски решения срещу нас, така че видяхте крайния резултат - взехме точка. В състава си имам едни мъже, едни добри футболисти, които, разбира се, имат още много работа да свършат. Пожелавам им един ден да станат големи футболисти. За мен Евро 2017 бе едно голямо, едно незабравимо преживяване. Радвам се, че именно аз бях треньор на този отбор”, сподели Стойков. “Досега не си позволявах да коментирам решенията на съдиите, но видяхте, че срещу Англия не ни бяха свирени чисти две дузпи - първата дори с червен карто. Първенството можеше да тръгне по коренно различен за нас начин. Беше ни много трудно, костваше ни много усилия, за да върнем настроението на момчетата след първите две срещи. Не се получиха резултатите, които искахме, но все пак всички извлякохме огромна полза. Видяхте, че точно срещу състава на Англия, който безапелационно спечели групата, имахме най-голям брой чисти положения”, коментира още селекционерът на България. “Направихме максималното, на което сме способни, за да изглежда отборът добре. Мисля, че в нито един двубой не стояхме зле физически. Благодаря на всички момчета за старанието. Не бих си позволил да давам персонални оценки. За мен колективът е над всичко. Спечелването на елитните квалификации бе един невероятен успех. Оставаме състав с добър и здрав гръбнак, тъй като седем от момчетата са набор 99 и ще продължат да бъдат част от юношеската селекция. Напълно нормално сега очакванията ще бъдат по-високи, но с по-големи цели идва и развитието”, каза още Стойков, цитиран от Спортал.", "date": "2017.07.09", "title": "Ангел Стойков: Можехме и повече, но просто не ни позволиха "}
{"url": "http://pik.bg/%D0%B3%D0%BB%D0%BE%D0%B1%D1%8F%D0%B2%D0%B0%D1%82-%D1%81%D0%BE%D0%BB%D0%B5%D0%BD%D0%BE-%D0%B2%D1%80%D0%B0%D1%87%D0%B0%D0%BD%D0%B8-%D0%BA%D0%BE%D0%B8%D1%82%D0%BE-%D0%BC%D0%B8%D1%8F%D1%82-%D1%82%D0%B5%D1%80%D0%B0%D1%81%D0%B8%D1%82%D0%B5-%D1%81%D0%B8-%D0%B2-%D0%B3%D0%BE%D1%80%D0%B5%D1%89%D0%B8%D0%BD%D0%B8%D1%82%D0%B5-news673835.html", "text": "Врачани, които решат да измият балкона си в горещините, могат да отнесат солени глоби. Кметът Калин Каменов издаде заповед, с която се забранява хигиенизирането на терасите с питейна вода и поливането на цветята, които ги красят. Който все пак иска да го направи, трябва да си вземе от някъде промишлена, което на практика няма как да стане, пише \"Монитор\". Със същата заповед градоначалникът забрани ползването на питейна вода за промишлени нужди, напояване на земеделски земи и поливане на зелени площи, за миене на улици, моторни превозни средства и за пълнене на басейни. Това се налага поради опасността от понижаване дебита на водоизточниците в общината, което ще доведе до режим. На нарушителите ще бъдат налагани санкциите, предвидени в наредбата за осигуряване на обществения ред, опазване на околната среда и на имуществото. Това означава, че всеки, който дръзне да си плисне кофа вода на балкона може да бъде глобен със 100 до 500 лева. Санкциите за фирмите пък са драстично по-големи - от 1000 до 5000 лева. Забраните важат за всички населени места в общината и са в сила, докато кметът не ги отмени.", "date": "2017.07.09", "title": "Глобяват солено врачани, които мият терасите си в горещините"}
{"url": "http://pik.bg/%D0%BB%D0%BE%D1%88-%D0%BA%D1%8A%D1%81%D0%BC%D0%B5%D1%82-%D0%BA%D1%80%D0%B0%D0%B4%D1%86%D0%B8-%D0%BF%D0%BE%D0%BC%D1%80%D0%B0%D1%87%D0%B8%D1%85%D0%B0-%D0%B5%D0%BA%D1%81%D0%BA%D1%83%D1%80%D0%B7%D0%B8%D1%8F%D1%82%D0%B0-%D0%BD%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%83%D1%87%D0%B5%D0%BD%D0%B8%D1%86%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news673850.html", "text": "Група китайски ученици не можаха да отлетят днес за родината си след екскурзия из Германия, тъй като раницата на тяхната ръководителка бе открадната заедно с всички паспорти вътре, предаде ДПА. Полицията съобщи, че 45-годишната ръководителка била на паркинга на хотел в град Монхайм, северно от Кьолн, когато минаващ човек издърпал от гърба й раницата, след което се качил на черен автомобил и потеглил заедно с още двама мъже. В опит да си върне откраднатото от отминаващата кола жената паднала и получила травма в лакътя и слепоочието. Групата от 13 души е настанена в китайското консулство във Франкфурт в очакване да се намери изход от ситуацията, предаде ДПА.", "date": "2017.07.09", "title": "Лош късмет! Крадци помрачиха екскурзията на китайски ученици в Германия"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D0%B2%D1%8A%D1%80%D1%88%D0%B8-%D1%81-%D0%B4%D1%80%D0%B0%D0%BC%D0%B0%D1%82%D0%B8%D1%87%D0%BD%D0%B0-%D0%B7%D0%B0%D0%B3%D1%83%D0%B1%D0%B0-%D0%B2-%D1%80%D1%83%D1%81%D0%B5-news673875.html", "text": "Волейболистките от националния отбор на България завършиха с драматична загуба на турнира в Група А2 от втора дивизия на Световното Гран При, на който бяхме домакини. Момичетата на селекционера Иван Сеферинов отстъпиха на Германия с в последния си мач, игран тази вечер пред над 2000 зрители в зала \"Булстрад Арена\" в Русе. Така българските \"лъвици\" завършиха на второ място в групата с 2 победи, 1 загуба и 6 точки, а победител стана Република Корея също с 2 победи и 1 загуби, но със 7 точки, предава Спортал. Бундестима остана 3-и с 2 победи, 1 загуба и 5 точки. На последното 4-о място остана Казахстан без нито една победа и спечелена точка. Следващия уикенд България ще играе на турнира в Група F2 в Сан Хуан срещу домакините от Пуерто Рико, Чехия и Канада. Първия гейм на срещата започна доста оспорвано, като двата тима сменяха водачестото си, но в крайна сметка нервите на германките се оказаха по-стабилни и те поведоха в резултата след 25:22. Във втората част българските момичета бяха по-убедителни и се добраха до равенство след 25:20. А след третата част Германия отново поведе с 2:1. Нещата обаче се обърнаха в следващата част и \"лъвиците\" пратиха срещата в тайбрек след убедително 25:17. Там, обаче, умората си каза думата и те не успяха да издържат на темпото на Германия - 15:13 и 3:2 за Бундестима. Най-резултатна за българския тим стана Нася Димитрова с 16 точки (2 блока, 2 аса и 57% ефективност в атака), а Гергана Димитрова добави още 14 точки (1 ас и 36% ефективност в атака), но и това не помогна за победата. За германките над всички бе Дженифър Геертиес с 19 точки (3 аса, 38% ефективност в атака и 59% позитивно посрещане) за успеха. Петя Баракова 2, Гергана Димитрова 14, Добриана Рабаджиева 12, Елица Василева 13, Нася Димитрова 16, Христина Русева 8 - Русена Сланчева-либеро (Мирослава Паскова 4, Кристина Гунчева 1, Мария Данчева 4) Иван Сеферинов Денизе Ханке 6, Луиза Липман 5, Таня Гросер 13, Дженифър Геертиес 19, Мари Шьолцел 10, Леони Швертман 6 - Ленка Дюр-либеро (Ирина Кемсиес, Яна Пол 2, Дженифър Петке 2, Лена Щигрот 12) Феликс Козловски.", "date": "2017.07.09", "title": "България завърши с драматична загуба в Русе"}
{"url": "http://pik.bg/%D0%BD%D0%BE%D0%B2%D0%BE-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%B7%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D1%81%D1%80%D0%B5%D1%89%D1%83-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-%D0%B2-%D1%8F%D0%BC%D0%B1%D0%BE%D0%BB-news673855.html", "text": "Искането на инициативния комитет в Ямбол за свикването на местен референдум срещу бежанците получи ново развитие. Делото е върнато за ново разглеждане в ямболския съд. За това съобщиха от инициативния комитет. До това се стигна след като Върховният административен съд (ВАС) отмени решение на Административния съд в Ямбол, с което остави без разглеждане жалба на инициативен комитет срещу отказа на ямболския общински съвет да проведе местен референдум за допускане на бежанци в общината. Инициативният комитет внесе в края на февруари събраните подписи в петте общини на област Ямбол за провеждане на местен референдум срещу настаняването на мигранти в региона. Според организаторите на проявата около 19 000 граждани на областта са се подписали под искането за допитване или десет процента от хората с избирателни права с постоянен адрес в съответната община, каквото е изискването по закона за референдумите. Според ямболските съдии инициативният комитет не е легитимен, тъй като не всички негови членове имали постоянен адрес в общината. В закона за референдумите обаче е посочено, че членовете на комитета трябва единствено да са граждани на страната с избирателни права.", "date": "2017.07.09", "title": "Ново развитие за референдума срещу бежанците в Ямбол"}
{"url": "http://pik.bg/%D1%81%D1%83%D0%BF%D0%B5%D1%80-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5-%D0%B3%D1%80%D0%B8%D0%B3%D0%BE%D1%80-%D1%81-%D0%B3%D0%BE%D0%BB%D1%8F%D0%BC-%D0%BF%D1%80%D0%BE%D0%B1%D0%B8%D0%B2-%D0%B2%D0%BB%D0%B8%D0%B7%D0%B0-%D0%B2-%D1%82%D0%BE%D0%BF-10-news673821.html", "text": "Дългоочакваното завръщане на най-добрия ни тенисист Григор Димитров в Топ 10 на световната ранглиста почти сигурно ще стане факт след края на \"Уимбълдън”. Преглед на live класацията на ATP след края на мачовете от първата седмица на турнира от \"Големия шлем\" в Лондон показва, че Димитров ще се доближи максимално до рекордното за кариерата си 8-о място. В момента Григор, който започна турнира под №11, заема девета позиция с равни точки с 10-ия Александър Зверев - по 3160. Двамата се движат рамо до рамо в ранглистата и максималният брой точки, който могат да съберат при спечелване на титлата е 4980.", "date": "2017.07.09", "title": "Супер постижение! Григор с голям пробив, влиза в Топ 10"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D1%83%D1%87%D0%B5%D0%BD%D0%B8%D0%BA-%D0%B1%D0%BB%D1%8A%D1%81%D0%BD%D0%B0-%D0%BF%D0%B5%D1%82%D0%B8%D0%BC%D0%B0-%D1%82%D1%83%D1%80%D0%B8%D1%81%D1%82%D0%B8-%D0%B2-%D1%82%D1%80%D0%B8%D0%B3%D1%80%D0%B0%D0%B4-%D0%B8-%D0%B8%D0%B7%D0%B1%D1%8F%D0%B3%D0%B0-%D0%B2-%D0%B3%D0%BE%D1%80%D0%B0%D1%82%D0%B0-news673864.html", "text": "16-годишен ученик блъсна петима души в девинското село Триград и избяга в гората след катастрофата. Неправоспособният шофьор блъснал хората на остър завой, когато не могъл да овладее \"Ауди А6\". Пострадалите са туристи в селото, които се прибирали от вечеря. Те били общо седем човека. Колата блъснала трима възрастни и две деца. Пострадалите са настанени в смолянската болница. Най-тежко е състоянието на двама от възрастните. Има и дете с комоцио. Друг възрастен и дете са с по-леки травми. Останалите двама от групата са невредими. Хлапакът се уплашил от случилото се, зарязал колата и побягнал в гората, като преди това си изхвърлил телефона. В момента се издирва.", "date": "2017.07.09", "title": "Потрес! Ученик блъсна петима туристи в Триград и избяга в гората"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F---%D0%B1%D1%80%D0%B0%D1%82%D1%8F-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2%D0%B8-%D0%BF%D1%80%D0%B5%D1%85%D0%B2%D1%8A%D1%80%D0%BB-news673859.html", "text": "Вицепремиерът Валери Симеонов направи поредни разкрития около приватизационния договор на Български морски флот. Припомняме, че в медии, приближени до братя Домусчиеви, се появи информация, че договорът по приватизацията на дружеството не е спазен от тях заради икономическата криза. В тази връзка вицепремиерът направи светкавичен коментар на твърденията, появили се в медии, приближени до Домучсиеви. Ето какво написа Валери Симеонов:", "date": "2017.07.09", "title": "ЕКСКЛУЗИВНО И ПЪРВО В ПИК! Валери Симеонов с шокиращи разкрития - братя Домусчиеви прехвърлили всички кораби на БМФ на офшорки"}
{"url": "http://pik.bg/%D0%BC%D1%8E%D1%81%D1%8E%D0%BB%D0%BC%D0%B0%D0%BD%D1%81%D0%BA%D0%B8-%D0%BB%D0%B8%D0%B4%D0%B5%D1%80%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%B2-%D0%B1%D0%B5%D1%80%D0%BB%D0%B8%D0%BD-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news673841.html", "text": "Около 30 мюсюлмански лидери от Европа се събраха на демонстрация срещу терора в Берлин, информира Франс прес. Митингът се проведе на мястото, където беше извършена терористична атака с камион през декември 2016 г. Събитието, което привлече няколкостотин души, е част от \"Марша на мюсюлманите срещу тероризма\" на имами, които бяха докарани с автобус от Париж в събота. Събитието се провежда на площад Breitscheidplatz, където тунизиец атакува пешеходци с откраднат камион на коледен базар. При атаката загинаха 12 души. Мюсюлманските лидери се помолиха за жертвите. Към демонстрацията се присъединиха местни мюсюлмански, християнски и еврейски представители. Според тях със събитието се цели изпращане на \"послание за братство срещу тероризма\". Общо около 60 имами ще се присъединят към тур в европейски градове, включително в Брюксел, Тулуза и Ница, където бяха извършени терористични атаки, преди да се върнат в Париж в петък.", "date": "2017.07.09", "title": "Мюсюлмански лидери протестираха в Берлин срещу тероризма"}
{"url": "http://pik.bg/%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D0%BC%D0%B8%D1%85%D0%B0%D0%B5%D0%BB%D0%B0-%D1%84%D0%B8%D0%BB%D0%B5%D0%B2%D0%B0-%D0%B8%D0%B7%D0%BF%D0%B0%D0%B4%D0%BD%D0%B0%D1%85%D0%B0-%D0%B2-%D1%83%D0%B6%D0%B0%D1%81-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D1%81%D1%82%D0%B0%D0%BD%D0%B0-%D0%BA%D0%BE%D0%B6%D0%B0-%D0%B8-%D0%BA%D0%BE%D1%81%D1%82%D0%B8-%D0%BF%D1%80%D0%B8%D1%82%D0%B5%D1%81%D0%BD%D1%8F%D0%B2%D0%B0%D1%82-%D1%81%D0%B5-%D0%BE%D1%82-%D0%B0%D0%BD-news673834.html", "text": "Най-заетата млада певица у нас Михаела Филева ужасяващо се топи. Хубавицата, която направи име след участието си в „X Фактор”, е останала кожа и кости в началото на лятото и няма изглед скоро това да се промени. За вида си Михаела твърди, че не полага никакви особени грижи и не стои гладна, но близките й приятели свидетелстват, че това не е така. През годините младата певица не изневери на вида си и винаги се е грижила да е във форма. В началото на кариерата си, Михаела се поддържаше с много танци, които от години са й любимо хоби. От няколко месеца обаче Филева доста видимо е свалила килограми и това сериозно притеснява почитателите й. Разликата си личи особено много на една от последните й снимки, на които ръцете на певицата са толкова кокалести, сякаш всеки момент ще се откършат от тялото й. Макар да е облечена в доста широк потник и по него си личи, че Михаела е останала кожа и ребра, а скулите й са съвсем хлътнали. Запознати намекват, че напоследък нивото на стреса в живота на изпълнителката е доста голямо и нито една практика не може да го промени. Михаела работела почти по 70 часа в седмицата – участия, записи на нови песни, фотосесии и интервюта за почитателите й. Нямала никакво време, за да се грижи за себе си и да се храни здравословни и редовно. Така постепенно положението с килограмите й излязло от контрол, пише столичен седмичник. Друга версия за рязкото сваляне на тегло на Филева пък е свързана с проблемната й връзка с рапъра Павел. Покрай нея певицата не се чувствала достатъчно добре в кожата си и спряла да се храни. Нямала никакъв апетит, а напрежението й пречело да осъзнае проблема си.", "date": "2017.07.09", "title": "Фенове на Михаела Филева изпаднаха в ужас! Певицата стана кожа и кости, притесняват се от анорексия"}
{"url": "http://pik.bg/%D0%BF%D1%80%D0%B8%D0%B7%D0%B8%D0%B2-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BE%D0%BE%D0%BD-%D0%BD%D0%B0%D1%81%D1%82%D0%BE%D1%8F-%D0%B7%D0%B0-%D1%81%D0%BF%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5-%D0%B2-%D1%83%D0%BA%D1%80%D0%B0%D0%B9%D0%BD%D0%B0-news673812.html", "text": "Генералният секретар на ООН Антонио Гутереш призова украинското правителство и подкрепяните от Русия сепаратисти за сключване на примирие, което да облекчи кървавия конфликт в източната част на страната, предаде AFP, цитирана от Фокус. „Знаем, че все още има боеве – заяви Гутереш, който е на официална визита в Украйна. - Призоваваме към пълно примирие“. Той уточни, че има предвид споразумението от миналия месец за т.нар. „примирие по жътва“. С помощта на международни посредници, последното споразумение за примирие влезе в сила на 24 юни, за да даде възможност да се събере земеделската продукция. „Може да разчитате на ангажирането ни в подкрепа на хуманитарните действие, за да се предостави помощ на хората, които е трябвало да напуснат домовете си по време на конфликта“, добави той.", "date": "2017.07.09", "title": "Призив! Генералният секретар на ООН настоя за спазване на примирие в Украйна"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D1%82%D0%B2%D1%8A%D1%80%D0%B4%D0%B8-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%BE%D1%82%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B5-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%BE-news673825.html", "text": "Фискалното състояние на Република Македония в средносрочен вече е застрашено. Трябва да бъдат взети сериозни мерки, за да не се стигне до сериозни сътресения в публичните финанси. Това предупреди председателят на македонската академия на науките Таки Фити. Фити припомни, че само за 6 години публичният дълг на страната се увеличил двойно, което е повишило динамиката на растежа на БВП, но самото връщане на дълга е трудно, предаде БГНЕС. „Друг факт е, че общият ни външен дълг мина 70%, включително и корпоративния, защото и той трябва да се връща. По този показател ние сме презадлъжняли – 73-74%“, предупреди академикът. Обслужването на дълговете винаги е свързано с приходите от износа. През последните години Македония има подобряване на износа благодарение на промишлените зони, но, той не е достатъчен, за да може да обслужваме задълженията си, алармира Фики. В момента сме в ситуация да взимаме скъпи кредити отвън за неотложни бюджетни разходи, а това нещо е недопустимо – за дефицита в пенсионния фонд, за заплатите на публичната администрация, за увеличаване на пенсиите и т.н. С една дума така не може повече., предупреди Таки Фити пред местната телевизия „24 Вести“.", "date": "2017.07.09", "title": "Експерт твърди: Финансовото състояние на Македония е застрашено"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%80%D0%BE%D0%BA%D0%B5%D1%80%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news673868.html", "text": "Рокери на мотори се присъединиха към протестиращите в Асеновград, предава \"Фокус\". Протестното шествие срещу циганските своеволия в Асеновград премина през центъра на града и се установи пред кръговото движение пред паметника на Александър Стамболийски. В протеста участват над 5000 души, а бройката им продължава да расте. Към момента обстановката е спокойна, а полицейското присъствие - заселено. Протестиращите скандират \"Сърце и душа за България\" и играха хоро под звуците на гайда в непосредствена близост до кордона от жандармеристи.", "date": "2017.07.09", "title": "ОТ ПОСЛЕДНИТЕ МИНУТИ! Рокери се включиха в протеста в Асеновград"}
{"url": "http://pik.bg/%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D1%8A%D1%82-%D0%BF%D1%80%D0%B5%D0%B4-%D0%BD%D0%B4%D0%BA-%D0%BD%D0%B0%D0%BF%D1%80%D0%B0%D0%B2%D0%B5%D0%BD-%D1%81%D1%8A%D1%81-%D1%81%D1%82%D0%B0%D1%82%D1%83%D0%B8-%D0%B2%D1%82%D0%BE%D1%80%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0-news673761.html", "text": "Спорният паметник \"1300 години България\" край НДК, който в последните дни за пореден път разбуни духовете,  е бил направен със статуи \"втора употреба\" на скулптура проф. Валентин Старчев.  Това разкри пред \"Телеграф\" арх. Миломир Богданов, изпълнителен секретар на Института за национално-патриотична политика. Оригиналът на стоящата най-отгоре фигура на работник-леяр е била изготвена от проф. Старчев за културен дом на металурга.  Сега скулптурата се намира се намира в двора на министерството на външните работи в София. Статуята на майка, държаща в обятията си своя загинал син, пък била създадена за партизански мемориал. Тя и сега може да се види в центъра на Плевен на паметника \"Братска могила\", коментира пред изданието арх. Богданов. И двете произведения на изкуството са направени преди дори да започне строежът на паметника \"1300 години България\" - \"Леяр\" през 1976, а \"Могила\" през 1978г. За създаването му проф. Старчев е спечелил вътрешен конкурс, обявен през 1978 г. от Людмила Живкова като министър на културата. Темата обаче не била \"1300 години България\", а \"Минало, настояще и бъдеще\". За участие в него освен проф. Старчев, били поканени още само двама наши известни скулптори - Величко Минеков и Борис Гондов. Победителят получил хонорар, който се равнявал на девет апартамента в София. Създаването на паметника отнема едва 8 месеца, тъй като има условие да е готов за 13-вековния юбилей на страната ни през 1981 г. Така върху него кацнали и вече отдавна създадените фигури. Направени са и много компромиси, което се отразило на безопасността му. Още през 80-те години от него започнали да падат ламарини.", "date": "2017.07.09", "title": "ГРАНДИОЗЕН СКАНДАЛ! Паметникът пред НДК направен със статуи втора употреба"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B2%D0%BE%D0%B9%D0%BD%D0%B8%D1%86%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D0%BC%D0%BE%D1%81%D1%83%D0%BB-%D0%BE%D1%82-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news673840.html", "text": "Френският президент Еманюел Макрон поздрави иракските войници, които освободиха Мосул от „Ислямска държава“, предава Франс прес. „Мосул е освободен от Ислямска държава. Почит от Франция към всички онези, които заедно с нашите войници, допринесоха за тази победа“, написа Макрон в социалните мрежи. Говорител на Въоръжените сили на Франция заяви, че френски изтребители са извършили над 600 бойни полета срещу „Ислямска държава“ в Мосул.", "date": "2017.07.09", "title": "Макрон поздрави войниците, които освободиха Мосул от \"Ислямска държава\""}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B0-%D0%B8%D0%B7%D1%82%D0%B5%D0%B3%D0%BB%D1%8F-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%81%D0%B8-%D0%BE%D1%82-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B1%D0%B0%D0%B7%D0%B0-%D0%B8%D0%BD%D0%B4%D0%B6%D0%B8%D1%80%D0%BB%D0%B8%D0%BA-news673827.html", "text": "Германия е започнала от неделя да изтегля войниците си, разположени в турската военновъздушна база Инджирлик в окръг Адана, предаде турската частна телевизия НТВ, позовавайки се на германски медии. Новината беше потвърдена от говорител на германското министерство на отбраната и от турски представител, цитирани от Ройтерс. Германски самолет цистерна вече е напуснал комплекса на Инджирлик и е отпътувал за база в Йордания, съобщи говорителят пред Ройтерс. Цитираният от агенцията турски източник потвърди, че изтеглянето е започнало и заяви, че германският министър на отбраната е информирала турския си колега за датата при разговор покрай срещата на върха на НАТО в Брюксел, уточнява БТА. Изтеглянето на германското присъствие от базата ще стане поетапно, а германските военни ще бъдат прехвърлени в база в Йордания. В Инджирлик има около 260 германски военни. Германските самолети \"Торнадо\" бяха разположени в турската база за участие в международната коалиция за борба с ИДИЛ. Повод за изтеглянето на германските военни стана отказът на Турция да позволи посещение на германска парламентарна делегация в Инджирлик, напомня НТВ. Турция възразяваше срещу присъствието в делегацията на депутати, които тя обвинява за антитурска пропаганда.", "date": "2017.07.09", "title": "Германия започна да изтегля военните си от турската база Инджирлик"}
{"url": "http://pik.bg/%D0%B7%D0%BC%D0%B8%D1%8F-%D1%83%D1%85%D0%B0%D0%BF%D0%B0-%D0%B6%D0%B5%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D0%BF%D1%80%D0%B8%D0%B5%D1%85%D0%B0-%D1%8F-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news673842.html", "text": "Змия ухапа жена в пловдивско село, която била приета в болница с лека степен на интоксикация. Това е първи случай от началото на летния сезон, а лекарите предупреждават, че в горещините змиите са по-активни, а отровата им е по-концентрирана, предава \"Монитор\". При приемането си в болница пациентката обяснила на лекарите, че не е успяла добре да види каква е била змията, която я е клъвнала. „Жената имаше две дупки в крака и лека степен на интоксикация”, коментираха лекари токсиколози. По думите им, когато змията напада, за да се храни, отделя по-голямо количество отрова. При самозащита влечугото може и да не впръска много отрова, защото не е подготвено. Всяко ухапване от пепелянка или усойница обаче причинява интоксикация. При така нареченото „сухо ухапване” в човешкия организъм не попада отрова, а има само следи от зъбите на змията и риск от последваща инфекция. Дори тогава пациентът остава под лекарско наблюдение поне 4 часа. Медиците отричат и популярния метод отровата от ухапването да бъде изсмукана. Според тях близките на ухапания не трябва да правят такива опити, а трябва веднага да потърсят лекарска помощ. Мястото на ухапването трябва само да се измие и охлади. Ако човек бъде ухапан не от отровна змия, а например от смок, също трябва да потърси медицинска помощ. Причината е, че ако раната не бъде обработена, то може да се стигне до инфекция на меките тъкани. В устната кухина и по зъбите на влечугото има много бактерии, които може да се окажат фатални за човека. Ако възпалението не бъде лекувано навреме и както трябва, може да се стигне до сепсис на кръвта и дори до смърт.", "date": "2017.07.09", "title": "Змия ухапа жена в Пловдивско, приеха я в болница"}
{"url": "http://pik.bg/%D1%85%D1%80%D0%B0%D0%B1%D1%80%D0%B8-%D0%BB%D1%8A%D0%B2%D1%87%D0%B5%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%B5%D0%BD-%D0%BC%D0%B0%D1%87-news673858.html", "text": "Юношеският национален тим по футбол до 19 години завърши участието си в груповата фаза на Евро 2017 в Грузия по достоен начин. Нашите записаха равенство 1:1 с отбора на Холандия. Възпитаниците на Ангел Стойков загубиха от Англия (0:2) и Германия (0:3) в първите си две срещи на големия форум. \"Лалетата\" поведоха тази вечер с гол на Конголо в 50-ата минута, Русев изравни пет минути по-късно и донесе точката на националите ни. \"Лъвчетата\" заслужават аплаузи за класирането си в Топ 8. А и на финалите талантите се представиха никак не лошо. Равностоен мач с Англия, но малшанс в срещата, скандални реферски отсъждания в двубоя с Бундестима и накрая равенство с Холандия. Точката е и историческа за родни национали на ЕП до 19 години. Холандия U19 - България U19 1:1 1:0 Родни Конголо 50' 1:1 Георги Русев 55' Титулярите: Холандия: Джъстин Билоу, Тристан Декер, Армандо Обиспо, Юрих Каролина, Дани де Вит, Тюн Коопмайнерс, Навайо Бакбоорд, Джей-Рой Грот, Ферди Кадиоглу, Джавайро Диросун, Родни Конголо България: Даниел Наумов (к) -  Петър Генчев, Петко Христов, Васил Добрев, Ангел Лясков, Георги Янев, Ивайло Найденов, Иван Тилев, Георги Русев, Калоян Кръстев, Станислав Иванов", "date": "2017.07.09", "title": "Храбри \"лъвчета\"! България със страхотен мач"}
{"url": "http://pik.bg/%D0%B2-%D0%B1%D1%8F%D0%BB%D0%B0-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%80%D0%BE%D0%BC%D0%B8-%D0%BF%D1%80%D0%B5%D0%B1%D0%B8%D1%85%D0%B0-18-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%BF%D1%80%D0%B5%D0%B4-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-news673845.html", "text": "Близо 200 души излязоха на мирен протест в Бяла, Русенско, за да се помолят за 18-годишния Алекс, който беше пребит пред дискотека в града, предава Би Ти ВИ. Приятели на пострадалото момче заявиха, че ще се борят за справедливост. В нощта на петък срещу събота младежът бил на дискотека с приятели, които обаче напуснали заведението преди него. Оставили Алекс в компанията на собствениците. Свидетели казват, че между Алекс и ромската компания, която му нанесла побой, не е имало конфликт по-рано през вечерта. На излизане от нощното заведение един от ромите поискал на Алекс цигара, но той нямал. Именно това предизвикало агресията и той бил пребит. Момчето е в тежко състояние и с опасност за живота в болница, а за деянието е арестуван 32-годишен мъж, който разбил в главата на Алекс стъклена бутилка. Ромите в града знаят за случилото се, но не разбират идеята на протеста – казват, че съжителстват добре с българите и конфликт няма.", "date": "2017.07.09", "title": "В Бяла се събраха на протест, след като роми пребиха 18-годишно момче пред дискотека"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D0%BF%D0%BE-%D0%BE%D1%81%D1%82%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F---%D1%82%D1%83%D1%80%D1%86%D0%B8%D1%8F-%D0%B2%D0%B4%D0%B8%D0%B3%D0%B0-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D0%B5%D1%82%D0%BE-%D0%B8-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B8-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news673856.html", "text": "Наглед не кой знае колко атрактивна сделка по оста Хърватия - Турция може да повиши неимоверно настроението и на \"Герена\", и на \"Армията\". Хърватският гранд Хайдук (Сплит) е на път да трансферира защитника Хисен Мемоля в турския Коняспор. 25-годишният албанец е напълно неизвестен у нас, но със заиграването си в Суперлигата може да облагодетелства \"сини\" и \"червени\", пише \"Спортал\". От гледна точка на Левски, след финализирането на сделката за Мемоля ще се отвори голяма дупка в отбраната на Хайдук само няколко дни преди първия сблъсък между хърватите и \"сините\" от втория квалификационен кръг на Лига Европа. За ЦСКА трансферът на Хисен в Коняспор, означава, че почти сигурно турците ще се откажат от намеренията си да привлекат един от лидерите в отбраната на Стамен Белчев - Антон Недялков, тъй като проблемите им в лявата зона ще бъдат решени.", "date": "2017.07.09", "title": "Сделка по оста Хърватия - Турция вдига настроението и на \"Герена\", и на \"Армията\"!?"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%BC%D0%BE%D0%BC%D0%B8%D1%87%D0%B5-%D0%B2-%D0%BB%D0%BE%D0%BA%D0%B2%D0%B0-%D0%BA%D1%80%D1%8A%D0%B2-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D1%82%D1%8F-%D0%BD%D0%B5-%D0%BF%D0%BE%D0%BC%D0%BD%D0%B8-%D0%BD%D0%B8%D1%89%D0%BE-%D0%B7%D0%B0-%D1%81%D0%BB%D1%83%D1%87%D0%B8%D0%BB%D0%BE%D1%82%D0%BE-%D1%81%D0%B5-news673844.html", "text": "20-годишно момиче е със сътресение на мозъка след бой в центъра на Хасково. Снощи около 22:30 часа са видели жена да лежи в локва кръв на улица “Климент Охридски” зад театъра в Хасково. Според тях тя изглеждала да е блъсната от кола, пише Хасково.инфо. Момичето, което се казва Хабибе, е било откарано с линейка до Спешно отделение на хасковската болница. Медицита са обработили раните й, които според тях са причинени от удари с юмруци и ритници. Хабибе е настанена в Неврохирургия на хасковската болница с работна диагноза комоцио. По обяд пострадалата реши, че иска да се прибере в къщи и чакаше приятел да я вземе. Хабибе сподели, че не помни нищо около инцидента снощи. Повече информация се очаква от полицията в понеделник.", "date": "2017.07.09", "title": "Мистерия! Откриха момиче в локва кръв в Хасково, тя не помни нищо за случилото се"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%B5%D0%B1%D0%B8%D1%82%D0%B8%D1%8F%D1%82-%D0%BE%D1%82-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%B2%D0%B8%D0%BE%D0%BB%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%83%D0%B6%D0%B0%D1%81%D0%B0-%D0%B5%D1%82%D0%BE-%D0%BA%D0%B0%D0%BA-%D1%81%D0%B5-%D1%81%D1%82%D0%B8%D0%B3%D0%BD%D0%B0%D0%BB%D0%BE-%D0%B4%D0%BE-%D0%B1%D1%80%D1%83%D1%82%D0%B0%D0%BB%D0%BD-news673846.html", "text": "Звездимир Ташев е младият мъж, който преживя кошмар на 24 юни – беше пребит на пътя за Бургас от Стефан Стефанов. Стефанов е обвинен за жестокото убийство на 29-годишната Виола. Пътувал съм често на автостоп и у нас, и в чужбина, винаги съм имал положителни преживявания, каза младият мъж пред Би Ти Ви. Във фаталния ден тръгнал с приятелката си за Бургас, тя имала рожден ден. Първо ги качил мъж с ван, но той решил да остане в Стара Загора да преспи, защото бил изморен. Оставил ги на пътя преди Стара Загора. Тогава спира джип и ги качва. Зад волана е Стефан Станев. Представил се истинското си име. Държал се нормално и бил любезен. Карал с нормална скорост и с нищо не издавал, че е агресивен. Изведнъж попитал Звездимир дали взима „картони”, на въпрос какво е това обяснил, че е LSD – синтетичен наркотик, който често взимал и тогава дяволът в него се пробуждал. Ташев за първи път се притеснил леко. Тогава Стефан спрял, за да отиде по малка нужда… отворил вратата на Звездимир и го ударил няколко пъти с бокс, поискал пари и ценности. Приятелката на момчето успяла да изхвърли багажа и да излезе на пътя, а Ташев успял да се отскубне от колана и да падне до колата. Станев извадил портфейла му и взел парите – малко под 200 лв. Когато момичето започнало да вика за помощ, той потеглил. Никой от минаващите не спрял, за да помогне. Звездомир Ташев се обадил на тел. 112 – след повече от час дошла линейка, патрулна кола така и не дошла. Младият мъж е благодарен на лекарите в болница „Св.Панталеймон” в Ямбол, които са се погрижили за него. Възстановява се вече. Той разбрал, че Стефан Станев е убил приятелката си, преди да ги качи на стоп в София, когато се прибрал след лечението. Казах си, че съм извадил късмет, че съм жив, сподели Звездимир.", "date": "2017.07.09", "title": "ЕКСКЛУЗИВНО! Пребитият от убиеца на Виола проговори за ужаса! Ето как се стигнало до бруталната агресия"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D0%BE%D1%80%D0%B0%D0%BD-%D0%B1%D0%BB%D0%B0%D0%B3%D0%BE%D0%B5%D0%B2-%D0%BF%D0%BE%D0%BB%D1%83%D1%87%D0%B8-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D0%BA%D0%B0-%D1%80%D1%83%D1%81%D0%B0%D0%BB%D0%BA%D0%B0-news673861.html", "text": "Голямата награда за журналистика \"Русалка\" грабна Горан Благоев от БНТ за предаването \"Вяра и общество\". Журналистическа награда получи и Николай Колев от телевизия Евроком. Наградите бяха картини на автори от Международния пленер, който също се закри днес. Горан Благоев получи творба на румънски художник, а Николай Колев на българската художничка Иваничка Панева.", "date": "2017.07.09", "title": "ПЪРВО В ПИК! Горан Благоев получи голямата награда за журналистика \"Русалка\""}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81-%D0%BA%D0%BE%D0%BD%D1%81%D1%82%D1%80%D1%83%D0%BA%D1%82%D0%B8%D0%B2%D0%BD%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%BF%D0%BE-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%BF%D1%80%D0%B8%D1%8F%D1%82%D0%B5%D0%BB%D1%81%D1%82%D0%B2%D0%BE-news673854.html", "text": "Македония и България проведоха двудневни консултации по проекта на Договора за приятелство, добросъседство и сътрудничество между двете държави, съобщиха от правителството. Двете делегации на държавите са били водени от външните министри Екатерина Захариева и Никола Димитров. Разговорите, които се проведоха в България, преминаха в конструктивна атмосфера. Постигната бе база за компромис. Следващата крачка е пристъпване към консултации и вътрешносъгласувателни процедури, се казва още в съобщението. Очаква се договорът да бъде подписан на 2 август.", "date": "2017.07.09", "title": "Македония и България с \"конструктивни\" разговори по договора за приятелство"}
{"url": "http://pik.bg/%D1%82%D1%80%D0%B8-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B8-%D1%82%D0%B8%D1%82%D0%BB%D0%B8-%D0%B8-%D0%BE%D0%B1%D1%89%D0%BE-18-%D0%BC%D0%B5%D0%B4%D0%B0%D0%BB%D0%B0-%D0%B7%D0%B0-%D0%BA%D0%B0%D1%80%D0%B0%D1%82%D0%B5%D0%BA%D0%B8%D1%82%D0%B5-%D0%BD%D0%B8-%D0%BE%D1%82-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BF%D0%BE-%D0%BA%D0%B8%D0%BE%D0%BA%D1%83%D1%88%D0%B8%D0%BD-kwu-var-news673824.html", "text": "Три шампионски титли и общо 18 медала – това е равносметката за каратеките на Българската карате киокушин федерация от първенството за мъже и жени между 18 и 21 години KWU Varna Cup 2017. То се проведе през предпоследния ден на тренировъчния лагер по киокушин в Камчия и в него участваха 125 състезатели от 16 страни. Българските каратеки се представиха повече от отлично. Ия Костова, Виктория Наскова и Михаела Иванова грабнаха златото в своите категории. Сребърни медали спечелиха 5 от нашите състезатели - Валерия Лозанова, Доника Желязкова, Михаил Парков, Ангел Вецов и Кристиян Дойчев. Още 10 от каратеките ни успяха да се преборят за бронзови медали - Ива Недева, Красимира Мирева, Марина Хаджийска, Мариела Любенова, Мария Чепилова, Стилиян Петков, Ивайло Маринов, Беркджан Шен, Кристeaн Добрев, Лъчезар Палачоров. Едно четирите признанията „Воля за победа” също отиде при състезател от България - Михаил Парков беше награден с него. След първенството по киокушин KWU Varna Cup 2017, последният ден на тренировъчния лагер в Камчия беше отреден за изпит за степени. Над 600 каратеки се явиха на 8 юли на изпит, за да получат по-висока степен в карате киокушин. Изпитът се проведе от светилото в карате киокушин Канчо Хацуо Рояма. Той бе категоричен, че нивото на състезателите е много по-високо от предишни години и всички от тях са се представили блестящо. В края на деня всички медалисти, шампиони, съдии и треньори закриха лагера със Сайонара парти, с което си казаха довиждане. Тазгодишният лагер по киокушин в Камчия бе най-мащабният, провеждан досега не само в България, но и в света. На него се събраха над 1300 състезатели, съдии и треньори. Тази година той се организира от Световния киокушин съюз (KWU) и Българската карате киокушин федерация.", "date": "2017.07.09", "title": "Три шампионски титли и общо 18 медала за каратеките ни от първенството по киокушин KWU Varna Cup 2017 (СНИМКИ)"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%B2%D1%8A%D0%B7%D1%85%D0%B8%D1%82%D0%B5%D0%BD%D0%B8-%D0%BE%D1%82-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B0-%D0%BF%D0%BE%D1%81%D1%82%D1%8A%D0%BF%D0%BA%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%B2%D0%B8%D0%B4%D0%B5%D0%BE-news673811.html", "text": "Повечето американци одобриха неочаквана постъпка на президента Доналд Тръмп, който се опита да върне отнесена от вятъра фуражка на морски пехотинец. По думите на поддръжниците на Тръмп, президентът е постъпил като истински лидер, въпреки че силният вятър все пак му не му позволява да изпълни замисленото. Случката се разиграва на авиобаза \"Ендрюс\". В мрежата се появи видео, което показва как Тръмп тръгва да се качва в самолета си, пред който са строени морски пехотинци. Забелязвайки, че вятърът е свалил на един от тях фуражката, политикът се навежда и я взима. След това се отправя към военния и слага фуражката на главата му, потупвайки го приятелски по рамото. Вятърът обаче отново отнася военната шапка. Тръмп отново се спуска и хваща фуражката, но военен я взима от ръцете му, а президентът се качва по стълбичката си в самолета.", "date": "2017.07.09", "title": "Американците възхитени от неочаквана постъпка на Тръмп (ВИДЕО)"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B4%D1%81%D0%B8-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%BD%D0%B8-%D0%B7%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B8-%D1%81%D0%B0-%D0%B2%D1%8A%D0%BF%D1%80%D0%BE%D1%81%D0%B8%D1%82%D0%B5-%D0%B7%D0%B0-%D0%B8%D0%BC%D0%B5%D1%82%D0%BE-%D0%B8-%D0%B7%D0%B0-%D1%87-news673810.html", "text": "Председателя на македонската партия ДСИ Али Ахмети заяви в интервю за МКД, че двата основни приоритета пред новата правителствена коалиция в Македония са решаването на спора с Гърция за името и влизането на страната в НАТО. \"Решаването на спора за името е един от най-важните приоритети – категороичен бе Ахмети. -  Съседи сме и нашето общо бъдеще е в Европейския съюз. Гърция трябва да носи факела, който ще ни води към Европейския съюз \". Лидерът на ДСИ добави, че страната може да се присъедини към НАТО с временното име, преди да се възобновят преговорите за решаване на спора. \"Трябва да имаме предвид и геополитическите въпроси и да работим усилено за присъединяването на Западните Балкани, тъй като ползи ще имат всички\", убеден е Ахмети. \"Искам категорично да подчертая, че Скопие няма никакви териториални претенции към Гърция и да уверя Атина, че Гърция няма да се изправи пред никаква заплаха от северната си съседка\", посочи още политикът.", "date": "2017.07.09", "title": "Лидерът на македонската партия ДСИ: Приоритетни за страната ни са въпросите за името и за членството ни в НАТО"}
{"url": "http://pik.bg/%D1%82%D0%B8%D1%80%D0%B0%D0%B4%D0%B6%D0%B8%D1%8F-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D1%81%D0%B5-%D0%BA%D0%B0%D1%80%D0%B0-%D0%BD%D0%B0-%D0%BC%D0%B0%D0%B3%D0%BD%D0%B8%D1%82-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2%D0%B8%D1%82%D0%B5-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-%D0%B7%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-news673809.html", "text": "Шофьори на тирове негодуват  срещу въведените ограничения за движението на камиони през летните уикенди. Новата наредба увеличи дните, през които тежкотоварните автомобили са отбивани от пътя. Това кара шофьорите да прибягват до непозволени средства, за да наваксат времето, изгубено в чакане. Дългото чакане трябва да се компенсира, разказва пред Би Ти Ви шофьор, който е спрян за 4 часа на магистрала „Струма”. Когато те спрат на магистралата, без да си информиран, не можеш да си направиш сметката… гониш време, гониш работен ден и т. н. След това се налага или да нарушаваш, да караш на магнити, на копчета и така нататък”, споделя един от шофьорите. И обяснява, че карането на магнит всъщност е манипулация на тахографа. Всички, които карат, знаят как се прави – слага се магнит отдолу на датчика и той отчита, че камионът е в покой, а камионът се движи. Често шофьорите са зад волана много повече от разрешените 9 часа на ден, за да стигнат навреме до крайната точка. Шофьорите на тежки камиони се надяват въведените преди дни допълнителни ограничения да не издържат във времето и да бъдат отменени", "date": "2017.07.09", "title": "Тираджия разкри как се кара на магнит заради новите ограничения за движение"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D0%BA%D0%B0%D0%BD%D0%B0%D0%B4%D0%B0-%D0%BE%D0%B1%D1%8F%D0%B2%D0%B8%D1%85%D0%B0-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D0%B1%D1%83%D1%88%D1%83%D0%B2%D0%B0%D1%89%D0%B8-200-%D0%BF%D0%BE%D0%B6%D0%B0%D1%80%D0%B0-news673814.html", "text": "Провинция Британска Колумбия в Канада обяви извънредно положение заради бушуващите там близо 200 горски пожара, предава Би Ти Ви. Около 7000 души са евакуирани. Горските служби съобщиха, че високите температури и силният вятър допълнително раздухват огъня, който вече е обхванал стотици километри от територията на провинцията. Засега няма информация за жертви или ранени и властите призоваха хората да вземат всички предпазни мерки. В района на Сиера Невада, северно от Сакраменто, пламъците изпепелиха 10 къщи и погълнаха 800 хектара, главно гори. Над 3000 хектара горят и в района на Санта Барбара. Температурите в щата достигнаха 130-годишен рекорд.", "date": "2017.07.09", "title": "Огнен ад в Канада! Обявиха бедствено положение заради бушуващи 200 пожара"}
{"url": "http://pik.bg/%D0%B2%D0%B8%D0%B6%D1%82%D0%B5-%D1%81%D0%B5-%D0%BA%D0%BE%D1%8F-%D0%B7%D0%BE%D0%B4%D0%B8%D1%8F-%D0%BA%D0%B0%D0%BA-%D1%81%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news673747.html", "text": "Козирогът е човек с мнение и не се колебае да го представи пред широката фейсбук общественост. Дали ще го направи на свежа глава, или ще се изкуши да посегне към клавиатурата в нощните часове, когато е гаврътнал едно-две питиета (няколко пъти), той винаги успява да постави на място провинилите се в неинформираност или неправилност на възгледите. Представителите на този знак обикновено са забавни и доста популярни. Знаят отлично как да дразнят и манипулират. Почти всеки Водолей малко или много се изживява като информационна агенция. Види ли интересна новина – веднага на стената. Научи ли нещо ново в областта на медицината, астрономията, историята или каквито са му широките интереси – на стената! Красива картинка на кон, пиещ вода от огледално езеро – пак там. Всичко трябва да се знае и да няма скрито-покрито. Приели са присърце задачата да лайкнат всеки статус на приятелите си и се стараят, сякаш животът им зависи от това. От Рибите по-бъбриви във фейсбук няма. Чувството им за хумор е чудесно, обикновено харесват, споделят и коментират толкова много публикации и страници на ден, че близките им подозират, че не ги четат всичките. Но постовете на стената им са остроумни или любопитни. Носи им се славата на крадци на статуси. Имат навика ако видят нещо особено забавно на стената на друг човек, да го запомнят и в по-късен момент да го пуснат като своя мисъл. Подло, нали? Ако не сте забелязали, те са от тези, които пускат красиви картинки с надпис: „Добро утро!“ и усмихнато личице. Изобщо Овенът щедро ръси емотикони из социалната мрежа. Обича да се изразява кратко и сбито и сляпо вярва, че един образ (снимка) струва колкото хиляда думи. А пък анимираният образ на прасе, което пръцка, струва поне колкото две хиляди. По отношение на постовете Овните се разделят на две категории: активни и хиперактивни. Обичат да си четат хороскопа във фейсбук. Телците дебнат в нета. Те всичко виждат. Четат, но не коментират. Дори един „лайк“ трудно им се откъсва от сърцето. Ако се срещнете на живо с тях, ще разберете, че знаят къде сте били, каква снимка сте качили или каква мъдрост от известна личност сте лепнали на стената си в пристъп на временно умопомрачение. Когато качват свои снимки, правят го обикновено водени от пиар подбуди – за да се представят добре в очите на общността, или дори с някаква по-конкретна цел. Сърцата им туптят с пулса на фейсбук. Знаят всичко, което става, ориентират се прекрасно в отношенията, коментират във всеки удобен момент и не пропускат възможност да пуснат някоя саркастична стреличка – без лоши чувства обаче. Някои са много активни и всекидневно имат интересни случки за разказване и теми за коментиране, докато други предпочитат личността им да остане на заден план. Внимателно преценяват какво е публикувал човека и в какви отношения са с него, преди да харесат нещо. Раците са доста популярни в социалната мрежа. Обикновено имат стотици, дори хиляди приятели. А после се чудят защо в новините им изобилстват котенца, лебеди на залеза и мъдри мисли от Паулу Коелю, а някакви простаци/-чки им пишат мръсотийки на лични съобщения. Разбира се, цялата тази фенска маса им се отблагодарява с харесвания, коментари и споделяния на почти всяка нова публикация. Раците от своя страна много внимават какво ще харесат – така да се каже, цедят си лайковете. Малко резервирани си падат, което значи че не се хвърлят да харесват наляво и надясно и не коментират всичко, което им излезе в новините. Въпреки това участват активно в живота на социалната мрежа и когато се налага непременно изказват компетентното си мнение. Поради вроденото си великолепие някои екземпляри не успяват да се сдържат и компулсивно качват свои снимки от скъпи заведения, яхти и луксозни курорти. Известни са с това, че обичат да играят игри във фейсбук. Ако очаквате от Девата да бди денонощно над телефона си в очакване някой приятел да публикува нещо ново във фейсбук, жестоко сте се излъгали. Девите са като котките – правят точно каквото си поискат и когато си поискат. Затова, ако трябва да им съобщите нещо, най-добре вдигнете телефона. Статусите им рядко гласят: „Светът е прекрасен!“ или „Здравейте, мили хора!“ Цинизмът им се засилва под въздействито на алкохолните напикти и нощем може да прерасне в откровено хейтърско поведение. Везните са любознателни хора и обичат да са в течение. Затова предимно четат и наблюдават. Рядко публикуват и почти никога лични неща, освен ако не става дума за важни събития в семейството, като завършване на децата, сватби и др. Стават членове на всякакви групи: от любители на астрофизиката през литературни клубове, страници за Втората световна война, фенгрупа на Риана, Спиндермаан и Необвързани вегарни тире уфолози. Поведението им е доста обрано и обикновено се въздържат от коментар. Скорпионите с охота коментират. Остроумни са и не е чудно, че публикациите им винаги получават отзвук. Понякога се изразяват двусмислено, но рядко са саркастични. Внимавайте какво им пишете, защото те приемат всеки коментар едно към едно и откликват непосредствено. Това означава, че ако се заядете с тях, те може напълно сериозно да се ядосат, да започнат свиреп спор и дори да ви се обидят за вечни времена. Не обичат да споделят какво са яли или каква нова дрешка са си купили.", "date": "2017.07.09", "title": "ВИЖТЕ СЕ! Коя зодия как се представя във Фейсбук"}
{"url": "http://pik.bg/%D0%BB%D0%B8%D1%87%D0%BD%D0%B0-%D0%B4%D1%80%D0%B0%D0%BC%D0%B0-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D1%81%D0%B5-%D0%BE%D1%82%D1%8A%D1%80%D0%B2%D0%B0-%D0%BE%D1%82-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D1%81%D0%B8-%D1%81%D0%BB%D0%B5%D0%B4-%D0%BD%D1%8F%D0%BA%D0%BE%D0%BB%D0%BA%D0%BE%D0%BC%D0%B5%D1%81%D0%B5%D1%87%D0%B5%D0%BD-%D1%83%D0%B6%D0%B0%D1%81-news673788.html", "text": "Веселин Маринов се е разделил драматично с последната си голяма любов Веселина Пеева, съобщава „Телеграф“. Личната драма на народния любимец е продължила в последните няколко месеца, като според информацията, раздялата му с добричлийката била доста тежка, със сълзи и много напрежение. Маринов бил крайно разочарован от Пеева и не искал и да чуе за дамата, която заряза двете си деца преди година заради него. След като обаче този факт стана обществено достояние, имиджът на музиканта сериозно пострадал и довел до напрежението между двамата. Маринов директно обвинил възлюбената си, че го е опозорила. Заради драмата за първи път в традиционното си морско турне, което започва след дни, Добрич е изпуснат от градовете, които Веско ще обиколи. Преди месец, по настояване на Маринов, екслюбовницата му е била съкратена от фирмата на негов приятел от Варна - Ангел Бончев, където е била секретарка.", "date": "2017.07.09", "title": "ЛИЧНА ДРАМА! Веско Маринов се отърва от любовницата си след няколкомесечен ужас"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%BF%D1%80%D0%B0%D0%B2%D0%B8-%D1%89%D0%B5%D1%80%D0%BA%D0%B0-%D1%81%D0%B8-%D0%B0%D0%BA%D1%82%D1%80%D0%B8%D1%81%D0%B0---%D0%B4%D0%B5%D0%B2%D0%B5%D1%82%D0%BE%D0%BA%D0%BB%D0%B0%D1%81%D0%BD%D0%B8%D1%87%D0%BA%D0%B0%D1%82%D0%B0-%D0%B4%D0%B0%D1%80-news670245.html", "text": "Дъщерята на президента Румен Радев е избрала за свое ново хоби актьорското майсторство, научи „Ретро“. Деветокласничката в столичното 35-о СУ „Добри Войников“ Дарина била сред новите тазгодишни попълнения на училищната трупа. Тъй като притежавала сериозен потенциал, само преди месец направила и дебюта си на голямата сцена. Заедно със своите съученици и ръководителите на школата Дара заминала за Стара Загора, където демонстрирала актьорските си умения пред журито и публиката на Международния ученически франкофонски фестивал. Героинята й Ляля развълнувала всички зрители, но президентската щерка не успяла да отмъкне приза за най-добро владеене на езика на Молиер. Въпреки това била сред най-добрите по успех в класа и френският й се удавал. Пред съученичките си обаче коментирала, че не искала да се занимава с езици, а по-скоро виждала бъдещето си в сферата на изкуствата. Баща й не бил против новите й пориви, но в редките моменти, когато се виждали, все пак се опитвал да й дава по-различна и сериозна посока в живота. Именно заради него допреди година Дара тренирала усилено лека атлетика, защото ген. Радев смятал, че физическата издръжливост и дисциплината са сред основополагащите характера качества. Откакто обаче напуснал семейното огнище и нагазил дълбоко в политиката, дъщеря му отказвала да му се подчинява, защото била разстроена и от двете му дела. Бунтовнически страсти проявявал и брат й Георги, когото наскоро медиите забъркаха в училищен бой. Момчето също се отдръпнало от баща си, защото президентът все по-малко се вълнувал от кариерата му на футболист, за която години наред настоявал. Ангажиментите му пречели да го води на тренировки и да гледа изящните му голове от трибуната. Единствено първата му съпруга Гинка посещавала мачовете на сина си, грижела се за екипировката му, купувала му нови протектори, гети и топки и го карала лично до базата. Георги Радев бил един от голмайсторите на „БМ Спорт“ от софийския квартал „Мусагеница“. Той играел на поста централен нападател и бил един от водещите играчи на „Драконите” в своя набор 2003 г. с треньор Антоний Крумов. „Георги е висок и снажен на ръст, притежава добра техника, линейна бързина и завършващ удар. Понякога е викан от наставника Веселин Ангелов при своите батковци от набор 2002 г., където също се представя на ниво“, ласкаят го треньорите на клуба.", "date": "2017.07.09", "title": "ЕКСКЛУЗИВНО В ПИК И \"РЕТРО\"! Президентът Радев прави щерка си актриса - деветокласничката Дара дебютира на театралната сцена"}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-%D0%B6%D0%B8%D1%82%D0%B5%D0%BB%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BF%D1%8A%D1%82%D1%8F-%D0%B7%D0%B0-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-news673816.html", "text": "Десетки жители на септемврийското село Варвара блокираха днес по обяд за около 30 минути пътя за курорта Велинград. Повод за гражданското недоволство е неколкократното увеличение на цената за ползване на минералната вода. Днес обаче протестиращите добавиха към исканията си и пълна проверка от Сметната палата на всички обществени поръчки и сделки по договори, сключени от община Септември, след като е избран кметът Марин Рачев. Снощи в селото е сформиран граждански Инициативен комитет, съобщи един от организаторите - Николай Баташки. Той каза, че искат проверка от София, защото, по думите му, на регионално ниво не виждат резултат. Рачев е избран с помощта на ГЕРБ, но и с помощта на народа, и ние искаме отчет за всичко, което се случва в общината, посочи Баташки. Той попита защо за някои села от общината се отпускат повече средства, а за други няма. Според него увеличението на цената за ползването на минералната вода е \"капката, която преля чашата\". \"Ако трябва, ще протестираме на жълтите павета и ще продължим, докато видим ефект\", добави Баташки. Следващата неделя жителите на Варвара отново планират между 12.00 и 13.00 ч. да блокират пътя. Те изразиха надежда, че туристите ще проявят разбиране към гражданската им позиция. Днешната блокада доведе до напрежение между пътуващите и протестиращите, тъй като се образуваха дълги колони от чакащи автомобили. Полицията не допусна сблъсъци. По повод на протеста кметът Марин Рачев посочи за БТА, че многократно вече е обяснявал на \"различни срещи във Варвара и Ветрен дол\", че таксата за ползване на минералната вода цели подсигуряване на средства за двете кметства. По думите му, касае се за фирми-ползватели, които защитават единствено финансовите си интереси. По мнението на кмета ползвателите искат да заплащат за минералната вода цена, все едно е сондажна. Според него с повишението на цената ще може да се направят нужните инвестиции, за да се ползва минералната вода от всички. \"Интересът към водата е голям и няма човек, който да не е съгласен да си плаща тази такса, ако природният ресурс му се закара до двора или имота. Единствените, които се жалват, са 3-4 фирми, които са я окупирали и не дават на други да се допрат до нея, все едно им е бащиния. Помагат им някои съветници и общественици, водени от чисто популистки подбуди\", посочи кметът. \"Знам, че с този ход ще си спечеля врагове. Но докато съм кмет, ще е така; водещ ще е общественият интерес. Не може от септемврийска община минералната вода да се ползва чак в центъра на Пазарджик, а за Септември и селата, откъдето извира, да няма за който иска да се свърже и да я ползва\", добави Рачев.", "date": "2017.07.09", "title": "Недоволни жители блокираха пътя за Велинград"}
{"url": "http://pik.bg/%D1%82%D0%B0%D0%BD%D1%86%D1%8C%D0%BE%D1%80%D0%B8-%D0%BE%D1%82-%D1%82%D1%80%D0%B8-%D0%BA%D0%BE%D0%BD%D1%82%D0%B8%D0%BD%D0%B5%D0%BD%D1%82%D0%B0-%D0%BF%D1%80%D0%B8%D1%81%D1%82%D0%B8%D0%B3%D0%B0%D1%82-%D0%B7%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%B2-%D0%BF%D0%B5%D1%89%D0%B5%D1%80%D0%B0-news673815.html", "text": "Танцьори от 6 държави от 3 континента ще вземат участие в третия международен етнокултурен фестивал „Културата на бъдещето и бъдещето на културата”, който ще се проведе на 3 и 4 август (четвъртък и петък) в град Пещера, предава \"Труд\". Началото на фестивала ще бъде дадено на 3 август от 18.30 часа с дефиле на всички участници от Железния град през централните улици „Трети март”, „Михаил Такев” и „Димитър Горов” до площад „България”, където кметът на община Пещера Николай Зайчев ще открие официално събитието. От 19 часа на сцената на градския площад концерт ще изнесат фолклорни състави от Испания, Чили и Косова, а на следващия ден на същото място ще се вихрят екзотични танцьори, пристигнали от Бразилия, Армения и Йордания.", "date": "2017.07.09", "title": "Танцьори от три континента пристигат за фестивал в Пещера"}
{"url": "http://pik.bg/%D0%B4%D0%B0%D0%BC%D0%B8-%D0%BE%D0%BF%D0%B8%D1%82%D0%B0%D0%B9%D1%82%D0%B5-%D1%82%D0%B5%D0%B7%D0%B8-11-%D1%81%D0%B5%D0%BA%D1%81-%D0%B8%D0%B3%D1%80%D0%B8-%D0%B8-%D1%89%D0%B5-%D1%81%D1%82%D0%B5-%D0%B1%D0%BE%D0%B3%D0%B8%D0%BD%D1%8F-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news673738.html", "text": "Секс игрите, които ти предлагаме ти даваш възможност да се концентрираш върху чувственото пътешествие, с крайна точка град Огромен оргазъм. 1. Бомба със закъснител Трябва ти: часовник с таймер. Как се играе: Изберете времеви интервал - 20 минути, например. Колкото и време да изберете, използвайте го за да се „дразните“ с целувки, докосвания и каквито други средства използвате за форплей. Каквото и да правите, не допускайте да има проникване, докато уреченото време не изтече. Защо: повечето двойки са преврънали предиграта в скучно занимание, което просто трябва да се мине, за да се стигне до същинската част. Условията на „Бомба със закъснител“ ви карат да обърнете повече внимание на ласките си, нажежавайки настроението на макс. С времето ще ставате все по-креативни с похватите си. 2. Невиждащото око Трябва ти: шал, вратовръзка или кърпа. Как се играе: Завържи очите му. Заведи го до леглото или друга място, по твое желание. Започни да го съблазняваш – бавно, безмилостно, сластно – така, както ти харесва. Всичко е в твои ръце. Нека възбудата му те води. Защо: това, че той не вижда какво става по време на секс има две основни преимущества – липсата на едно от сетивата драматично усилва чувствеността на останалите, особено допира. От психологическа гледна точка, това засилва чувството за безпомощност, което също е възбуждащо. И двете са мощен афродизиак. 3. Ти си моят затворник Трябва ти: четири вратовръзки или белезници от секс магазина, легло (препоръчително с рамка). Как се играе: остави го да те върже и прави с теб каквото си иска. Защо: има нещо особено еротично в това да си напълно безпомощна и да нямаш контрол върху ситуацията. За повече разнообразие, сменяйте начина на завързване – над главата, зад гърба и т.н. 4. Непослушното момиче Трябва ти: Четка за коса или просто ръцете му. Как се играе: Кажи на партньора си всички лоши неща, които си извършила днес. (Не си пазарувала за вечеря, скарала си се с шефа или каквото друго ти хрумне, дори да е лъжа.) После коленичи и го остави да те напляска за наказание. Защо: напляскването създава сладко, щипещо усещане, което се комбинира отлично с останалите възбуждащи ласки по време на секс. 5. Почти като на плажа Трябва ти: голяма хавлиена кърпа и бутилка олио за масаж. Как се играе: Постели кърпата на пода или върху леглото, след което се редувайте да се мажете и масажирате с олиото. После се повъргаляйте малко... и чакайте да ви дойде музата за секс (което няма да трае дълго). Защо: няма да повярваш каква е разликата в чувствителността на кожата, когато и двете тела са добре намазани с лубрикант. Разбира се, навсякъде ще стане мазно, но си заслужава. Само внимавай със съставките в олиото – ментата и евкалиптът не са подходящи за интимната зона. 6. Нетипично бръснене Трябва ти: ножица, самобръсначка и пяна за бръснене. Как се играе: Партньорът ти трябва да обръсне интимната ти зона. Първо, вземи си гореща вана или душ, за да омекотиш кожата предварително. После, използвай ножици, за да скъсиш косъмчетата. Накрая, легни на предварително постланото с кърпа легло, подай на партньора си самобръсначката и пяната и го помоли да свърши задачата вместо теб. Първоначално е плашещо, но ако той е внимателен ще се разминеш без никакви порязвания. Защо: това е много интимно занимание, което обикновено правиш сама. За партньора ти обаче, това е новост, а и действа супер възбуждащо, защото се докосва до интимните ти части, но не за да те възбуди, а със съвсем различна цел. 7. Мръснишки карти Трябва ти: тесте с карти и таймер. Как се играе: определете значението на всяка карта. Купите означават „целувка“, спатиите „орален секс“, карите „стимулация с ръце“, пиките „масаж“. Числото на картата обозначава колко секунди трябва да се отдели да се направи определеното действие. Редувайте се да теглите карти и изпълнявате условията. Защо: вълнуващата игра ще разнообрази предиграта и ще ви остави да искате много, много повече. Разнообразете я, като удължите времето – вместо секунди, числата могат да се броят за минути. 8. Обявявам война Трябва ти: ти, партньорът и евентуално възглавница. Как се играе: Започнете борба с гъделичкане или бой с възглавници. Който загуби трябва да изпълни сексуално желание на другия. Защо: съревнованието действа възбуждащо, не само за мъжа, но и за теб. 9. Отвори уста, затвори очи Трябва ти: само ти и любимият ти. Как се играе: Помоли партньора ти да легне по гръб, да отвори уста и затвори очи. След това почни да го съблазняваш, като поставяш различни части от тялото ти в устата му. Нека ги облизва, засмуква, целува – негов избор. После сменете местата. Защо: освен че е крайно еротично за него да целува тялото ти, очакването какво „ястие“ ще му поднесеш засилва усещанията. 10. Торбичка с изненади Трябва ти: една платнена торба, любимите ви секс играчки и нещо за завързване на очите. Как се играе: Сложете всичките си любими секс играчки в торбата. Един от вас трябва да бъде със завързани очи, да бръкне вътре и да извади играчка. Това е играчката, която ще използвате за предиграта тази вечер. Защо: секс играчките са супер, но понякога не ви е възможно да решите коя да използвате. Оставете това на шанса. 11. Хвърлете зара Трябва ти: два зара. Как се играе: Определете на всяка стойност на зара определен сексуален акт (запишете на лист, за да не забравите кое какво е). Може едното да е той да отърква пениса в гърдите ти,а другото – да те оближе отдолу. Играта не приключва, докато не са ви се паднали всички числа. Защо: Това също ще ви провокира да прекарате повече време в предигра.", "date": "2017.07.09", "title": "Дами, опитайте тези 11 секс игри и ще сте богиня в леглото "}
{"url": "http://pik.bg/%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B2%D1%80%D0%B8-%D0%B8-%D0%BA%D0%B8%D0%BF%D0%B8-%D1%81%D1%82%D0%BE%D1%82%D0%B8%D1%86%D0%B8-%D1%85%D0%B8%D0%BB%D1%8F%D0%B4%D0%B8-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%BD%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82-news673839.html", "text": "Стотици хиляди се събраха в Истанбул на кулминацията на 25-дневния марш, който се превърна в най-големия протест срещу действията на турските власти след неуспешния преврат от юли 2016 г., предава Reuters. С турски знамена и плакати с надписи „Справедливост“ в червено и бяло, демонстрантите се събраха да слушат главния опозиционен водач Кемал Кълъчдароглу. Кемал Кълъчдароглу, който е лидер на светската и кемалистка Народнорепубликанска партия, тръгна от столицата през юни месец, за да протестира срещу осъждането на партийния член Енис Бербероглу. Енис Бербероглу бе първият депутат от Народнорепубликанската партия, който бе арестуван след неуспешния преврат от юли 2016 г. Оттогава около 50 хиляди души са арестувани, а 150 хиляди учители, съдии и военни бяха уволнени. Кълъчдароглу заяви, че триседмичният му марш е помогнал на турците „да отхвърлят ризата на страха“, откакто в страната е обявено извънредно положение. Президентът Ердоган разкритикува Кемал Кълъчдароглу за протеста му, заявявайки, че правосъдието трябва да се търси в парламента, а не на улицата. Според Реджеп Тайип Ердоган, протестиращите са свързани с тези, които са извършили неуспешния опит за преврат.", "date": "2017.07.09", "title": "В Истанбул ври и кипи! Стотици хиляди се събраха на най-големия протест срещу правителството"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D1%82%D0%B8%D0%B2%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%81%D1%8A%D1%80%D0%B1%D0%B8%D1%8F-%D0%BF%D1%80%D0%B5%D0%B7-%D0%B5%D1%81%D0%B5%D0%BD%D1%82%D0%B0-news673819.html", "text": "Турският президент Реджеп Тайип Ердоган ще посети Сърбия през есента, за да насърчи двустранните икономически отношения, заяви сръбският посланик в Анкара, цитиран от Анадолската агенция.. Посланик Данило Вучетич каза, че целта на визитата е „да се разгледат възможностите за икономическо сътрудничество“ между двете страни, добавяйки, че група бизнесмени ще придружават Реджеп Тайип Ердоган в Сърбия. В неделя сръбският президент Александър Вучич ще бъде в Истанбул по покана на турския президент.", "date": "2017.07.09", "title": "Ердоган отива на посещение в Сърбия през есента"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D1%82%D0%B2%D0%BE%D1%80%D0%B8-%D0%BD%D0%BE%D0%B2%D0%B0-%D1%81%D1%82%D1%80%D0%B0%D0%BD%D0%B8%D1%86%D0%B0-%D0%B2%D1%80%D0%B5%D0%BC%D0%B5-%D0%B5-%D0%B4%D0%B0-%D1%80%D0%B0%D0%B1%D0%BE%D1%82%D0%B8%D0%BC-%D0%BA%D0%BE%D0%BD%D1%81%D1%82%D1%80%D1%83%D0%BA%D1%82%D0%B8%D0%B2%D0%BD%D0%BE-%D1%81-%D1%80%D1%83%D1%81%D0%B8%D1%8F-news673822.html", "text": "Президентът на САЩ Доналд Тръмп обяви, че е настанало време да се работи „конструктивно“ с Русия. В серия от туитове след завръщането си от четиридневната визита в Европа, където се срещна с Владимир Путин за първи път, американският президент каза, че руският му колега е отрекъл намесата на Москва в изборите в САЩ през 2016 г. „Притиснах президента Путин два пъти за намесата в изборите ни. Той категорично отрече“, написа Тръмп, допълвайки: „Сега е време да гледаме напред, и да работим конструктивно с Русия“. Тръмп също така определи срещата на Г-20 като „огромен успех за САЩ“. „Обясних, че Съединените щати трябва да коригират много лоши търговски сделки, които са сключили в миналото“, добави той.", "date": "2017.07.09", "title": "Тръмп отвори нова страница: Време е да работим конструктивно с Русия"}
{"url": "http://pik.bg/%D0%B7%D0%B0%D1%81%D0%B8%D0%BB%D0%B5%D0%BD%D0%B8-%D0%BC%D0%B5%D1%80%D0%BA%D0%B8-15-%D1%85%D0%B8%D0%BB%D1%8F%D0%B4%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%89%D0%B5-%D0%BF%D0%B0%D0%B7%D1%8F%D1%82-%D0%BF%D0%BE%D1%85%D0%BE%D0%B4%D0%B0-%D0%BD%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82%D1%82%D0%B0-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news673826.html", "text": "Губернаторът на Истанбул Васип Сахин заяви, че 15 хиляди полицаи ще пазят „Похода на справедливостта“ в Истанбул, който се организира от Народнорепубликанската партия, предава Анадолската агенция. Губернатор Сахин изрази надеждата си, че митингът ще протече в пълна безопасност и без безредици. Шествието ще започне в 18:00 местно време, следвайки пътя на партийния лидер Кемал Кълъчдароглу, който измина 450 километра от Анкара до Истанбул, за да протестира срещу решението на съда да даде 25-годишна присъда на Енис Бербероглу.", "date": "2017.07.09", "title": "Засилени мерки! 15 хиляди полицаи ще пазят \"Похода на справедливостта\" в Истанбул"}
{"url": "http://pik.bg/%D0%BD%D0%BE%D0%B2-%D0%B3%D0%B0%D1%84-%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%BE%D0%B1%D1%8A%D1%80%D0%BA%D0%B0-%D0%BA%D0%B8%D1%82%D0%B0%D0%B9-%D1%81-%D1%82%D0%B0%D0%B9%D0%B2%D0%B0%D0%BD-news673833.html", "text": "Белият дом направи сериозен гаф в събота, обърквайки Китай с Тайван - чувствителен въпрос за Пекин, съобщава news.bg, цитирайки ДПА. Американският лидер Доналд Тръмп и китайският президент Си Дзинпин проведоха среща в кулоарите на Г-20 в Хамбург. Белият дом публикува съобщение с коментара на Тръмп след срещата им. Но в изпратения до журналистите документ Си се посочва като президент на \"Република Китай\", което се отнася до Тайван, тъй като официалното име на Китай е Китайска народна република. Пекин разглежда Тайван - има отделно правителство от 1949 г., когато китайски националисти се прехвърлят на острова, след като губят гражданската война срещу комунистите, като отцепила се провинция. Политиката \"Един Китай\" изисква другите държави да не признават и да не поддържат официални дипломатически контакти с Тайван. Миналия месец Панама, един от малкото останали съюзници на Тайван, прекъсна отношенията с Тайпе. Тръмп си навлече гнева на Пекин, тъй като след победата на президентските избори през ноември американският лидер проведе телефонен разговор с президента на Тайван, въпреки че САЩ са прекъснали отношенията си с острова от 1979 г.", "date": "2017.07.09", "title": "НОВ ГАФ! Белият дом обърка Китай с Тайван"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D1%81-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BA%D1%8A%D0%BC-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8%D1%82%D0%B5-%D0%B4%D0%B5%D0%B9%D1%81%D1%82%D0%B2%D0%B0%D0%B9%D1%82%D0%B5-%D0%B1%D1%8A%D1%80%D0%B7%D0%BE-%D1%81-%D1%80%D0%BE%D0%BC%D0%B8%D1%82%D0%B5-%D0%B8%D0%BB%D0%B8-%D1%89%D0%B5--news673849.html", "text": "Втори национален протест ще започне след малко в Асеновград. Протестиращите имат яснота върху исканията си. Те са изпратили декларация с 9 искания до съответните институции, предава Марица.бг. „Знаем на кого сме ядосани, вече всички гледаме в една посока и нямаме намерение да спрем. Ще представим конкретни искания на отговорните институции и ще им дадем време да покажат, че работят в полза на гражданите. Ако не сме доволни от резултата, ще подновим протестите“, пишат организаторите в социалната мрежа. Инициативният комитет настоява за най-строга наказателна отговорност на всички лица, участвали в нападението на язовира, завишаване на предвидените в Наказателния кодекс санкции за подобен род престъпления, увеличаване броя на полицейските служители в населените места с компактно ромско население, както и законодателни промени в Наказателния кодекс. Те искат още да се прекрати безконтролното разрастване на махалите, чрез стриктно спазване на Закона за гражданската регистрация, да бъдат завишени възможностите за административен контрол и налагане на адекватни санкции от страна на общинските и държавни власти при констатиране на случаи на незаконно строителство и стриктното спазване на забраната за движение на каруци по улиците на гр.Асеновград. Припомняме, че до протестите се стигна след нападението над млади спортисти и техните треньори край язовир „40-те извора“.", "date": "2017.07.09", "title": "Протестиращите в Асеновград с ултиматум към институциите: Действайте бързо с ромите или ще протестираме до дупка"}
{"url": "http://pik.bg/%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0-%D0%B2%D0%B8%D0%B5%D1%82%D0%BD%D0%B0%D0%BC%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B5-%D0%B7%D0%B0%D0%BB%D0%BE%D0%B2%D0%B8%D0%BB%D0%B0-%D0%BF%D0%BE%D1%87%D1%82%D0%B8-%D1%82%D1%80%D0%B8-%D1%82%D0%BE%D0%BD%D0%B0-%D1%81%D0%BB%D0%BE%D0%BD%D0%BE%D0%B2%D0%B0-%D0%BA%D0%BE%D1%81%D1%82-news673808.html", "text": "Виетнамската полиция е заловила 2,7 тона слонова кост, при опит да бъдат вкарани контрабандно в Ханой, съобщават властите в страната, цитирани от Интерфакс. Според информацията слоновите бивни били скрити в специален тайник на камион с ремарке, който пътувал натоварен с друга стока за столицата на Виетнам. По първоначална оценка на специалистите стоката е пристигала от Южна Африка. Стойността на 1 килограм слонова кост в момента е около 1 100 долара. Шофьорът на камиона зявил, че не е знаел какъв товар превозва.", "date": "2017.07.09", "title": "Контрабанда! Виетнамската полиция е заловила почти три тона слонова кост"}
{"url": "http://pik.bg/%D0%BD%D0%B5%D1%83%D0%BC%D0%BE%D1%80%D0%BD%D0%B0-%D0%B3-%D0%B6%D0%B0-%D0%BC%D0%B0%D0%BA%D1%80%D0%BE%D0%BD-%D1%83%D0%BC%D0%B5%D0%B5-%D0%B4%D0%B0-%D1%80%D0%B0%D0%B7%D0%BF%D1%83%D1%81%D0%BA%D0%B0-%D0%B2%D1%8A%D0%BF%D1%80%D0%B5%D0%BA%D0%B8-%D0%BD%D0%B0%D1%82%D0%BE%D0%B2%D0%B0%D1%80%D0%B5%D0%BD%D0%B8%D1%8F-%D1%81%D0%B8-%D0%B3%D1%80%D0%B0%D1%84%D0%B8%D0%BA-news673828.html", "text": "Почти два месеца след като Еманюел Макрон встъпи в длъжност, неговата съпруга Брижит вече е наложила стила си в Елисейския дворец, пише сп. \"Гала\". Първата дама била загрижена за благосъстоянието на духа на персонала и всяка сутрин, напускайки президентския апартамент се интересувала за настроението на служителите. Те пък от своя страна ценели много първата дама, която с доброто си настроение се предпазвала от напрежението. В Елисейския дворец Брижит Макрон далеч не е фигурант. Още в 9 ч. тя сяда зад бюрото в кабинета си и се посвещава на изчитането на 140-те писма и имейли, които получава на ден от сънародниците си. Това е двойно повече от пощата на Карла Бруни-Саркози, разказва съветник в президентството. Първата дама понякога обядва и с министри от правителството на Едуар Филип, като например Аниес Бюзен, министърка на здравеопазването, и Жан-Мишел Бланке, министър на образованието. Целта на тези обяди е Брижит да намери кауза, на която да посвети усилията си на първа дама. А докато открие призванието си, първата дама има натоварен график. Тя вече придружи мъжа си на срещите на Г-7 и НАТО през май в Таормина и Брюксел, а тези дни бе в Хамбург за срещата на върха на Г20. Заради този натоварен график първата дама вижда по-рядко внуците и децата си от първия си брак. Всичко това обаче не й пречи да организира вечери в градините на двореца, на които редовно се пече риба, защото, според нея човек трябва да умее да разпуска, мислейки същевременно за линията си. На първата дама й предстои нов важен ангажимент - националния празник на Франция на 14 юли, за който от САЩ пристига Доналд Тръмп.", "date": "2017.07.09", "title": "Неуморна! Г-жа Макрон умее да разпуска, въпреки натоварения си график"}
{"url": "http://pik.bg/%D0%B8%D0%B7%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D1%80%D0%B5%D0%B2%D0%BD%D0%B8%D0%B2%D0%B5%D1%86%D0%B0-%D0%B8%D0%BB%D0%B8%D1%8F%D0%BD-%D0%BA%D0%BE%D0%B9%D1%82%D0%BE-%D0%B7%D0%B0%D0%BA%D0%BB%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8-%D0%B8-%D1%81%D0%B5-%D0%B2%D1%8A%D1%80%D0%BD%D0%B0-%D0%B4%D0%B0-%D1%81%D0%B8-%D0%B4%D0%BE%D1%81%D0%BF%D0%B8-news673832.html", "text": "Ревнивецът Илиян Рангелов от пловдивското село Куртово Конаре се изправя на подсъдимата скамейка. Първото заседание на делото срещу него започва на 12 юли в окръжния съд и има голяма вероятност още в същия ден да има присъда. Причината е, че Илиян поне до момента напълно признава вината си. Още по време на досъдебното производство той е направил пълни самопризнания за стореното престъпление, припомня \"Монитор\". А кървавото му дело почерни новогодишните празници на съселяните му. На 28 декември м.г. годеницата на Илиян – Милена, трябвало да застъпи нощна смяна в завод в съседното село. От улица, близо до дома й, щели да я вземат нейни трима колеги. Преди това обаче тя и Илиян се скарали за пореден път. Причината била, че той много я ревнувал, а в същото време самият той хойкал. Вечерта преди убийството Илиян се запил в местната кръчма. Когато се прибрал, Милена му заявила, че ще го напусне. Малко преди полунощ тя тръгнала в тъмното сама, за да отиде на уговорената среща с колегите й, но така и не стигнала до там. Илиян я настигнал и с един удар с нож в гърдите я убил. Изготвената техническа експертиза на мобилните номера на годениците установила, че и двамата си изпращали гневни есемеси. Момичето починало за секунди от остра кръвозагуба, вследствие на прободна рана с нож в предната част на гърдите, между белия дроб и сърцето. Следи от нейната ДНК, както и от тази на Илиян, били открити по един от намерените в дома на момчето ножове. Тялото на Милена било открито на около 20 метра от дома й в 23,40 часа на 28 декември от нейни колеги, с които тя е трябвало да пътува за нощна смяна в предприятие в съседното Ново село. Виждайки окървавеното й тяло, те веднага отишли да събудят годеника й, който след зверството се прибрал у дома и се направил, че спи. Правейки се на изненадан, Илиян първо се обадил на брата на Милена, който обаче не му вдигнал телефона. След това годеникът набрал бащата на мъртвата си приятелка и му казал: „Идвайте, че Милена е цялата в кръв”. След като бил арестуван, Рангелов направил опит да си пререже вените. Той не отрекъл какво е сторил и признал изцяло вината си. Обвинен е в умишлено убийство, извършено с особена жестокост.", "date": "2017.07.09", "title": "Изправят пред съда ревнивеца Илиян, който закла приятелката си и се върна да си доспи"}
{"url": "http://pik.bg/%D0%BD%D0%B0-%D0%BC%D1%8F%D1%81%D1%82%D0%BE-36-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B7%D0%B0%D0%B1%D0%B8-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%B2-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B8-%D1%81%D1%82%D1%8A%D0%BB%D0%B1-news673794.html", "text": "МВР 36-годишен мъж е загинал при тежък пътен инцидент, станал минути след полунощ. Той е шофирал автомобила си – „Опел Тигра“, по бул. \"Св. Патриарх Евтимий\" в Стара Загора, в посока юг, по платно с реверсивно движение. Това съобщиха от пресцентъра на . По първоначални данни, поради несъобразена скорост водачът внезапно изгубил контрол над автомобила, който се е завъртял странично, напуснал платното за движение и се е ударил с лявата си странична част в електрически стълб. От удара мъжът е загинал на място. По случая е образувано досъдебно производство, работата по изясняването на всички обстоятелства около тежкия пътен инцидент продължава.", "date": "2017.07.09", "title": "НА МЯСТО! 36-годишен мъж загина, след като заби колата си в електрически стълб  "}
{"url": "http://pik.bg/%D1%81%D0%BF%D0%B5%D0%BD%D1%81-%D0%BF%D0%B0%D0%BA-%D0%B8%D0%B7%D1%80%D0%B8%D0%B3%D0%BD%D0%B0-%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%B0%D1%82%D0%B0-%D0%B8%D0%BD%D0%B4%D1%83%D1%81%D1%82%D1%80%D0%B8%D1%8F-%D0%B8%D0%BC%D0%B0-%D0%BD%D1%83%D0%B6%D0%B4%D0%B0-%D1%81%D0%B0%D0%BC%D0%BE-%D0%BE%D1%82-%D0%BF**%D0%B0%D0%BB%D0%B8-%D0%B2-%D0%B5%D1%84%D0%B8%D1%80%D0%B0-news673782.html", "text": "Просто тук, сред природата, въздухът е много чист и успявам да релаксирам”, казва Спенс пред Нова телевизия. Спенс се е усамотил в стара ловна хижа от соца. Тодор Живков, стари пари, глави на елени - това е само част от стария интериор, който рапърът е оставил непокътната. \"Имам много проекти, много събития. Паралелно с това ми се налага да се занимавам и с търговия. Интригите в рапа ряпа да ядат в сравнение с интригите в бизнеса. Както се казва, въпросът не е дали щете убият, а  кога ще те убият\", разсъждава Спенс. Той смята, че е имал късмет, че се е развил като изпълнител в друго време. \"Сега музикалната индустрия има нужда само от п**али в ефира, които изпълняват каквото им се каже, дупят се където им се каже и индустрията си върви гладко и мазно без никакви съпротивления\". Рапърът Спенс избяга от шума на града преди 2 години и заживя в къща в гората. „Тук се чувствам много добре. Не съм избягал от града. \" „Скоро ще избухна с някой скандален трак, в знак на протест да не могат да ме управляват и да забранят да ми излъчват парчето по радиото”, прогнозира рапърът.", "date": "2017.07.09", "title": "Спенс пак изригна: Музикалната индустрия има нужда само от п**али в ефира"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-150-%D1%87%D0%BE%D0%B2%D0%B5%D0%BA%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%BE%D1%82-%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-news673780.html", "text": "Близо 150 човека, 90 от които деца, са блокирани от оздравителен детски лагер в американския щат Калифорния, съобщава Асошиайтед Прес. Според информацията огънят е пламнал в събота следобед в окръг Санта Барбара и много бързо се е разпространил. Около 90 деца и над 50 възрастни са се оказали блокирани в лагера и очакват евакуация. Според началникът на местната пожарна служба Дейв Занибони „пожарът напълно е извън контрол“. Представителят на пожарната Кърк Стърм заяви, че  заради още един пожар в района на Санта Барбара са били евакуирани над 200 жилища в района.", "date": "2017.07.09", "title": "Огнен ад! 150 човека блокирани от горски пожар в Калифорния"}
{"url": "http://pik.bg/%D0%B6%D0%B5%D0%B3%D0%B0-%D0%B2-%D0%B5%D1%84%D0%B8%D1%80%D0%B0-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0%D1%82%D0%B0-%D1%87%D0%B0%D0%BA%D0%B0-%D0%BD%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-%D0%B2%D0%BE%D0%B9%D0%BD%D0%B0-%D0%B0%D0%BA%D0%BE-%D0%BD%D0%B5-%D1%81%D0%BF%D1%80%D0%B5%D0%BC-%D1%86%D0%B8%D0%B3%D0%B0%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%B5-news673756.html", "text": "Положението с ромската престъпност ще е такова, докато мълчим или докато не стигнем до гражданска война. Тези крайни думи са на евродепутата Ангел Джамбазки. Пред Нова телевизия той коментира поредните цигански нападения над българи в Асеновград и Смолян, както и джебчийската мафия, която остава ненаказана според тежестта на закона. \"У нас има безспорен цигански проблем. Този провален модел на интеграция заплашва самите основи на българската държана и държавност. След като има такива, които са способни да убият дете с брадва, да посегнат заради омраза и гняв, гетото ще продължи да създава такова напрежение\", коментира Джамбазки. На въпрос дали вярва в модела на ромската интеграция, той отговори: \"Има много български граждани от ромски произход, които са се вписали в обществото. Те си плащат данъците, работят и пращат децата си на училище. С тях няма никакъв проблем. Но там, където има голяма концентрация на гета, ще се случват такива нападения и убийства\". \"Крайното решение е да няма гета. Крайното решение е тези хора да бъдат разселвани и да започнат да живеят сред българските граждани. Давам ви пример - един от нападателите с брадвите е обвиняем по делото за радикалните имами. Нека да е ясно - трябва да престанем да се правим, че няма такъв проблем. Този проблем не е битов конфликт и ще се задълбочава заради социалното декласиране на тези хора\", заяви Джамбазки. Той не скри, че е привърженик на смъртното наказание: \"Не знам дали обществото е на такъв етап, при който би подкрепило такава законодателна промяна\". \"Мюфтийството се криеше, зариваха си главите в земята, когато ислямистите влизаха в ромската махала в Пазарджик. Ето защо Бирали няма право да говори. Защото процесът за радикален ислям трябва да завърши с осъдителни присъди. Ние уважаваме безкрайно нашите братя мюсюлмани, но радикализирането е недопустимо\", заяви Ангел Джамбазки.", "date": "2017.07.09", "title": "ЖЕГА В ЕФИРА! Джамбазки хвърли бомбата: Чака ни гражданска война, ако не спрем циганската престъпност! "}
{"url": "http://pik.bg/%D0%BF%D1%80%D0%B5%D0%B7%D0%B5%D0%BD%D1%82%D0%B0%D1%86%D0%B8%D1%8F-%D0%B8%D0%BB%D0%BE%D0%BD-%D0%BC%D1%8A%D1%81%D0%BA-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%BF%D1%8A%D1%80%D0%B2%D0%B8%D1%8F-%D1%81%D0%B5%D1%80%D0%B8%D0%B5%D0%BD-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-tesla-model-3-news673777.html", "text": "Собственикът на американската компания Tesla Илон Мъск презентира първият готов сериен автомобил Tesla Model 3. Бизнесменът публикува снимка на колата в личния си профил в „Туитър“. По думите на Мъск той е „щастливият собственик на първия произведен автомобил от марката Tesla Model 3“. Автомобилът е произведен по поръчка на Technology Partners. Преди година, когато бе дадена възможност за предварителна поръчка на бройка от новия автомобил, само за денонощие бяха направени над 134 000 заявки. Цената на автомобила е около 35 000 долара. На масовия пазар Tesla Model 3 трябва да се появи в края на годината.", "date": "2017.07.09", "title": "Презентация! Илон Мъск публикува снимка на първия сериен автомобил Tesla Model 3"}
{"url": "http://pik.bg/%D1%87%D0%B5%D0%B7-%D0%B8%D0%B7%D0%BA%D0%BB%D1%8E%D1%87%D0%B5%D1%82%D0%B5-%D0%B5%D0%BB%D0%B5%D0%BA%D1%82%D1%80%D0%BE%D1%83%D1%80%D0%B5%D0%B4%D0%B8%D1%82%D0%B5-%D0%BF%D1%80%D0%B8-%D0%B4%D1%8A%D0%BB%D0%B3%D0%BE-%D0%BE%D1%82%D1%81%D1%8A%D1%81%D1%82%D0%B2%D0%B8%D0%B5-%D0%BF%D1%80%D0%B5%D0%B7-%D0%BB%D0%B5%D1%82%D0%BD%D0%B8%D1%82%D0%B5-%D0%BE%D1%82%D0%BF%D1%83%D1%81%D0%BA%D0%B8-news673779.html", "text": "ЧЕЗ България. ЧЕЗ напомня на своите клиенти, че при по-дълго отсъствие по време на летните отпуски е важно да изключват уредите от електрическите контакти в дома и офиса. Включените в мрежата уреди консумират електроенергия дори, когато са в режим на готовност. Изключването им, от една страна, може да намали потреблението, а от друга - да предпази уредите от евентуални повреди, причинени от характерните за сезона метеорологични явления (например гръмотевични бури) или повреди в резултат на претоварване на мрежата. Това съобщиха от пресцентъра на С повишаването на температурите през лятото потреблението на електроенергия се покачва средно с 10% на месечна база, показват статистическите данни на ЧЕЗ. През лятото в почти всеки дом и офис има включен климатик или вентилатор. Нарасналите товари по мрежата може са доведат до сривове в електрозахранването. Затова ЧЕЗ отново призовава клиентите си към разумна и отговорна употреба на електроенергията през горещите, летни дни.", "date": "2017.07.09", "title": "ЧЕЗ: Изключете електроуредите при дълго отсъствие през летните отпуски"}
{"url": "http://pik.bg/%D1%81%D1%83%D0%BF%D0%B5%D1%80-%D0%BD%D0%B0%D0%B3%D0%BB%D0%BE-%D0%B4%D0%B2%D0%B0%D0%BC%D0%B0-%D0%BF%D0%B0%D1%80%D0%BA%D0%B8%D1%80%D0%B0%D1%85%D0%B0-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news673807.html", "text": "Пловдивските шофьори постоянно правят демонстрации по неправилно паркиране. Малка част от тях получават и хвърчащ лист, залепен за стъклото – викат му фиш. Кой ги плаща тези, нали? Читател на \"Марица\" изпрати снимка, на която е успял да улови двама нарушители на едно и също място –  Т-образното кръстовище на улица „Авксентий Велешки“ и булевард „Христо Ботев“. Ето какво написа той: „Не мога да повярвам, че може да има толкова нагли и безочливи хора. Не разбирам защо продължават да го правят. Правилникът за движение по пътищата е категоричен за маркировката, на която е паркирал „Опелът“: „Коси успоредни линии. Обозначават площ, забранена за движение на пътни превозни средства. Границата на площта се очертава с непрекъсната линия“. Щом е забранена, да вземем да паркираме там, а? Пише, че е забранено за движение, а колата не се движи...и ето как пак надхитрихме закона – браво! \"Мицубишито\" вдясно също е в жестоко нарушение. Късмет ще извадите, ако там има само един спрял автомобил, понеже по принцип са много. Проблемът идва, когато искаш да направиш ляв завой от улица „Костаки Пеев“, за да се включиш към „Христо Ботев“. От колите, които редовно си паркират там, водачите имат НУЛЕВА видимост към колите, които идват в насрещното, и които трябва да пропуснеш. За да успееш да погледнеш, трябва да изкараш колата почти на улицата и после да я прибираш назад, ако идва някой. Шофьорите НИКОГА няма да се научат да паркират! И това е, защото всички са големи тарикати и си мислят, че са над закона. Затова и хора умират всеки ден на пътя!!!“", "date": "2017.07.09", "title": "СУПЕР НАГЛО!  Двама паркираха на кръстовище в Пловдив (СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B5%D0%BB%D0%B8%D0%BA%D0%B0%D0%BD%D0%B8-%D0%B1%D1%80%D0%BE%D0%B5%D0%BD%D0%B8-%D1%87%D0%B0%D1%81%D0%BE%D0%B2%D0%B5-%D0%BF%D1%80%D0%B5%D0%B4%D0%B8-%D1%87%D0%B5%D1%80%D0%B5%D1%88%D0%BA%D0%B0%D1%82%D0%B0-%D0%BD%D0%B0-%D1%82%D0%BE%D1%80%D1%82%D0%B0%D1%82%D0%B0---%D0%B3%D1%80%D0%B8%D1%88%D0%BE-%D0%B8-%D1%80%D0%BE%D0%B4%D0%B6%D1%8A%D1%80-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%BD-news673796.html", "text": "Любимецът на България Григор Димитров и легендата на световния тенис Роджър Федерер излизат в епичен 1/8-финал на Уимбълдън - черешката на тортата на тази фаза. Първи сблъсък на трева между 7-кратният шампион в Лондон Федерер и целящия се към трофея Гришо. \"Оценявам постигнато дотук в турнира от мен. Но далеч не съм свършил своята работа на Уимбълдън. Федерер е велик играч на трева, доказал го е много пъти. Нека видим кой ще спечели и след това ще мисля какво ми предстои\", заяви Григор Димитров преди мача с ФедЕкспрес. По-рано през седмицата Гришо акцентира, че иска титлата в надпреварата. \"Григор става все по-добър с всеки изминал път, когато се изправям срещу него. Намира се в перфектна възраст, разбира играта си и е физически силен. Готов съм за поредния ми тежък двубой с Димитров. Със сигурност ще бъде вълнуващо, защото той притежава някои страхотни удари\", казва Роджър Федерер. Швейцарецът е считан за фаворит номер 1 в турнира. Досега в първите три кръга Роджър и Гришо не загубиха нито един сет. Федерер води в съперничеството между двамата с 5:0 победи. Димитров обаче е специалист по поднасянето на големи изненади на Уимбълдън. През 2014-а година българинът детронира Анди Мъри след 3:0 сета. Очакваният с огромен интерес двубой между Хот Шот и Маестрото ще бъде на Централния корт на \"Ол Инглънд клъб\". Срещата е трета, последна, в програмата на корта за понеделник. (Започват в 15:00 ч. българско време): 1. Винъс Уилямс – Ана Конюх 2. Анди Мъри – Беноа Пер 3. Григор Димитров – Роджър Федерер. 5:0 успеха за Роджър в официални мачове с Григор. 6:3, 7:6 в Базел през 2013-а, 7:6, 6:2 в Базел през 2014-а, 6:2, 6:2 в Бризбейн през 2015-а, 6:4, 6:7, 6:4 в Бризбейн през 2016-а, 6:4, 3:6, 6:1, 6:4 на Откритото първенство на Австралия през 2016-а. Само часове преди двубоя, който предстои в понеделник, двамата тенисисти показват уважение един към друг, а публиката може да очаква спортен празник в английската столица. Димитров иска победата не само в мача, но и в целия турнир. Готов ли е за подвиг на Централния корт? Ето как в Бризбейн през 2016-а Григор беше много близо до успех срещу Федерер, задава ли се български триумф в Лондон?", "date": "2017.07.09", "title": "ИЗВЪНРЕДНО! Великани! Броени часове преди черешката на тортата - Гришо и Роджър със страхотни жестове (ВИДЕО)"}
{"url": "http://pik.bg/%D0%B8%D0%B7%D0%BF%D0%BE%D0%B2%D0%B5%D0%B4-%D1%81%D1%82%D0%B5%D1%84%D0%B0%D0%BD-%D0%B2%D1%8A%D0%BB%D0%B4%D0%BE%D0%B1%D1%80%D0%B5%D0%B2-%D0%B7%D0%B0%D0%B3%D1%83%D0%B1%D0%B8%D1%85-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-%D0%BD%D0%BE-%D0%B0%D0%BA%D0%BE-%D1%81%D0%B5-%D0%B2%D1%8A%D1%80%D0%BD%D0%B0%D1%82-%D0%B7%D0%B0-%D0%BC%D0%B8%D0%BD%D1%83%D1%82%D0%B0-%D1%82%D1%83%D0%BA-%D1%89%D0%B5-news673785.html", "text": "Аз съм Стефан – актьор. Аз съм човек, който разказва истории, било с музика или с роля, с поезия. Едно много любопитно момче”. Това казва за себе си музикантът Стефан Вълдобрев в интервю за Мон Дьо и „Събуди се...”. Казва, че дължи успеха си на факта, че винаги се опитва да бъде честен и да не лъже. „Много обичам да тръгна и да пътувам дълго. Пътешествията, пътят. Когато тръгна на път, са балансирам. Мисля за музика, за текстове, за поезия”, добавя Стефан Вълдобрев. А какво би казал на починалите си родители, ако сега може да минута да поговори с тях? „Може би бих им изпял куплет и припев от моя песен”, добави той.", "date": "2017.07.09", "title": "ИЗПОВЕД! Стефан Вълдобрев: Загубих родителите си, но ако се върнат за минута тук, ще... "}
{"url": "http://pik.bg/%D0%B3%D0%B0%D1%84%D0%BE%D0%B2%D0%B5-%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D1%81-%D0%BA%D0%BE%D0%BD%D1%84%D1%83%D0%B7%D0%BD%D0%B8-%D0%B3%D1%80%D0%B5%D1%88%D0%BA%D0%B8-%D0%BF%D0%BE-%D0%B0%D0%B4%D1%80%D0%B5%D1%81-%D0%BD%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-news673786.html", "text": "От Белия дом допуснаха само за ден две конфузни грешки в свои официални съобщения до медиите, съобщава Washington Post. Според информацията неточностите са били допуснати в съобщения за срещи на Доналд Тръмп с лидерите на Япония и Китай. Японският премиер Шиндзо Абе бе „преназначен“ за президент на Япония. Лидерът на Китайската народна република Си Дзинпин пък „стана“ лидер на Китайската република, а именно това название е признато за Китай в някои части на Тайван. „На пръв поглед може би става дума за незначителни недоглеждания, но отчитайки, че президентът Доналд Тръмп по-рано изразяваше открити съмнения в политиката за „Единен Китай“, която е провеждал Вашингтон, случилото се може да бъде възприето от Пекин като явна обида“, отбелязват от  Washington Post.", "date": "2017.07.09", "title": "Гафове! От Белия дом с конфузни грешки по адрес на лидерите на Япония и Китай"}
{"url": "http://pik.bg/%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%BF%D1%80%D0%B5%D0%B1%D0%B8%D1%82%D0%B8%D1%8F-%D0%B2-%D1%81%D0%BC%D0%BE%D0%BB%D1%8F%D0%BD-27-%D0%B3%D0%BE%D0%B4%D0%B8%D1%88%D0%B5%D0%BD-%D0%B3%D0%B5%D0%BE%D1%80%D0%B3%D0%B8-news673802.html", "text": "27-годишният Георги Кадиев, който беше нападнат от мъже от ромски произход в Смолян, снощи претърпя нова операция в клиниката по Неврохирургия в УМБАЛ \"Свети Георги\". Той все още е с опасност за живота и е със счупен череп. Лекарите са успели да премахнат хематом и операцията е минала успешно, съобщава \"Трафик Нюз\". Младежът е с неплатени здравни осигуровки в размер на около 1000 лева. Майка му няма средства, за да заплати следващото лечение и рехабилитацията, която ще бъде нужна за възстановяването на сина й. „Надявам се хората да ни подкрепят, а държавата да се намеси, за да предотврати подобно случаи на агресия”, каза още Камбурова. Семейството ще се нуждае и от средства за последващо лечение и рехабилитация. Всеки от може да помогне. Банковата сметка е BG89TTBB94001527557306 Експрес банк - Смолян. Титуляр на сметката е брата на Георги - Филип Атанасов Камбуров. Двамата мъже, които пребиха 27-годишния Георги Кадиев от Смолян, остават в ареста. \"Районният съд в Смолян прецени, че те могат да се укрият или извършат друго престъпление\", съобщи пред TrafficNews.bg прокурор Георги Карпаров. Мъжете от ромски произход са с обвинение за хулиганство и причиняване на средна телесна повреда.Ако бъдат признати за виновни, нападателите го грози затвор до 5 години „Ако ударът беше на един сантиметър от слепоочието щеше да го остави на място”, това каза пред репортер на TrafficNews.bg майката на 27-годишния Георги Кадиев, пребит от роми в Смолян. Той е настанен в отделението по Неврохирургия в Университетска болница „Свети Георги”. „Пациентът е със счупен череп и с опасност за живота”, коментираха от лечебното заведение.", "date": "2017.07.09", "title": "Оперираха по спешност пребития в Смолян 27-годишен Георги"}
{"url": "http://pik.bg/%D0%BF%D0%BE%D0%B4-%D0%BF%D0%B0%D0%BB%D0%B5%D1%89%D0%BE%D1%82%D0%BE-%D1%81%D0%BB%D1%8A%D0%BD%D1%86%D0%B5-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D1%8E%D0%B6%D0%BD%D0%B8%D1%8F-%D0%BE%D0%B1%D1%85%D0%BE%D0%B4-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%B2%D0%B8%D0%B4%D0%B5%D0%BE-news673798.html", "text": "Четирилентовият път на улица \"Крайезерна\" ще бъде пуснат за движение във вторник, съобщи току-що премиерът Бойко Борисов. Днес той откри историческото ядро на Морската градина в Бургас и инспектира строителството на тъй наречения Южен обход на града. В присъствието на кмета Димитър Николов министър-председателят обобщи, че е доволен от изграждането на обхода, предвид трудния терен и кратките срокове, за които се е работело, съобщава \"Флагман\". Кметът от своя страна уточни, че това лято движението от ул. \"Крайезерна\" към бул. \"Тодор Александров\" ще се осъществява чрез използване на собствена дясна лента. А от следващото лято ще се реконструира целият надлез  \"Владимир Павлов\", който ще бъде така направен, че да отклонява трафика безпроблемно. Премиерът Бойко Борисов съобщи и друга добра новина - следващото лято има голяма вероятност да е готов и пътят за Слънчев бряг. Една от фирмите в момента обжалва, но ако бъде склонена да оттегли тъжбата си ще се премине към незабавно подписване на договора и строителство.", "date": "2017.07.09", "title": "ПОД ПАЛЕЩОТО СЛЪНЦЕ: Борисов инспектира строежа на Южния обход на Бургас (ВИДЕО)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%80%D0%B0%D1%87%D0%BA%D0%BE%D0%B2-%D0%B7%D0%B0%D1%82%D0%BE%D1%87%D0%B2%D0%B0-%D1%81%D0%B8%D0%BD%D0%B0-%D1%81%D0%B8-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news672292.html", "text": "Синът на Димитър Рачков гони по популярност баща си след ролята си на Коко в хитовия сериал „Откраднат живот“. 10-годишното момче само помолило пастрока си Евтим Милошев, който е продуцент на докторската сага, да го включи в сценария. Надявал се да продължи да играе и в новия сезон, макар по време на снимките да разбрал, че повече го привлича режисьорската работа, защото „режисьорите командвали всички“. Майка му Христина и баща му Димитър нямали нищо против да се занимава в изкуство и дори възнамерявали да го пратят да следва във Франция, защото вече говорел перфектно езика. Митко е ученик в столичното „Виктор Юго“, където изучава всички предмети на френски. Уроците обаче съвсем не са единственият му ангажимент. Най-усилено тренирал футбол, но се отказал от мечтата си да става новият Стоичков, след като отборът му паднал позорно на междуучилищно първенство. Занимавал се още с плуване, ски и айкидо, но тичането след топката му оставало любимо. Като всички деца си падал по видеоигрите и „умните“ телефони, но достъпът му до тях бил контролиран. Играел най-често с природения си брат Петър, който е дете на майка му Христина и Евтим Милошев. Напоследък много си мечтаел да има сестричка, но се срамувал да каже на майка си, защото не знаел дали е готова да гледа още хлапета. След участието си в сериала в училище вече бил звезда и момичетата го ухажвали повече от всякога. Харесвал обаче какичките, както му се случи и на екрана. От всички големи актьори в „Откраднат живот“ най-много се разбирал с Марта Вачкова, която била инструктирана да го наблюдава и да го държи далеч от телефона. От скука Митко се принудил в почивките да рита шишарките в двора на киноцентъра в „Бояна“. Синът на Рачков се чувствал разочарован, че все още никой не му бил искал автограф, но въпреки това разказвал, че се е пенсионирал от театъра. Доскоро Митко участваше в постановката „Скакалци“ в Сатирата, но понеже пораснал, на сцената го сменил брат му Петър. Димитър сам поискал да го освободят, защото една от репликите му била „Пишка ми се“ и осъзнал, че вече му е неудобно да говори такива неща на всеослушание.", "date": "2017.07.09", "title": "САМО В ПИК И \"РЕТРО\"! Рачков заточва сина си във Франция  "}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%BE%D1%82%D0%BE-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D0%B2-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%E2%80%93-%D0%B7%D0%B0%D0%BA%D0%BB%D0%B5%D1%82-%D1%80%D0%BE%D0%BA%D0%B0%D0%B4%D0%B6%D0%B8%D1%8F-news673783.html", "text": "Той е юрист по образование, бивш главен секретар на Министерския съвет, а в момента – председател на Държавната агенция „Електронно управление”. Истинската страст на Росен Желязков обаче е музиката. Затова съвсем наскоро записа дебютното си парче с музиканта Борис Павлов – съпруг на Есил Дюран. „Аз съм влюбен в музиката. Винаги имам време за музиката. С нея успявам да се преборя със стреса на ежедневието”, коментира пред \"Събуди се...\" Росен Желязков. Оказва се, че Росен свири от дете, но след като завършва университет, престава да се занимава с това свое хоби. \"Музиката си остана в мен, тя е в ДНК-то ми. Въпреки че през 90-те се отдадох на друго поприще... Музиката е различно нещо, когато я правиш за удоволствие\", заяви Росен. Есил Дюран допълни, че е въпрос на \"свръхинтелигентност да запазиш детето в себе си и да му дадеш воля да живее\". \"Това го правят само най-интелигентните хора. Затова се възхищавам на Росен и Бобо, които са успели да запазят приятелството си през годините\", коментира певицата.", "date": "2017.07.09", "title": "Шефът на електронното управление в държавата – заклет рокаджия"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%BD%D0%B5%D0%BB%D1%81%D1%8A%D0%BD-%D0%B5%D0%BB%D0%B8%D1%81-%D0%BF%D0%BE%D1%87%D0%B8%D0%BD%D0%B0-%D0%BE%D1%82-%D1%81%D1%8A%D1%80%D0%B4%D0%B5%D1%87%D0%BD%D0%B0-%D0%BD%D0%B5%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%BE%D1%81%D1%82-news673795.html", "text": "39-годишният американски актьор Нелсън Елис, станал популярен с ролята си на Лафайет в сериала \"Истинска кръв\", е починал  от усложнение след сърдечна недостатъчност, съобщава сайтът на тв-канала HBO. Елис бе и сценарист и театрален режисьор. Освен в сериала \"Истинска кръв\", сред по-популярните му роли са тези в сериала \"Елементарно\" както и във филмите \"Иконом на седем президента\" в ролята на Мартин Лутър Кинг-младши, \"Историята на Джеймс Браун\" и \"Южнячки\". Оливия Спенсър, на която Нелсън Елис партнираше в \"Южнячки\", изрази съболезнованията си за смъртта му в „Инстаграм“. \"Сърцето ми се къса, като си помисля за децата и семейството му\" написа тя. В „Туитър“ фенове пуснаха откъси с най-известните сцени на Нелсън Елес като Лафайет. Телевизия HBO също разпространи свое съболезнователно изявление. \"Нелсън беше дългогодишен член на семейството на HBO. Неговата новаторска интерпретация на образа на Лафайет ще бъде запомнена в приноса на сериала \"Истинска кръв\". Той ще липсва както на феновете, така и на всички от HBO\". Създателят на сериала \"Истинска кръв\" Алън Бол нарече Елис \"Уникален талант, чиято изобретателност не спря да ни изненадва\". \"Да работя с него беше привилегия\", каза Алън Бол.", "date": "2017.07.09", "title": "Трагедия! Актьорът Нелсън Елис почина от сърдечна недостатъчност"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%83%D0%B1%D0%B5%D0%B4%D0%B5%D0%BD-%D1%87%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F-%D0%BC%D0%B5%D0%B6%D0%B4%D1%83-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D1%81%D0%B0%D1%89--news673793.html", "text": "Правосъдният министър на Великобритания Дейвид Лидингтън изрази убеденост, че споразумение за свободна търговия между Великобритания и Съединените щати след Брекзит няма да компенсира страната му за напускането на Европейския съюз, съобщава Ройтерс. По време на срещата на Г-20 в Хамбург през уикенда американският президент Доналд Тръмп и премиерът на Великобритания Тереза Мей обсъдиха параметри по предстоящо двустранно търговско споразумение. „Споразумение със Съединените щати, както и сключването на търговски договори с изгряващите икономики на Азия и Латинска Америка биха били полезни, но не и достатъчни като компенсация за излизането на Великобритания от Европейския съюз“, отбеляза Лидингтън. Фокус", "date": "2017.07.09", "title": "Британски министър убеден, че споразумение за свободна търговия между Великобритания и САЩ няма да компенсира напускането на ЕС"}
{"url": "http://pik.bg/%D1%81%D0%BB%D0%B5%D0%B4-%D0%BF%D0%B0%D0%BB%D0%B5%D0%B6%D0%B0-%D1%89%D0%B5%D1%82%D0%B8%D1%82%D0%B5-%D0%BE%D1%82-%D0%B8%D0%B7%D0%B3%D0%BE%D1%80%D0%B5%D0%BB%D0%B8%D1%8F-%D0%BF%D1%80%D0%B8-%D0%BD%D0%B4%D0%BA-%D0%BA%D1%80%D0%B0%D0%BD---%D0%B7%D0%B0-1-%D0%BC%D0%B8%D0%BB%D0%B8%D0%BE%D0%BD-%D0%BB%D0%B5%D0%B2%D0%B0-news673792.html", "text": "За над 1 милион лева са щетите от изгорелия край НДК кран. Огромното съоръжение трябваше да демонтира \"любимия\" на софиянци паметник от соца \"1300 години България\", който кореняците столичани го наричат на шега \"Триъгълния петох**ник\". Всенародната \"любов\" към спорния паметник срещна лют отпор у закоравелите социалисти и адепти, изпитващи носталгия по отминалите времена. Същият огромен кран на фирма бе използван при разчистването на дерайлиралите вагони при влаковата катастрофа в Хитрино. При експлозията тогава загинаха хора, а щетите в селото не могат да се възстановят и до ден днешен. „Софинвест ЕООД“ Други щети освен по крана няма. Бързата намеса на противопожарната служба ги е предотвратила.", "date": "2017.07.09", "title": "СЛЕД ПАЛЕЖА! Щетите от изгорелия при НДК кран - за 1 милион лева! "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B5%D0%BC-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%8F-%D0%B2%D0%B0%D0%BC%D0%BF%D0%B8%D1%80-news673769.html", "text": "Те не се страхуват от слънцето, не хапят и обичат чесън, но при все това са си вампири. След разговори с енергийни вампири, а понякога дори само след кратко пребиваване в едно помещение, силите внезапно ни напускат, чувстваме се опустошени или разтревожени. Сигурно вече е ясно кое е общото между тези наглед обикновени хора и живите мъртви от народните сказания – паразитният начин на живот. Едните смучат кръв, а другите - психичната енергия, но последствията за нас могат да се окажат еднакво тежки. Има най-голяма вероятност да ги срещнем в препълнени влакове и автобуси, по митинги, на опашки и изобщо навсякъде, където има струпване на хора и съответно - напрежение. Подобно на митологичния си събрат, който надушва кръв, така и енергийният вампир знае, че по тези места може да се наслади на любимите си лакомства – споровете и конфликтите. Със злобна забележка, агресивно поведение или липса на възпитание той предизвиква негативна енергия у околните, улавя я и я акумулира. Енергийните вампири биват два типа. Едните правят впечатление с агресията, жестокостта и егоизма си. Те действат уверено и нагло, без да зачитат чувствата на другите. Ако жертвата не реагира, дори са способни да я ударят, за да получат необходимата им доза енергия. Вторият тип вампири са много по-трудни за разпознаване. Те не вдигат скандали, не влизат в разпри, дори изглеждат беззащитни и спокойни, но имат друг метод за изсмукване на жертвата – вечното хленчене. Всеки човек понякога има нужда от съчувствието на околните, но пасивният енергиен вампир постоянно занимава околните с проблемите си, като в същото време ни най-малко не се интересува от техните. Затова внимателно се отнасяйте към приятелите и съседите, които постоянно ви идват на гости, но без да ви канят.", "date": "2017.07.09", "title": "ВНИМАНИЕ! Как да разпознаем енергийния вампир  "}
{"url": "http://pik.bg/%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D0%B0-7-%D0%B4%D1%83%D1%88%D0%B8-%D1%81%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BB%D0%BE%D0%B2%D0%B5%D1%87-news673806.html", "text": "Катастрофата е станала в съботния следобед. В двата автомобила са пътували общо 11 души. Осем от тях са откарани в болницата в Ловеч, където късно снощи е починала и 40-годишната жена, която е от София. Останалите ранени са с различни наранявания, но без опасност за живота. 40-годишна жена е починала в болница след челен сблъсък между два автомобила на пътя между ловешките села Александрово и Чавдарци. Това съобщиха от ОДМВР-Ловеч.", "date": "2017.07.09", "title": "Жена загина, а 7 души са в болница след зверска катастрофа край Ловеч"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0-%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D0%BE%D0%B1%D1%8F%D0%B2%D0%B8%D1%85%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80%D0%B8-news673797.html", "text": "Властите в канадския щат Британска Колумбия обявиха извънредно положение заради мащабните горски пожари в региона, съобщи Нова телевизия. До подобни мерки се стига за първи път за последните 14 години. Ситуацията е наложила евакуирането на над 7 000 души, като е възможно да се стигне и до евакуацията на още региони. Според информацията огънят гори на близо 200 километра източно от Ванкувър. В операцията по овладяването на пожара са се включили и самолети и хеликоптери. Не се съобщава за загинали и ранени.", "date": "2017.07.09", "title": "Властите в Британска Колумбия обявиха извънредно положение заради горски пожари"}
{"url": "http://pik.bg/%D0%B7%D0%BB%D0%BE%D0%B2%D0%BE%D0%BD%D0%BD%D0%B0-%D1%81%D0%BC%D1%80%D0%B0%D0%B4-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%BF%D1%83%D1%88%D0%B5%D0%BD%D0%B0-%D1%88%D0%B0%D1%85%D1%82%D0%B0-%D0%BD%D0%B0-%D0%BF%D1%8A%D0%BF%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news673800.html", "text": "За смрад и мръсотия на пъпа на Пловдив сигнализира наш читател. Става дума за улица Цоко Каблешков 3, където шахтата явно е запушена и цялата отпадна вода от заведенията за бързо хранене остава на улицата. Този проблем не е решен вече повече от месец, алармира читателят ни. Първо пропаднали паветата около шахтата, след което бил подаден сигнал до Общината. Изсипали малко камъни, но нещата не се оправили. От мястото се носят зловонни миризми, не е изключено да плъзнат и зарази, загрижени са живущите в района.", "date": "2017.07.09", "title": "Зловонна смрад заради запушена шахта на пъпа на Пловдив"}
{"url": "http://pik.bg/%D1%80%D0%B8%D1%81%D0%BA%D0%BE%D0%B2%D0%B5%D1%82%D0%B5-%D0%BD%D0%B0-%D0%BF%D1%80%D0%BE%D1%84%D0%B5%D1%81%D0%B8%D1%8F%D1%82%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D0%B4%D0%B6%D0%B5%D1%80%D0%B5%D0%BC%D0%B8-%D1%80%D0%B5%D0%BD%D1%8A%D1%80-%D1%81%D1%87%D1%83%D0%BF%D0%B8-%D0%B4%D0%B2%D0%B5%D1%82%D0%B5-%D1%81%D0%B8-%D1%80%D1%8A%D1%86%D0%B5-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-news673804.html", "text": "Холивудският актьор Джереми Ренър е претърпял инцидент по време на снимките на филма „Отмъстителите: Безкрайна война“, съобщава ABC News. 46-годишният актьор е счупил и двете си ръце, след като паднал лошо при изпълнението на каскада, съобщава ABC News. Ренър публикува снимка в профила си в „Инстаграм“ на която се вижда, че двете му ръце със специални шини. „Паднах седем пъти, станах - осем“, е написал в коментара си под фотото двукратно номинираният за „Оскар“ актьор. Той добавя, че единственият му проблем след инцидента е, че в момента не може да си връзва връзките на обувките. Според информацията инцидентът е станал в края на миналия месец. Джереми Ренър побърза да успокои феновете си, заявявайки че травмите му по никакъв начин няма да му попречат да продължи работата си, като започва снимките на комедията Tag. Премиерата на филма „Отмъстителите: Безкрайна война“ е планирана за май 2018 година.", "date": "2017.07.09", "title": "Рисковете на професията! Американският актьор Джереми Ренър счупи двете си ръце по време на снимки"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%BF%D0%BE%D0%B8%D1%81%D0%BA%D0%B0-%D0%BE%D1%82-%D0%BE%D0%BE%D0%BD-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD%D0%B0%D1%82%D0%B0-%D0%BF%D0%BE%D0%BC%D0%BE%D1%89-%D0%BA%D1%8A%D0%BC-%D1%81%D1%82%D1%80%D0%B0%D0%BD%D0%B0%D1%82%D0%B0-news673791.html", "text": "Премиерът на Украйна Владимир Гройсман настоя пред генералния секретар на ООН Антонио Гутереш за увеличаване на хуманитарната помощ към Украйна или за спешно внасяне на нови механизми за разрешаване на ситуацията, съобщава УНН, цитирани от Фокус. „Искам да Ви благодаря за огромното доверие към нашето взаимодействие по хуманитарните въпроси. Високо ценим хуманитарната помощ. Нужно ни е да засегнем въпроса как да увеличим размерите на тази помощ или да въведем нови механизми за решаването на проблемите, които възникват“, заяви Гройсман по време на срещата си в Киев с Гутереш. Той отбеляза, че Украйна и ООН решават хуманитарните проблеми заради това, че Русия е решила да не съблюдава никакви норми от международното право, да не уважава суверенитета и да разрази война срещу демократическия свят и Украйна.", "date": "2017.07.09", "title": "Премиерът на Украйна поиска от ООН увеличаване на хуманитарната помощ към страната"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D1%81%D0%BC%D0%B0%D1%87%D0%BA%D0%B0-%D1%87%D0%B5%D1%82%D0%B8%D1%80%D0%B8-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%B8-%D0%B8%D0%B7%D0%B1%D1%8F%D0%B3%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news673801.html", "text": "Пиян шофьор е смачкал четири паркирали автомобила в пловдивския жилищен район „Тракия“, съобщи Би Ти Ви. Инцидентът е станал малко след 07:00 часа тази сутрин. Не се съобщава за пострадали. Преди да се добере до паркираните автомобили, колата се ударила  и в стълб за улично осветление. Според свидетели на екшъна, извършителят избягал от мястото на инцидента залитайки. Органите на реда работят по установяване на самоличността на извършителя, както и дали автомобилът, с който е пътувал не е краден.", "date": "2017.07.09", "title": "Екшън! Пиян шофьор смачка четири паркирани автомобила и избяга в Пловдив"}
{"url": "http://pik.bg/%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D0%B1%D1%81%D0%BF-%D1%81%D0%B5-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D0%B2%D0%BA%D0%B0%D1%80%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B2-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%BD%D0%B0-%D1%80%D0%BE%D0%BB%D1%8F-news673803.html", "text": "Изпускането на управлението преди да са минали 100 дни от избирането на кабинета ми се струва малко в повече. Това каза в студиото на \"Денят започва с Георги Любенов\" Тома Биков, депутат от ГЕРБ. Изпускането на управлението преди да са минали 100 дни от избирането на кабинета ми се струва малко в повече. Това каза в студиото на \"Денят започва с Георги Любенов\" Тома Биков, депутат от ГЕРБ.", "date": "2017.07.09", "title": "Тома Биков: БСП се опитва да вкара президента в опозиционна роля"}
{"url": "http://pik.bg/%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8%D1%8F%D1%82-%D1%88%D0%B0%D0%BC%D0%BF%D0%B8%D0%BE%D0%BD-%D0%B2-%D1%81%D0%BF%D0%BE%D1%80%D1%82%D0%BD%D0%BE%D1%82%D0%BE-%D1%85%D0%BE%D0%B4%D0%B5%D0%BD%D0%B5-%D0%BF%D1%80%D0%BE%D0%BF%D1%83%D1%81%D0%BA%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BF%D0%BE-%D0%BB%D0%B5%D0%BA%D0%B0-%D0%B0%D1%82%D0%BB%D0%B5%D1%82%D0%B8%D0%BA%D0%B0-%D0%B7%D0%B0-news673799.html", "text": "Олимпийският шампион на 50 километра спортно ходене при мъжете от Игрите в Рио де Жанейро преди година Матей Тот от Словакия е с временно спрени състезателни права заради съмнения за употреба на допинг, съобщава електронното издание RT. В официалното съобщение от Международната федерация по лека атлетика се посочва, че Тот е разследван заради „аномални данни в биологичния му паспорт“. Със сигурност словакът ще пропусне Световното първенство по лека атлетика в Лондон, което трябва да се проведе от 4 до 13 август. „Винаги съм бил за честния спорт, заради което писмото от Международната лекоатлетическа федерация, в което ме известяват за това, че има съмнения, че взимам допинг, е истински шок за мен – коментира Тот пред Inside the Games. – По всички възможни начини и с помощта на най-добрите възможни юристи и специалисти в тази област ще докажа, че съм чист и вероятно стама дума за специфична особеност на организма ми“.", "date": "2017.07.09", "title": "Олимпийският шампион в спортното ходене пропуска Световното първенство по лека атлетика заради съмнения за употреба на допинг"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0---%D1%83%D0%B1%D0%B8%D0%BB%D0%B8-%D1%81-%D0%BD%D0%BE%D0%B6-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B2%D0%B8%D1%86%D0%B5%D0%BF%D1%80%D0%B5-news672766.html", "text": "В политическото съсловие Илияна Йотова често е наричана Желязната лейди. Вицепрезидентът на България рядко дава воля на емоциите си, но 2003 г. се оказва трагична за нея и семейството й. При нелеп инцидент, тогава заемащата длъжността прессекретар на БСП, Йотова губи баща си – Малин Тодоров, който е уважаван лекар-гинеколог в Сливница, където в последните дни от живота си заема поста на кмет. Илияна и до ден-днешен си спомняла минутата, в която й съобщили, че татко й е приет в критично състояние в „Пирогов“, където екип от негови колеги се бори да го спаси от лапите на смъртта. Дотам се стига след фатална препирня на Малин с разгневен пенсионер. Тогава медиите съобщават, че сблъсъкът между двамата мъже е породен от имотен спор. В ранните сутрешни часове на фаталния 22 август 2003 г. докторът се качва на влака София-Драгоман, с който пътува до работното си място в Сливница. С нападателя му си разменят остри реплики, след което 74-годишният тогава пенсионер напада бащата на Йотова с нож и го наръгва безмилостно четири пъти. След инцидента Тодоров е откаран в спешното на „Пирогов”, където лекарски екип се бори да го спаси в операционната три часа. Прободните рани в областта на сърцето, дебелото черво и ръцете обаче се оказват пагубни и докторът почива от сърдечна недостатъчност. Убиецът му изпада в нелегалност, а разследващите първоначално смятат, че е посегнал на живота си. След като цялата полиция е мобилизирана и вдигната на крак, 74-годишният нападател е заловен. Съдът скоро се произнася по делото и му дава 16 години затвор за умишлено убийство. Старецът е осъден и да плати на тримата наследници на жертвата – Илияна, сестра й и майка им, общо 75 хил. лв. кръвнина, както и 7 хиляди лева разноски по делото, но в онзи момент и трите все още не могат да се примирят със загубата. Тежко изживява трагедията и сестрата на вицепрезидента – Румяна. Навремето тя избира да наследи професията на знаменития им баща и през годините се доказва като специалист в областта на дерматологията и венерологията. Работи в престижни болнични заведения, а върхът в кариерата й е, когато е избрана за шеф на Здравната каса. Тогава се появяват твърденията, че е уредена на поста благодарение на ходатайство от страна на сестра си, но Румяна бързо развенчава митовете. Твърди, че двете с Илияна са колкото еднакви, толкова и различни. Вицето на Румен Радев била по-голяма романтичка, докато сестра й, като блестящ математик, стъпвала здраво на земята.", "date": "2017.07.09", "title": "САМО В ПИК И \"РЕТРО\"! Трагедия в семейството на Илияна Йотова - убили с нож бащата на вицепрезидентката във влака"}
{"url": "http://pik.bg/%D0%BE%D1%82-%D0%B4%D0%BD%D0%B5%D1%81-%D0%BA%D0%B0%D1%82-%D0%BD%D0%B8-%D0%B4%D0%B5%D0%B1%D0%BD%D0%B5-%D1%82%D0%B0%D0%B9%D0%BD%D0%BE-%D0%BD%D0%B0-%D0%BF%D1%8A%D1%82%D1%8F-news673745.html", "text": "От днес премахват табелите, предупреждаващи за камери на пътя. Така шофьорите няма да знаят кога и къде ги снимат. А целта - те да бъдат превъзпитани и да не намаляват скоростта само за пред камерите. За срок от един месец ще се отнема книжката на собственик, който допуска или предоставя управлението на моторно превозно средство на човек, употребил алкохол над 0,5 промила или наркотични вещества. И още: нарушения, заснети с видеокамера, за които не се отнемат контролни точки или право на управление на автомобил, да се издават електронни фишове. За срок между 6 месеца и година ще се прекратява регистрацията на автомобил, чийто собственик го е предоставил на лице без книжка, съобщава Нова телевизия. За период от 6 месеца до една година ще се прекратява регистрацията на пътно превозно средство, ако неговият собственик го управлява, без да притежава шофьорска книжка или е употребил алкохол с концентрация в кръвта над 0,5 промила или наркотици. Същата принудителна мярка ще се въвежда и за собственик, който откаже проверка с техническо средство за алкохол. Съгласно промените на пълнолетните лица, употребили наркотици и алкохол ще се търси наказателна отговорност, ако са причинили увреждане или смърт.", "date": "2017.07.09", "title": "От днес КАТ ни дебне тайно на пътя "}
{"url": "http://pik.bg/%D1%81%D0%BF%D0%BE%D1%80-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%81%D1%8A%D0%B6%D0%B4%D0%B0%D0%BB%D0%B8-40-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B0%D1%82%D0%B0-%D0%BD%D0%B0%D0%BC%D0%B5%D1%81%D0%B0-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-%D0%B2--news673743.html", "text": "Президентите на Русия и Съединените щати Владимир Путин и Доналд Тръмп спорили около 40 минути по време на срещата си в Хамбург, в рамките на сбирката на Г-20, по темата за евентуална намеса на Русия в президентските избори в САЩ, съобщава The New York Times, позовавайки се на източник от Белия дом. Отбелязва се, че дискусията е била доста напрегната. Според информацията Путин е настоявал за категорични доказателства, че Русия може да е опитвала да повлияе на резултатите от президентските избори. След като темата била дискутирана около 40 минути, Тръмп заявил, че е време разговорите да се насочат и към други теми.", "date": "2017.07.09", "title": "Спор! Владимир Путин и Доналд Тръмп обсъждали 40 минути предполагаемата намеса на Москва в изборите в САЩ"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D1%8E%D0%B1%D0%BE-%D0%BD%D0%B5%D0%B9%D0%BA%D0%BE%D0%B2-%D0%B7%D0%B0%D0%BA%D0%BE%D0%B2%D0%B0-200-%D0%BA%D0%B8%D0%BB%D0%B0---%D0%BA%D0%BE%D0%BC%D0%B8%D0%BA%D1%8A%D1%82-%D0%B1%D1%80%D0%B0%D0%B4%D1%8F%D1%81%D0%B0-%D0%BA%D0%B0%D1%82%D0%BE-%D0%BF%D0%BE%D0%BF-%D0%BF%D0%B0%D0%BD%D1%82%D0%B0%D0%BB%D0%BE%D0%BD%D0%B8%D1%82%D0%B5-%D0%BC%D1%83-%D1%81-news673763.html", "text": "Любо Нейков е излязъл извън всякаква форма, видя „Ретро“. Комикът достигнал критичните 200 килограма тегло, тялото му напълно се амортизирало, а скоро сигурно щяло да му се наложи да си вземе асистент, който да му помага с придвижването. С напълняването актьорът вече съвсем не можел да си открива подходящи дрехи и се принудил да ангажира шивачки, които да го обличат. На последната си публична изява в родния си Червен бряг, където общинарите го удостоили с почетен плакет за особени заслуги към населеното място, Любо се появил с панталон, наподобяващ размерите на палатка. Сакото и ризата също едва обгръщали огромния му като орбита корем, от който Нейков вече не виждал дори върховете на обувките си. Завръзването на връзките се превърнало в голямо изпитание за шефа на „Комиците“, който често се случвало да ходи в неизряден вид в офиса си, където молел подчинените си служители да му асистират с привеждането на обувките в приличен вид. Освен, че е удвоил паласките и корема си, Нейков качил и на бузи. Понеже искал да скрие обема на лицето си, царят на комедията си пуснал брада. Ефектът обаче се превърнал в дефект и сега Любо изглеждал като болен старец, защото космите, които растяли, били прошарени. Заедно с брадата избуяла и косата му, която заради лошите му здравословни показатели пък още преди години оредяла. Колегите му се шегували, че приличал на чичко Тревичко, но вироглавият тв продуцент си втъпявал, че новата му визия го освежавала. И това лято Нейков се заричал, че най-сетне ще се втали и ще достигне до килограмите от юношеските си години, но волята за сетен път го предала. Независимо от наедряването, Любо нямал никакви намерения да пропусне почивката на плажа, а целия август щял да прекара на гръцката си вила край морето. Със съгражданина си Ники Кънчев", "date": "2017.07.09", "title": "САМО В ПИК И \"РЕТРО\"! Любо Нейков закова 200 кила - комикът брадяса като поп, панталоните му с размер на палатка"}
{"url": "http://pik.bg/%D0%BE%D1%82%D0%B1%D0%BE%D1%80%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D1%81%D0%BF%D0%B5%D1%87%D0%B5%D0%BB%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BB%D0%B8%D0%B3%D0%B0-%D0%BF%D0%BE-%D0%B2%D0%BE%D0%BB%D0%B5%D0%B9%D0%B1%D0%BE%D0%BB-news673746.html", "text": "Мъжкият национален отбор по волейбол на Франция спечели Световната лига, съобщава сайтът на Международната федерация по волейбол. В мача за титлата в най-комерсиалния волейболен турнир в света избраниците на треньора Лоран Тили победиха тима на домакините на заключителния турнир от Бразилия с 3:2 гейма (21:25, 25:15, 25:23, 19:25, 15:13). Суперзвездата на френския волейбол Ървин Нгапет приключи мача с 29 точки. За Бразилия най-резултатни с по 22 точки бяха Рикардо Лукарели и Уолас де Соуза. Франция печели Световната лига за втори път в историята след 2015 година. В мача за третото място Канада победи САЩ с 3:1 гейма (18:25, 25:20, 25:22, 25:21).", "date": "2017.07.09", "title": "Отборът на Франция спечели Световната лига по волейбол"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BA%D1%80%D0%B0%D0%B9-%D0%BD%D0%BE%D1%89%D0%B5%D0%BD-%D0%BA%D0%BB%D1%83%D0%B1-%D0%B2-%D0%BE%D1%81%D0%BB%D0%BE-news673741.html", "text": "Четирима човека са били ранени при стрелба край нощен клуб в столицата на Норвегия Осло, съобщава Aftenposten. Според информацията сред пострадалите има както посетители на заведението, така и служители от персонала. Органите на реда са задържали заподозрян за стрелбата. Все още не е ясна причината за случилото се.", "date": "2017.07.09", "title": "Инцидент! Четирима ранени при стрелба край нощен клуб в Осло"}
{"url": "http://pik.bg/%D1%81%D0%B5%D0%BC%D0%B5%D0%B9%D0%BD%D0%B0-%D1%80%D0%B0%D0%B4%D0%BE%D1%81%D1%82-%D1%81%D1%82%D0%BE%D0%B8%D1%87%D0%BA%D0%BE%D0%B2-%D1%87%D0%B0%D0%BA%D0%B0-%D0%BD%D0%BE%D0%B2%D0%BE-%D0%B1%D0%B5%D0%B1%D0%B5-news673581.html", "text": "В семейството на Христо Стоичков скоро отново ще се чуе бебешки плач. Носителят на „Златната топка“ за 1994 г. е в очакване на второто си внуче, научи сензационно „Ретро“. По-малката дъщеря на Камата е бременна от съпруга си - хърватина Лука, с когото се венчаха през миналия август с пищно тържество в Етрополския манастир. Христина пазела радостната новина в тайна, защото се притеснявала от лоши очи и уроки и единствено нейното семейство и родителите на мъжа й знаели за бременността. Двамата с Лука са заедно от четири години, но след сключването на брака си взели решение, че вече им е време да увеличат фамилията с още един член. Полът на бебето отдавна бил ясен, а по всяка вероятност наследничката на легендата на „Барселона” щяла да кръсти новороденото на татко си, към когото е силно привързана. Христина се чувствала спокойна, а съвети за бъдещото майчинство получавала най-вече от сестра си Мика, която роди момиченце през септември миналата година. И двете дъщери на Стоичков живеят в Маями, а първородната внучка на Камата непрекъснато гостувала в дома на леля си. Наскоро Христина и мъжът й публикуваха в социалните мрежи мил фотос, на който позират с малката Миа, а семейните им приятели коментираха, че родителството страшно им подхожда. Хърватинът от своя страна отговори: „Остава още малко“, с което потвърди предстоящото щастливо събитие. Връзката на Христина и Лука започва, след като щерката на Стоичков се дипломира в престижния американски университет „Бъркли“. Запознава ги тяхна обща приятелка от България. Тогава хърватинът все още е действащ тенисист, а днес работи като мениджър в организация. През 2009 г. достига 620-о място в световната тенис ранглиста, но няма победи от значими турнири. По време на спортната си кариера хърватският здравеняк печели близо 50 000 лева, но днес препитанието му е свързано с бизнеса. Самият Стоичков харесвал повече Лука от другия си зет Айкут, който e помак по произход. Постоянно го хвалел и бил с изключително мнение за него. „Никога не съм се месил в избора на дъщерите ми, що се отнася до приятелите им. Хората говорят само глупости и от години искат да ни видят на дъното, но ние си оставаме щастливо семейство“, казва радостен и горделив бъдещият дядо Христо Стоичков.", "date": "2017.07.09", "title": "СЕМЕЙНА РАДОСТ! Стоичков чака ново бебе"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BE%D1%80%D0%B0%D0%BA%D1%83%D0%BB-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B4%D0%B0%D0%B2%D0%B0%D1%82-%D0%BF%D0%BE-40-000-%D0%BB%D0%B2-%D0%B7%D0%B0-%D0%BC%D0%B0%D0%B3%D0%B8%D0%B8-news670003.html", "text": "\"Това правителство – хубаво-лошо – ще си изкара пълния мандат. Има голям шанс за това. Тази прогноза направи оракулът на село Граница Василка Анакиева. Колоритният медиум разкри, че родните депутати и политици дават хиляди левове за направата на арабски и турски муски. Амулетите им служели, от една страна, да се задържат на власт, а от друга – да се пазят от съдебни дела. И в новото Народно събрание ги има тия. Дават по 40 000 лева за магия“, не цепи басма никому лютата кюстендилка. „Когато бяха изборите, дадох прогнози по Нова телевизия, че  Марешки трудно, но ще влезе в парламента. Патриотите също казах, че ще имат успех – това се потвърди. Те имат много трески за дялане, но на този етап ще са по-полезни за страната ни“, информира жената с трето око. Според нейния метод на прогностика третото правителство на Борисов ще се задържи над водата въпреки особеностите на „родното блато и буриите в световния океан“. „Не може с магическа пръчка да се оправи у нас всичко отведнъж. Лека-полека ще вдигнат пенсиите и стандарта. За стена по границата по-добре да не дават повече пари, защото емигрантският поток ще понамалее. Слави Трифонов протестира сега пред парламента, но неговия мажоритарен вот няма да го допуснат. Няма да влизам в подробности, но от много високо ниво, не тук, в България, не са дава това да се случи. Ако искаше да е полезен, Славито можеше да влезе в политиката, но изпусна момента. Гледам го – мъчи се, иска да направи партия, но не му се дава Отгоре. Виж, Бойко си има някаква закрила от Божия свят. Ако говорим за физическото земно ниво, Борисов го държат яко американците“, разкрива посветената жена, влизайки доста в конспиративни теории. Василка казва още, че положението в България не е никак розово. Напоследък взели да идват при нея все повече хора със страхови неврози, паникатаки, депресии. „Едно момче от село Дрен беше изпаднало в психическа криза – искаше да се самоубива. Една известна гадателка изкрънкала 1800 лева от баща му уж да го оправи. Нищо не направила. Дойдоха при мен , отидохме на едно специално свещено място. Там направих стар български ритуал за здраве и момчето дойде на себе си, защото беше в нещо като умопомрачение“, разказва Василка. Но човек, докато я слуша, спокойно може да си направи не само здравен, но и социален разрез на съвременното ни общество. И в резултат ще се получи национален рейтинг три пъти БББ – хората са болни, безпарични и безработни. „Ето, идват при мен хора, теглили кредити, при това неголеми. Казват ми: \"Дотука бяхме, лельо Васе, вече не можем да ги погасяваме.\" Веднага им чукат на вратите да им вземат имуществото. Реално на тези хора аз не мога да им дам пари, че да им помогна. Това, което правя в случая, е да им заредя биоенергийните батерии и да ги накарам да се стегнат.” Разказва ми, че наскоро имала един борец от град Кюстендил, който си изпатил. Тъй като заразял любовницата си, тя решила да му мъсти, като платила за жесток ритуал за несполука в бизнеса. „Хич не са мит тия работи. Има си хора за всичко – както за доброто, така и за лошото. Ако се загледате, ще ги видите – едни хора, дето ходят по гробовете в късна доба. Рият пръст от пресен гроб и наричат за смърт. Преди време бяха заклали кокошки пред дверите на една черква пак заради техни си сатанински дела“, убедена е жрицата от Югозападна България. Наскоро от Самоков майка довела син си при нея. Анакиева му направила восъколеене за изчистване на аурата. От отливката не щеш ли, изскочила змия, ама досущ като истинска. „Много интересно, но проблемите при тях бяха дошли, след като синът е бил ухапан от змия. Дали заради стреса, но нещата и в здравето тръгнали назад. Казах им всичко това, а те само потвърдиха, че са имали точно такъв инцидент“, разправя възрастната жена. По думите ѝ при други случаи вдигала хора, изпаднали в кома. Изброява Росен от „Младост“, друго дете от Сапарева баня. На моите скептични помятания, че това вече звучи прекалено фантастично, Анакиева отговаря: „Има по-висша сила от нас. Когато знаеш как да се обърнеш към нея с молитва и наричане, чудесата се случват. В атмосферата около нас има заредени частици. По тях информацията се предава със скорост, по-бърза от тази на светлината. Същите принципи, но на малко по-ниско ниво, ползват радиото, телефоните и телевизията.“ Феноменалната дама навремето стана популярна покрай риалитито „Ясновидци“ по Би Ти Ви. Заявява, че има способностите си по наследство, тъй като бабите и по майчина, и по бащина линия били медиуми целители. Днес до нейните паранормални способности често опирали и бездетни двойки. Обяснява ми, че при тях влияе на хормоните в хипофизата, след което регулира енергиите в чакрите на тялото. Така се получавало чудото на зачеването. Иманяри също тропали на вратите ѝ по късна доба. И без полиция Василка Анакиева си признава, че като по-млада давала информация за заровени съкровища, но вече спряла, тъй като това е доста опасно занимание. „Златото в България е прокълнато. Навремето древните са правили магически защити срещу посегателства на гробниците. От какво, мислите, си отидоха толкова големи археолози? Сърцето на Георги Китов например беше покосено от такъв енергиен въртоп“, хвърля нова бомба Василка. За своята дарба казва, че черпи сили като от фуния от четвъртото измерение. По повод 15 май, когато е Световният ден на климата, я питам, дали там горе случайно не се казва нещо и за мистериозното глобално затопляне. Тук Анакиева разкрива, че пирамидите не бивало да се пипат, тъй като големи катаклизми имало да се случат на планетата ни. „Не мислете, че случайно по цялото земно кълбо древните са правили точно тази геометрична форма. Функцията на пирамидите е да регулират въртенето на Земята и да държат стабилен климата. Същото е и с нефта и газа, които имат своя си функция. Забележете, че откакто започнахме да се бъркаме в недрата на планетата, да правим ядрени опити долу и в океаните, тръгнаха големите земетресения, цунами, наводнения, изригвания на вулкани. Прекъснахме връзката Земя–Космос, за това боледува човекът, а войните и омразата вземат връх“, убеден е оракулът на село Граница. Пояснява, че древните светилища и у нас всъщност били направени така, че да движат енергиите на планетата ни. Ако не ги пипаме тук, нямало да има чак такива аномалии с изключение на температурите, които ще вървят нагоре стремително. Иначе по повод природните катаклизми ясновидката пророкува, че през лятото ще има земетресения, но в Гърция и в Турция. Няма да има сериозни наводнения. С реколтата на доматите обаче ще имаме проблеми. Юли ще е идеален месец за море с температури до 37-40 градуса. \"Май и юни ще са по-дъждовни, но без големи наводнения“, прогнозира още парапсихоложката. „През август ходете на планина. Организмът ни само там се зарежда, другото е суета“, призова мъдрата жена.", "date": "2017.07.09", "title": "САМО В ПИК И \"РЕТРО\"! Оракул: Депутати дават по 40 000 лв. за магии "}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%BE%D0%B6%D0%B0%D1%80-%D0%B2-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B0-%D0%BF%D0%BE%D0%B4%D1%81%D1%82%D0%B0%D0%BD%D1%86%D0%B8%D1%8F-%D0%BE%D1%81%D1%82%D0%B0%D0%B2%D0%B8-%D0%BD%D0%B0-%D1%82%D1%8A%D0%BC%D0%BD%D0%BE-%D0%BE%D0%BA%D0%BE%D0%BB%D0%BE-140-000-%D0%B4%D1%83%D1%88%D0%B8-%D0%B2-%D1%81%D0%B0%D1%89-news673750.html", "text": "Около 140 000 души останаха без ток заради пожар в електрическа подстанция в долината Сан Фернандо, Лос Анджелис, съобщава агенция Ройтерс. Според информация на местното управление за хидро и електроенергия, електричеството е било спряно докато аварийните екипи потушават огъня. Не се уточнява, кога електрозахранването ще бъде възстановено. Не е ясен и размерът на пораженията на електрическата подстанция. Отбелязва се, че в района на Лос Анджелис в последните два дни температурите са доста високи.", "date": "2017.07.09", "title": "Инцидент! Пожар в електрическа подстанция остави на тъмно около 140 000 души в САЩ"}
{"url": "http://pik.bg/%D0%BC%D0%B5%D0%BB%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-27-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%B2-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-news673768.html", "text": "Агенция „Фокус“ от ОДМВР-Варна 27-годишен мъж е с опасност за живота след катастрофа между мотоциклет и лек автомобил на кръстовището на бул. „Владислав Варненчик“ и ул. „Георги Бенковски“. Това съобщиха за . Инцидентът е станал около 20.15 часа снощи. Тежко пострадалият е водачът на мотоциклета. Изясняват се причините и обстоятелствата, довели до инцидента. По случая има образувано досъдебно производство.", "date": "2017.07.09", "title": "МЕЛЕ ВЪВ ВАРНА! 27-годишен моторист бере душа след удар в автомобил"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3-%E2%84%961-%D0%B4%D0%BE%D1%86-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D0%B6%D0%B5%D0%B3%D0%B0%D1%82%D0%B0-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D1%81-36%C2%B0---%D0%B5%D1%82%D0%BE-%D0%BA%D0%B0%D0%BA%D1%8A%D0%B2-%D1%89%D0%B5-%D0%B5-news673765.html", "text": "Температурата не стигна 45°, макар че повечето от надеждите бяха за Горнотракийската низина и района на Русе, но в Русе термометърът показа 43 градуса и половина, но пишещите братя позакръглиха до 44°. Дългосрочната прогноза, която дадохме преди повече от два месеца, беше за топло лято с горещи вълни. Казахме, че ще бъде нормално топло, дори малко по-топло. Като не е изключено температурите да достигнат 40 градуса, и обратно – да има дни с 20-ина градуса. Е, успяхме да видим крайни прояви на климата у нас – на много места температурата достигна и надвиши 40°, имаше местни рекорди, но абсолютните максимални рекорди за България не бяха достигнати.Това, което по-рядко се случва и не е толкова типично, е фактът, че от 40 градуса в събота, в понеделник отбелязахме 20° - рязко понижаване на температурата. Западна България беше едно от най-хладните места в Европа на тази географска ширина в понеделник. Но такова рязко понижение на температурата се случва веднъж на 20-ина години за 36 часа. В Испания иПортугалия, където в продължение на една седмица беше 40 градуса, също после температурата при тях падна на 20 градуса. Така че няма драма и нищо извънредно - просто крайни прояви на времето и климата. Българите постъпиха много отговорно, вслушваха се в медиите и в съветите. За милион и двеста хилядна София 250 случая на повикани линейки във връзка с високите температури дори са практически нищо. Топлата вълна през 2003 г., която обхвана Западна Европа, доведе до преждевременната смърт на 70 000 души! През 2010 г. горещата вълна, обхванала Москва и Подмосковието, доведе до смъртта на 10 000 души! При цялото ми уважение към тези 5-има души, които загубиха живота си в жегите, не може да си правиш с природата смъртоносно селфи. Не може при 40 градуса на едни златни хубави години да тръгнеш да тичаш в Борисовата градина.Трябва да има уважение към природата. И ако този човек беше останал вкъщи да си почине, той щеше да радва своите близки и да се радва на живота си. Още в четвъртък и петък в София ще стане 30 градуса. А в Пловдив и Бургас - 35-36 градуса. Вървим отново към затопляне. Но засега не се очертава такава мощна гореща вълна. Ще има още няколко топли вълни, но за 40 градуса няма индикация до този момент и в дългосрочните, и в средносрочните прогнози. Това не е лошо, защото сега започва жътва, зърното ще изсъхне и ще бъде с високо качество, готово за прибиране. Ако през юли не е 35-36 градуса, кога. По морето ще бъде перфектно. След валежите във вторник още в четвъртък и петък ни очаква чудесно време и така ще продължи до средата на месеца, като малко по-хладно с малки валежи ще бъде около 8-9 юли и около 19 юли. До края на месеца ще се радваме на топло слънчево време, изключително приятно и за почивка, и за работа на полето. Това никой не може да предвиди. Пороите и градушките са явление, което не американец, не руснак, никой специалист няма как да предскаже, особено месец предварително. Тяхното предвиждане е възможно няколко дни по-рано. Но винаги през лятото съществува възможност за поройни валежи. А каква е прогнозата ви за август? Има две големи прогнози – европейската е за топъл юли и август, дори малко по-топли от нормалното. Докато американската прогноза на NOAA и на НАСА е за малко по-хладни от нормалното юли и август. Аз лично се присъединявам към европейската, защото всички индикации сочат за нормално топло и малко по-топло лято. С валежи в нормата, дори на места - малко по-ниски от нормата. В ниската част на България най-топло е било на 5 юли в далечната 1916 г. в Садово, когато са измерени 45 градуса и две десети. Но повечето мои колеги, както и аз, смятаме тази температура за нереална. Защото анализът на малкото синоптичен материал, който има оттогава, показва, че не се е случила тази температура и има някаква инструментална грешка. Другият рекорд е на 5 юли 2000 г. в Пловдив, на летището – 45 градуса точно.   Още нещо любопитно. Най-топлата вода на Черно море е била 31 градуса и 2 десети. Сега в момента водата има изключително голямо разнообразие. Поради т. нар. апвелинг - заради издухването на топлата вода навътре в морето и идването на нейно място на студена вода, на север в района на Крапец температурата на водата е около 16 градуса. А в южните акватории е между 22-23°, на места до 25°. Така ще се задържи през целия юли – от порядъка на 24-25 градуса.", "date": "2017.07.09", "title": "САМО В ПИК И \"РЕТРО\"! Климатолог №1 доц. Георги Рачев: Жегата се завръща с 36° - ето какъв ще е август"}
{"url": "http://pik.bg/%D0%BA%D1%8A%D1%81%D0%BC%D0%B5%D1%82-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B5%D0%BD-%D1%84%D1%80%D0%B0%D0%BD%D1%86%D1%83%D0%B7%D0%B8%D0%BD-%D1%81%D0%BF%D0%B5%D1%87%D0%B5%D0%BB%D0%B8-1-%D0%BC%D0%B8%D0%BB%D0%B8%D0%BE%D0%BD-%D0%B5%D0%B2%D1%80%D0%BE-news673742.html", "text": "Безработен французин от департамента Гар спечели от лотарията над 1 милион евро, съобщи изданието Ouest France, цитирано от РИА-Новости и БГНЕС. Мъжът на около 40-годишна възраст бе заложил само 5 евро в лотарията „Моят милион“ в будка за цигари. Смятал, че печалбата ще бъде 4 евро. Той така и нямал да разбере какво е спечели, ако не бе продавачът. поясни собственикът на будката Стефан Лорка. Той добави, че лично съпроводил победителя до Париж, където след всички необходими проверки, продължили близо седмица, мъжът получил съответния чек. Неговото име не се съобщава, нито пък за какво смята да похарчи парите.", "date": "2017.07.09", "title": "КЪСМЕТ! Безработен французин спечели 1 милион евро"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8-%D0%BD%D0%B0%D0%B4-290-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BF%D1%80%D0%B8-%D1%80%D0%B0%D0%B7%D0%BC%D0%B8%D1%80%D0%B8%D1%86%D0%B8%D1%82%D0%B5-%D0%B2-%D1%85%D0%B0%D0%BC%D0%B1%D1%83%D1%80%D0%B3-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B3-20-news673739.html", "text": "Над 290 човека са били задържани от органите на реда в последните три дни в Хамбург заради участие в размириците, свързани със срещата на лидерите на Г-20, която се проведе на 7 и 8 юли в града, съобщава Франс Прес, цитиран от Би Ти Ви. Ранени са 213 представители на полицията. В събота вечер се стигна до поредни сблъсъци между демонстранти и полицаи. Протестиращите се събраха в квартала Шанцен, смятан за местен бастион на радикалната левица. Въоръжени с бутилки, те атакуваха и палиха автомобили. Полицията използва водни оръдия и сълзотворен газ, за да разпръсне протестиращите.", "date": "2017.07.09", "title": "Протести! Над 290 души са задържани при размириците в Хамбург по време на срещата на Г-20"}
{"url": "http://pik.bg/%D1%89%D0%B5-%D0%B7%D0%B0%D0%B4%D1%8A%D0%BB%D0%B6%D0%B8-%D0%BB%D0%B8-%D0%BD%D0%B7%D0%BE%D0%BA-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%B4%D0%B0-%D0%B8%D0%B7%D0%BF%D0%B8%D1%81%D0%B2%D0%B0%D1%82-%D0%BF%D0%BE-%D0%B5%D0%B2%D1%82%D0%B8%D0%BD%D0%B8-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-news673751.html", "text": "Мартин живее два живота – своя и на още един човек, чието сърце вече осем години бие в гърдите на Мартин, съобщава Нова телевизия. Отговорността е голяма. Както за момчето, което спазва всички предписания на лекарите. Така и за лекарите, станат ли факт новите указания за лекарствата. Мартин не разбира как неговия, или чийто и да било друг живот може да бъде оценен като по-скъп, или по-евтин. Остава да разчита на изричното уточнение на касата, че изборът на по-евтиното лекарство ще е задължителен само при един и същ очакван ефект. Генериците са със същата молекула като скъпия оригинал. А в случая касата иска да наложи избор между лекарства с различен състав, но с еднакво действие. Това го знаят и в Здравната каса. Аптекарите и лекарите обаче се виждат принудени да им го напомнят. На свой ред касата уточнява, че промяната, която цели, още не е формулирана окончателно. И че е заимствана от опита на държави като Великобритания, Франция и Германия. От Асоциацията на собствениците на аптеки предлагат да се въведе генерично изписване – тоест лекарят да изписва най-доброто според него, но ако същата молекула се продава под друго име, по-евтино, пациентът да може да си спести доплащането. Според майката на Мартин, генерикът за малко не е коствал живота му. Затова и никой не може да отрече водещата роля на лекаря в избора на лекарство. Не я отрича и касата – но ще иска обосновка за скъпите терапии. Ако Парламентът й разреши. Ще задължи ли Здравната каса лекарите да изписват по-евтини лекарства? Засега това е само намерение за промяна в Закона за здравното осигуряване, но то вече предизвика сериозни възражения от страна на Българския лекарски съюз, асоциацията на собствениците на аптеки и пациентите.", "date": "2017.07.09", "title": "Ще задължи ли НЗОК лекарите да изписват по-евтини лекарства?"}
{"url": "http://pik.bg/%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-%D0%B8%D0%B7%D0%B3%D0%BE%D1%80%D0%B8%D1%85%D0%B0-%D0%BA%D1%80%D0%B0%D0%BD%D0%B0-%D0%BA%D0%BE%D0%B9%D1%82%D0%BE-%D0%B4%D0%B5%D0%BC%D0%BE%D0%BD%D1%82%D0%B8%D1%80%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%B4%D0%BE-%D0%BD%D0%B4%D0%BA-news673773.html", "text": "Кранът, който трябваше да демонтира Паметника \"1300 години България\", е изгорял. Това съобщава в профила си във Фейсбук Пламен Даракчиев. \"Около 3 след полунощ са атакували обект \"Шестокрилия\". Вероятно с коктейли \"Молотов\", тъй като е изгорял чисто новия 150-тонен кран на фирмата изпълнител на строителните работи по демонтажа на паметника. Щетата е най-малкото 1 млн, колкото струва кранът. Червените интелектуалци, вдъхновители на протеста в защита соцсимвола са абсолютно невинни. Най-малкото, заради причини от възрастово естество\", пише Пламен Даракчиев.", "date": "2017.07.09", "title": "ПРОВОКАЦИЯ?! Изгориха крана, който демонтира паметника до НДК"}
{"url": "http://pik.bg/%D0%BD%D0%B5%D0%B2%D0%BE%D0%BB%D0%B8%D1%82%D0%B5-%D0%BD%D0%B0-%D0%B5%D0%B4%D0%B8%D0%BD-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BC%D0%B0%D0%BD%D0%B8%D1%8F%D1%82%D0%B0-%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D0%BE%D0%BD%D1%81%D0%BF%D0%B8%D1%80%D0%B0%D1%86%D0%B8%D1%8F-%D0%B2%D1%81%D0%B5-%D0%BF%D0%BE-%D1%81%D0%B8%D0%BB%D0%BD%D0%BE-%D1%82%D1%80%D0%B5%D1%81%D0%B5--news673464.html", "text": "Росен Плевнелиев се разболява все по-повече и явно все по-тежко от манията си за световната конспирация, която е виновна за всички неволи на страната ни и на цялата вселена. Да търсим виновник за тегобите си вън от нас, някъде далеч, е наша народностна черта. Но при Плевнелиев тя стига недостижими висоти. Всичко, което се случва в момента на Балканите, е плод на външна намеса, категорично отсече Росен Плевнелиев. И кой е виновен? Това е риторичен въпрос - Русия, разбира се, вечният трън в очите на Плевнелиев. Да не забравяме, че още докато той беше действащ президент, не минаваше ден без да нахока Москва и да й обяви война. Дори стигна до там да посъветва Тръмп да не се сближава с Русия, хвалейки се как бил първият, опълчил се на руския президент. Скочила мравката на слона! Плевнелиев включи руската тънка червена линия и в най-актуалния в момента проблем за възраждането на добросъседските отношения между България и Македония. \"Притеснен съм от опорните точки на медиите на Заев, на БСП и на сръбските националисти, защото виждам, че те са еднакви и мисля, че те са създадени в Москва\", отсече с апломб като последна инстанция президентът. И в ястребската си политика, която през целия си мандат стриктно спазваше, той започна да претопля стари манджи. Припомни даже идеята за македонизма, който \"бил и", "date": "2017.07.09", "title": "НЕВОЛИТЕ НА ЕДИН БЪЛГАРСКИ ПРЕЗИДЕНТ! Манията за световната конспирация все по-силно тресе Плевнелиев"}
{"url": "http://pik.bg/%D1%88%D0%BE%D0%BA-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BC%D1%8A%D0%BB%D1%87%D0%B8-%D0%B7%D0%B0-%D0%B4%D0%B6%D0%B5%D0%B1%D1%87%D0%B8%D0%B9%D1%81%D0%BA%D0%B0%D1%82%D0%B0-%D0%BC%D0%B0%D1%84%D0%B8%D1%8F-%D0%B7%D0%B0%D1%89%D0%BE%D1%82%D0%BE-%D1%80%D0%BE%D0%BC%D0%B8%D1%82%D0%B5-%D1%81%D0%B0-%D0%BF%D0%BE%D0%BB%D0%B5%D0%B7%D0%BD%D0%B8-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-news673753.html", "text": "Държавата мълчи за джебчийската мафия, защото ромите са \"полезни на изборите\". Аз така си го обяснявам. Институциите мълчат. Прокуратурата не се е задействала. Мълчи. Това заявява журналистът на Нова телевизия Вероника Димитрова, която направи репортажи за джебчийската мафия. Едно от разкритията й е за семейство от Елин Пелин, които са \"потомствени джебчии\", а бащата печели обществени поръчки за ремонт на Народното събрание. Кирил Илиев е приятел поне на три правителства, твърди репортерът. Преди да \"поеме\" ремонта на Народното събрание, си е \"постлал\" с други обществени поръчки - като детската градина в Сопот например. За огромни суми пари. Кирил Илиев е бивш председател на \"Евророма\". Ако се съди по регистрите на МВР, дъщерите на Илиев са трето поколение джебчийки. 17-годишната му дъщеря Надежда е с 24 регистрации за кражби. Започнала е \"занаята\" от 9-годишна. С едно бръкване от чанта е измъквала по 9000 лева. Случайно в столичен мол е обрала и прокурката на Киргизстан. Бащата заявява, че това е традиционен бизнес. И всеки, който има дъщеря, трябва да я направи джебчийка: \"Аз затова съжалявам, че имам дъщери. Но такава е традицията при нас\". 22-годишната Илияна има 5 висящи дела, осъждана е веднъж. Третата дъщеря в семейството Стефка е с 31 криминални регистрации. Момичетата крадяли в съучастие с майка си Дафинка, която е от Катуница и е роднина на Кирил Рашков. Същата съдба я чака най-малката дъщеря на Илиев - 8-годишната Ани. Бащата твърди, че никой няма да я накара да стане джебчийка насила. За да бъде продадено изгодно като булка едно момиче, трябва да е минало по този път. \"Ако имах синове, щях да търся снаха добра в тази насока. Може да е грозна, да е всякаква, но да носи. Една добра джебчийка струва 30 000 лева. По телефона Кирил Илиев се възмущава: \"Какви връзки имам? Ако съм връзкар, нямаше да стигнеш до мен!\". \"Има много гнили неща, които тепърва ще се разкрият. Има всякакъв начин да се проверят тези хора\", заявява Вероника Димитрова. Припомняме, че след разкритията през 2015 г. за джебчийската мафия от варненското Игнатиево, тя бе заплашена със саморазправа и смърт, а мъжът, отправил заплахите, е осъден на... 8 месеца условно.", "date": "2017.07.09", "title": "ШОК! Държавата мълчи за джебчийската мафия, защото ромите са \"полезни на изборите\""}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BE%D1%81%D0%B5%D0%BC-%D1%82%D0%B5%D0%BB%D0%B0-%D1%81%D0%B0-%D0%B8%D0%B7%D0%BC%D1%8A%D0%BA%D0%BD%D0%B0%D1%82%D0%B8-%D0%BF%D0%BE%D0%B4-%D0%BE%D1%82%D0%BB%D0%BE%D0%BC%D0%BA%D0%B8%D1%82%D0%B5-%D0%BE%D1%82-%D1%81%D1%80%D1%83%D1%82%D0%B8%D0%BB%D0%B0%D1%82%D0%B0-%D1%81%D0%B5-%D1%81%D0%B3%D1%80%D0%B0%D0%B4%D0%B0-%D0%BA%D1%80%D0%B0%D0%B9-%D0%BD%D0%B5%D0%B0%D0%BF%D0%BE%D0%BB-news673757.html", "text": "Осем тела са били извадени под отломките на срутилата се край Неапол жилищна сграда, съобщава The Local, като се позовава на информация от спасителните екипи, които продължават работата по разчистване на района. Пожарникари и доброволци са претърсили руините на срутилата се четириетажна сграда в град Торе Анунциата, разположена в подножието на вулкана Везувий. Съобщава се, че сред жертвите е общинският архитект, отговарящ за проверките за безопасност на сградите. Властите са започнали разследване по обвинение за престъпна небрежност. Причината за срутването се изяснява. Фокус", "date": "2017.07.09", "title": "Трагедия! Осем тела са измъкнати под отломките от срутилата се сграда край Неапол"}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D0%BD%D0%B0%D0%B4-15-000-%D0%B4%D1%83%D1%88%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0%D1%82-%D0%B2-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D1%82%D0%B0%D0%B7%D0%B8-%D0%B2%D0%B5%D1%87%D0%B5%D1%80-news673755.html", "text": "Над 15 000 души се очаква да се включат тзи вечер в поредния протест в Асеновград след нападението над млади спортисти край язовир „40-те извора“. Това съобщи пред Радио Фокус-Пловдив Йордан Тодоров, член на Инициативния комитет на протестиращите и баща на едно от пострадалите деца. По думите му протестът ще бъде мирен, като в него ще участват най-вече жители на Асеновград. „Очаквам паралелно с нас да протестират хора и в други градове. В Смолян цигани са пребили момче и жителите там ни подкрепят, както и ние тях. Надявам се да се включат колкото се може повече хора“, заяви  Тодоров. Той подчерта, че всекидневните протести през делничните дни, както и мащабните протестни действия в неделя ще продължават,  докато не се изпълнят исканията на жителите на Асеновград за строги наказания на участвалите в нападението над спортистите, за изселване на незаконно пребиваващите цигани, за събаряне на незаконните постройки и за създаване на Общинска полиция, която да гарантира сигурност. Йордан Тодоров каза още, че разрешението за протести на жителите на Асеновград е до понеделник, но то ще бъде подновено. „Ще изкараме ново разрешително и ще продължим. Това е мирен протест. Не сме там, за да се бием с циганите или нещо подобно“, коментира Йордан Тодоров. Традиционно тази вечер се очаква протестът да започне в 20:00 часа от  градината пред паметника на Цар Иван Асен II в Асеновград, а шествието – час по-късно.", "date": "2017.07.09", "title": "Недоволство! Над 15 000 души се включват в протеста в Асеновград тази вечер"}
{"url": "http://pik.bg/%D1%82%D1%80%D1%83%D0%BF-%D0%BD%D0%B0-%D0%BF%D0%BB%D0%B0%D0%B6%D0%B0-%D0%BF%D1%80%D0%BE%D1%84%D0%B5%D1%81%D0%BE%D1%80-%D0%BF%D0%BE-%D1%84%D0%B0%D1%80%D0%BC%D0%B0%D1%86%D0%B5%D0%B2%D1%82%D0%B8%D0%BA%D0%B0-%D0%BD%D0%B0%D0%BC%D0%B5%D1%80%D0%B5%D0%BD-%D0%BC%D1%8A%D1%80%D1%82%D1%8A%D0%B2-%D0%B2-%D0%BF%D0%B0%D0%BB%D0%B0%D1%82%D0%BA%D0%B0%D1%82%D0%B0-%D1%81%D0%B8-%D0%BD%D0%B0-%D0%B8%D1%80%D0%B0%D0%BA%D0%BB%D0%B8-news673778.html", "text": "Професор по фармацевтика е намерен мъртъв в палатката си на плажа в Иракли. Това съобщи за \"Флагман\" свидетел, който е бил в късния следобед вчера на мястото на разигралата се трагедия. Ученият Т.С. на 64 години бил от български произход. Близо 40 години обаче живеел в Германия, където направил научна кариера, но всяка лято идвал в родината с приятели, за да се наслади на природата. Вчера следобед, около 16 часа, било обичайното време компанията да пие кафе. След като не дошъл в уречения час, приятелите му го намерили в палатката мъртъв. Засега не са установени данни за насилие, ще бъде извършена аутопсия на тялото. \"Смятаме, че става въпрос за масивен инфаркт и почти веднага настъпила смърт\", казаха запознати.", "date": "2017.07.09", "title": "ТРУП НА ПЛАЖА! Професор по фармацевтика намерен мъртъв в палатката си на Иракли"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%82%D0%B0%D0%B9%D0%BB%D0%B0%D0%BD%D0%B4-%D0%BE%D1%82%D0%BB%D0%BE%D0%B6%D0%B8-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D1%81%D0%B8-%D0%B2-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-news673754.html", "text": "Премиерът на Тайланд генерал Прают Чан-Оча отложи официалната си визита в Съединените щати за неопределено време, съобщава изданието Bangkok Post, като се позовава на свои източници от правителството на Тайланд. Генерал Чан-Оча трябваше да посети Съединените щати на 19 юли. Според информацията отлагането на визитата е продиктувано от това, че двете страни трябва да поработят още по подготовката на предстоящите преговори. Представители на Тайланд и Съединените щати са потвърдили, че посещението ще се осъществи със сигурност, въпреки че не е ясно кога точно ще стане това. По-рано бе обявено, че Тайланд планира да възобнови закупуването на въоръжение и военна техника от Съединените щати.  Сред основните теми на предстоящите разговори се очаква да бъде военно-техническото сътрудничество между двете страни.", "date": "2017.07.09", "title": "Премиерът на Тайланд отложи визитата си в Съединените щати"}
{"url": "http://pik.bg/200-%D0%BB%D0%B2-%D0%BF%D0%B5%D0%BD%D1%81%D0%B8%D1%8F-%D0%B7%D0%B0-%D1%83%D1%87%D0%B8%D1%82%D0%B5%D0%BB-%D0%B5-%D1%81%D1%80%D0%B0%D0%BC-news673364.html", "text": "Знам, че от години пенсиите в България са най-ниски. Всички партии се заиграват с възрастните хора, че ще помислят и ще направят нещо за тях. Последните ни надежди си отидоха и с настоящите избори - пак обещания и пак нищо – накрая 200 лв. Преди дни прочетох, че пенсиите в Хърватия са 500 евро. У нас - 75 евро. В една таблица се даваха размерите на всички пенсии и пак бяхме на последно място в Европа. Какво пишеше още там - „германските пенсионери са сред най-заможните, защото винаги скачат като един срещу властта, когато се опитват да окастрят социалните им придобивки\". По същия начин реагират в съседна Гърция, а също и в Унгария и Словакия. Защо сме на 27-о (последно) място от 27 държави в Европейския съюз? Затова ли се радваха Кунева и Паси, че сме в Европа. Ние, учителите пенсионери, протестираме. 200 лв. пенсия за учители, които изнесоха на гърба си учебното дело, и то при крайно трудни условия по селата в балканските райони - без път, без ток, без никакъв обществен транспорт. Къде е г-жа Янка Такева - тя повече от 30 години оглавява Съюза на учителите? Сред учителите пенсионери вече се разказва следният виц: Срещнал бивш ученик своята любима учителка. Спрял се, целунал й ръка и благодарил за всичко, което е направила за него. Йордан Костов, Симитли", "date": "2017.07.09", "title": "200 лв. пенсия за учител е срам  "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%B2%D1%80%D0%B5%D0%B4%D0%BD%D0%B8-%D1%81%D0%B0-%D0%B7%D0%B0%D0%BC%D0%B5%D1%81%D1%82%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BC%D0%BB%D1%8F%D0%BA%D0%BE%D1%82%D0%BE-news673577.html", "text": "Тенденцията да се консумират заместители на млякото, може да се окаже вредна, защото те предизвикат проблеми със сърцето, възпаления и деменция, съобщи в. \"Дейли експрес\". Консумацията на мляко е намаляла във Великобритания с 30 % за последните 20 години и 20 % от домакинствата са заменили кравето мляко с негова алтернатива. Все по-често хората купуват бадемово мляко, кокосово кисело мляко и соев сладолед. В същото време само 5 % от британците имат непоносимост към лактоза. Различните кафенета предоставят на клиентите си избор от заместители към латето. Но не всички млека на основата на ядки се правят по един и същ начин и съставките на някои могат да предизвикат здравословни проблеми. Голяма част от тях съдържат слънчогледово олио. \"Слънчогледовото олио не е тачено сред лекарската общност, заради високите нива на омега-6, които се свързват с възпаления, болести на сърцето и деменция. Много е просто, бихте ли добавили един шот олио към закуската си? Вероятно не. Защо тогава го прибавяте със заместителя си на мляко?\", каза основателката на компанията за био продукти \"Плениш\" Кара Роузън. \"Вече консумираме много омега-6 във всекидневието си и проучване доказа, че той може да има възпалителен ефект, ако не приемаме достатъчно омега-3, за да възстановим баланса в тялото си\", каза диетологът Рик Милър. Той добави, че в някои от заместителите на млякото има добавки, като стабилизатори, емулгатори и синтетични витамини, които подобряват вкуса и текстурата и помагат първоначалният продукт да придобие вида и вкуса на мляко. Експертите предупреждават, че основното, за което трябва да следим при избора на такъв продукт, е количеството захар и е по-добре да избираме неподсладени варианти на напитката.", "date": "2017.07.09", "title": "ВНИМАНИЕ! Ето колко вредни са заместителите на млякото"}
{"url": "http://pik.bg/%D0%B3%D1%80%D1%8A%D1%86%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%BF%D1%80%D0%B5%D1%82%D1%8A%D1%80%D0%BF%D1%8F-%D1%83%D1%81%D0%BF%D0%B5%D1%88%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BE%D1%82-%D1%85%D0%B5%D1%80%D0%BD%D0%B8%D1%8F-news673726.html", "text": "Министър-председателят на Гърция Алексис Ципрас благодари на лекарския екип в една от столичните болници, където претърпя успешна операция от херния, пише електронното издание Ekathimerini. „Специално благодаря на лекарите и медицинския персонал, които въпреки трудностите, пред които са изправени, остават на фронтова линия на дълга\", пише Ципрас в социалната мрежа „Туитър“. В отделно съобщение гръцкият премиер подчертава, че \"обществените болници заслужават нашето доверие и подкрепа повече от всичко друго, защото това са местата, където служи най-забележителният и динамичен персонал\". Според изявление, публикувано от пресслужбата на Ципрас, операцията на министър-председателя е била планирана.", "date": "2017.07.09", "title": "Гръцкият премиер претърпя успешна операция от херния"}
{"url": "http://pik.bg/%D1%81%D0%B5%D1%87-%D1%87%D0%B5%D1%82%D0%B8%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%BD%D0%B0-%D0%B0%D0%BC-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%B2-%D0%B5%D0%B4%D0%B8%D0%BD-%D0%B4%D0%B5%D0%BD-news673725.html", "text": "етири катастрофи станаха в рамките на един ден на автомагистрала „Тракия“. Първият и най-тежък пътен инцидент е станал в 04.40 часа в събота. Микробус се е обърнал в канавката при 85 км на автомагистралата. На място е загинала една жена, а други шест души, сред които и дете, са откарани в болница за оказване на медицинска помощ. Трима от пострадалите - майка, дете и по-възрастна жена са настанени без опасност за живота в Областната болница в Пазарджик. Няколко часа по-късно, около 13.30 часа, възникнаха два пътни инцидента в района на 164 и 165 км от автомагистрала „Тракия“ в платното в посока Бургас. Едната катастрофа е при 164 км, между два автомобила. Няма сериозно пострадали, за един от участниците има съмнение, че е получил фрактура на крака. При другия пътен инцидент, в района на 165 км, отново между два автомобила, има нанесени само материални щети. Няма пострадали хора. Движението по автомагистралата не беше спряно, но пътни полицаи подпомагаха преминаването в участъците, където са възникнали катастрофите, предава \"Фокус\". Около 17.20 часа на „Тракия“ е регистриран нов пътен инцидент. Лек автомобил самокатастрофира при км 300 на автомагистралата, но вследствие на произшествието няма пострадали. Нанесени са само материални щети по превозното средство. Инцидентът наложи времето движението през участъка да се осъществява в едната лента. От „Пътна полиция“ припомнят на водачите да шофират със съобразена скорост, да спазват дистанция и да не предприемат рискови изпреварвания.", "date": "2017.07.09", "title": "СЕЧ! Четири катастрофи на АМ „Тракия“ в един ден"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D1%82%D0%BD%D0%BE%D0%B2%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0-%D0%B7%D0%B0%D0%B1%D1%80%D0%B0%D0%BD%D0%B0%D1%82%D0%B0-%D0%B4%D0%B0-%D0%B8%D0%B7%D0%BD%D0%B5%D1%81%D0%B5-%D1%80%D0%B5%D1%87-%D0%BF%D1%80%D0%B5%D0%B4-%D1%81%D0%B2%D0%BE%D0%B8-%D1%81%D1%8A%D0%BD%D0%B0%D1%80%D0%BE%D0%B4%D0%BD%D0%B8%D1%86%D0%B8-%D0%B2-%D1%81%D1%82-news673722.html", "text": "Държавният глава на Турция Реджеп Тайип Ердоган отново отправи остра критика към Германия заради решението на управляващите в Берлин да забранят негова изява пред сънародниците му страната, съобщава националният ежедневник Die Frankfurter Allgemeine Zeitung. В навечерието на срещата на Г-20 в Хамбург Ердоган определи мярката, наложена от федералното германско правителство, като „политическо самоубийство“. Сега турският лидер предупреди Берлин: „Един ден това ще се върне като бумеранг“. В рамките на пресконференция, последвала закриването на форума на „групата на двайсетте“, Ердоган отново подчерта, че би искал да говори пред турски граждани, живеещи в Германия. Журналистите обаче не подминаха въпроси за журналистите, които остават в турските затвори, пише \"Фокус\".", "date": "2017.07.09", "title": " Ердоган отново разкритикува Германия за забраната да изнесе реч пред свои сънародници в страната"}
{"url": "http://pik.bg/%D0%BB%D0%B5%D1%85-%D0%B2%D0%B0%D0%BB%D0%B5%D0%BD%D1%81%D0%B0-%D0%B5-%D1%85%D0%BE%D1%81%D0%BF%D0%B8%D1%82%D0%B0%D0%BB%D0%B8%D0%B7%D0%B8%D1%80%D0%B0%D0%BD-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%B1%D0%BB%D0%B5%D0%BC-%D1%81%D1%8A%D1%81-%D1%81%D1%8A%D1%80%D1%86%D0%B5%D1%82%D0%BE-news673724.html", "text": "Един от първите синдикалисти и активисти за човешки права в Полша Лех Валенса е хоспитализиран в отделението по кардиология на Медицинския университет в Гданск заради проблем със сърцето, предава Radio Poland, цитирано от \"Фокус\". Ярослав, синът на бившия президент и лауреат на Нобеловата награда за мир, съобщи в социалната мрежа „Туитър“, че последните изследвания на баща му са „тревожни“, и че в последно време той е отслабнал. На свой ред самият Лех Валенса потвърди, че има вероятност да остане под лекарско наблюдение няколко дни. Съоснователят на първия независим синдикат в Източния блок („Солидарност“), сега 73-годишен, планираше в понеделник да се включи в демонстрация в столицата Варшава.", "date": "2017.07.09", "title": "Лех Валенса е хоспитализиран заради проблем със сърцето"}
{"url": "http://pik.bg/%D0%B8%D0%B7%D1%82%D0%B8%D1%87%D0%B0%D0%BD%D0%B5-%D0%BD%D0%B0-%D0%B3%D0%B0%D0%B7-%D0%B5-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F%D1%82%D0%B0-%D0%B2-%D0%BA%D0%B8%D0%B5%D0%B2-news673718.html", "text": "По предварителни данни на властите изтичане на газ е е станало причина за експлозията в жилищна сграда в украинската столица Киев, в резултат на която загинаха двама души – мъж и жена, предава информационната агенция УНИАН. Пострадалите са шестима, петима от които са настанени в болница, шестият е отказал да получи медицинска помощ. Инцидентът се е случил в събота по обед в триетажна сграда. На място са били изпратени повече от 150 представители на различни служби, които да се включат в разчистването на развалините. Първоначално властите не бяха в състояние да установят причината за произшествието.", "date": "2017.07.09", "title": "Изтичане на газ е причина за експлозията в Киев"}
{"url": "http://pik.bg/%D0%B2-%D1%81%D0%B8%D1%80%D0%B8%D1%8F-%D0%B2%D0%BB%D0%B8%D0%B7%D0%B0-%D0%B2-%D1%81%D0%B8%D0%BB%D0%B0-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D0%BE%D0%B3%D1%8A%D0%BD%D1%8F-news673719.html", "text": "Канцлерът на ФРГ Ангела Меркел съобщи, че ще обсъди с федералния финансов министър Волфганг Шойбле въпроса за изплащането на компенсации на пострадалите от безредиците в Хамбург, предава Deutsche Welle. „Ще проверим как заедно с ханзейския град може да помогнем на жертвите на насилието, за да отстраним последиците от нанесения им ущърб“, подчерта германският лидер. Меркел осъди рязко действията на демонстрантите, описвайки ги като „разбунващи насилие“ и „неудържима жестокост“. „За тези, които действат по този начин, изобщо не става въпрос за политическа критика или за по-добър живот на хората. Тези, които постъпват така, излизат извън рамките на нашето демократично общество“, категорична бе Меркел. Същевременно канцлерът изказа одобрение към работата на спецслужбите и полицията, и благодари от свое име на всички онези, грижили се за гарантирането на сигурността по време на срещата на Г-20, пише \"Фокус\". През последната седмица повече от 200 полицейски служители пострадаха при сблъсъци с демонстрантите, припомня медията.", "date": "2017.07.09", "title": "В Сирия влиза в сила решение за прекратяване на огъня"}
{"url": "http://pik.bg/%D0%B2-%D1%81%D0%B8%D1%80%D0%B8%D1%8F-%D0%B2%D0%BB%D0%B8%D0%B7%D0%B0-%D0%B2-%D1%81%D0%B8%D0%BB%D0%B0-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D0%BE%D0%B3%D1%8A%D0%BD%D1%8F-news673720.html", "text": "В неделя по обед в части на Сирия влиза в сила решение за временно прекратяване на огъня – стъпка, която според ООН носи нови надежди за разкъсваната от кървавия граждански конфликт близкоизточна република, предава австрийската медия . „Това е стъпка в правилната посока“, заяви пред журналисти в Дамаск Рамзи Езелдин Рамзи, заместник на специалния представител на ООН за Сирия Стефан де Мистура.", "date": "2017.07.09", "title": "В Сирия влиза в сила решение за прекратяване на огъня"}
{"url": "http://pik.bg/%D1%88%D0%B5%D1%81%D1%82%D0%B8%D0%BC%D0%B0-%D1%81%D1%8A%D1%80%D0%B1%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%82%D1%83%D1%80%D0%B8%D1%81%D1%82-%D0%B2-%D0%B3%D1%8A%D1%80%D1%86%D0%B8%D1%8F-news673727.html", "text": "Министерството на външните работи в Белград потвърди, че в рамките на разследването на убийството на 22-годишен американски турист на популярния гръцки остров Закинтос, са задържани шестима граждани на Сърбия, съобщава македонското електронно издание „Локално“ . Те ще бъдат изправени пред прокурор. Младият американец издъхна от рани, получени в резултат на побой, нанесен му група сърби и един грък след спречкване в нощен бар. Засега не са известни мотивите за сбиването, завършило с трагичен изход за американеца. Разследването по случая обаче продължава.", "date": "2017.07.09", "title": "Шестима сърби задържани във връзка с убийството на американски турист в Гърция"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%BD%D0%B0-%D0%BF%D1%8A%D1%80%D0%B2%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%83%D0%BA%D1%80%D0%B0%D0%B9%D0%BD%D0%B0-news673721.html", "text": "Държавният секретар на Съединените американски щати Рекс Тилърсън пристига в неделя, 9 юли, на първото си официално посещение в Украйна, предава радио Voice of America. В Киев Тилърсън ще бъде придружаван от Кърт Волкър – бившия посланик на САЩ при НАТО, който бе назначен като специален представител за преговорите за Украйна. В рамките на посещението си в Украйна Тилърсън ще проведе среща с държавният глава на Украйна Петро Порошенко, с когото ще обсъди възможностите за прекратяване на въоръжения конфликт в източната част на страната. Внимание ще бъде обърнато и на продължаването на реформите в Украйна. „САЩ остават напълно ангажирани с целите на споразумението от Минск\", заяви държавният секретар в навечерието на отпътуването си за Киев.", "date": "2017.07.09", "title": "Държавният секретар на САЩ пристига на първо посещение в Украйна"}
{"url": "http://pik.bg/%D0%BF%D0%BE%D0%BB%D1%83%D0%B6%D0%B8%D0%B2-%D0%BD%D0%B0%D1%88%D0%B5%D0%BD%D0%B5%D1%86-%D0%BB%D0%B5%D0%B6%D0%B8-%D0%BF%D1%80%D0%BE%D1%81%D0%BD%D0%B0%D1%82-%D0%BA%D1%80%D0%B0%D0%B9-%D0%BF%D0%B0%D1%80%D0%BA%D0%B8%D0%BD%D0%B3-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%BF%D0%B0%D0%B7%D1%8F%D1%82-%D0%B3%D0%BE-%D0%B4%D0%B2%D0%B5-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%BA%D0%B8-news673728.html", "text": "Полужив на вид мъж, изглеждащ почти като труп, прекара доста часове тази нощ проснат на тъмна алея срещу хотел „Континентал“ в западната част на Слънчев бряг. Тялото му бе сбутано в храстите. Минувачи се стряскаха, притеснявайки се да не му е прилошало. „До ръката му обаче имаше бутилка бира, а човекът, макар и едва - примигваше“, твърдят очевидци, които изпратиха кадър и в редакцията на \"Бургас Инфо\". 45 минути след полунощ срещу неделя. „Притеснихме се, но край човека имаше две англичанки, които с умели движения го пазеха. Подаваха сигнал и на колите, които паркират в района, така че да не го смачкат.“, казаха хората. Според тях чужденките са се вживели в ролята на регулировчици и буквално следели всяко евентуално трепване на падналия човек. Не се знае дали по някое време е дошла полиция. \"Вероятно е препил, но подобни гледки не са приятни за хората, които искат просто да паркират. Ами, ако го бяхме сгазили? Добре, че англичанките действаха като служители на паркинг, за да не стане беля\", коментираха шофьори, стресирани от ситуацията.", "date": "2017.07.09", "title": "Полужив нашенец лежи проснат край паркинг в Слънчев бряг, пазят го две англичанки"}
{"url": "http://pik.bg/%D0%B6%D0%B5%D0%B3%D0%B0-%D0%B2-%D0%BD%D0%B5%D0%B4%D0%B5%D0%BB%D1%8F-%D1%82%D0%B5%D1%80%D0%BC%D0%BE%D0%BC%D0%B5%D1%82%D1%8A%D1%80%D1%8A%D1%82-%D1%81%D0%BA%D0%B0%D1%87%D0%B0-%D0%B4%D0%BE-%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%B3%D1%80%D0%B0%D0%B4%D1%83%D1%81%D0%B8-news673729.html", "text": "Над по-голямата част от страната днес ще преобладава слънчево време. Временни увеличения на облачността ще има над Североизточна България и планинските райони, където на отделни места се очаква и да  превали . Ще духа слаб до умерен северозападен вятър. Максималните температури -  между 30° и 35°, в крайните югозападните райони до 38°. По  Черноморието ще преобладава слънчево време с временни увеличения на облачността, по-значителни преди обяд по северното крайбрежие, където на отделни места слабо ще превали. Ще духа слаб, до умерен северозападен вятър. Максимални температури – от 28° до 33°. Температурата на морската вода е от 23° до 26°. Вълнението на морето ще бъде 1-2 бала. В планините ще бъде предимно слънчево. След обяд ще се развие купеста облачност, но само на отделни места, главно в Рило-Родопската област, краткотрайно ще превали. Ще духа умерен, по била - силен северозападен вятър. Максимална температура на височина 1 200 метра около 24°, на 2 000 метра – около 15°.", "date": "2017.07.09", "title": "ЖЕГА В НЕДЕЛЯ! Термометърът скача до рекордни градуси "}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%B7%D0%B0%D0%BC-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D1%85%D0%B8%D1%82-%D0%B7%D0%B8%D1%8F-news673731.html", "text": "След 11 години в кома късно вечерта в петък в родната му къща в Гоце Делчев почина бившият заместник-финансов министър Нахит Зия, съобщава \"Инфомрежа\". Новината за смъртта на Зия, или както го наричаха близките и жителите на града - Найчо, бе посрещната с тъга от обществеността в целия регион. Починалият Нахит Зия е на 66 години, 11 от които прекара в кома.  На 8-и декември 2006 г. Нахит Зия и шефът на финансовото разузнаване Васил Киров трябвало да се върнат със самолет от Румъния, където били на среща с колеги. Заради мъглата обаче машината не могла да излети и се наложило да пътуват с кола.  Часове по-късно обаче зверски верижен сблъсък край ловешкото село Микре прати Зия в болница в изключително тежко състояние - със счупен череп и тежки вътрешни и външни наранявания. Първо той бе приет в болницата  в Ловеч, но по-късно бе преместен с реанимобил в софийската Правителствена болница. Нахит Зия веднага бе подложен на операция, която е продължила до сутринта. Въпреки многото консултации и лечевие от най-големите български и чуждестранни светила Зия и след операцията остана в кома до кончината си в петък. Половината от годините след фаталната катастрофа Зия прекара в болница, а от няколко години той бе поддържан в кома в дома му в Гоце Делчев с надежда, че ще се събуди и състоянието му ще се подобри.", "date": "2017.07.09", "title": "ТЪЖНА ВЕСТ! Почина бившият зам.-финансов министър Нахит Зия"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%BF%D0%BA%D0%BA-news673733.html", "text": "Двама членове на „Работническа партия на Кюрдистан“ (ПКК) са ликвидирани при военновъздушна операция на турските сили за сигурност в източната провинция Агръ, проведена вчера, съобщава Daily Sabah, ;итиран от Фокус. Същевременно от турската армия поясниха, че в провинция Шърнак доброволно са се предали още петима членове на групировката, третирана от Анкара като терористична.", "date": "2017.07.09", "title": "Турските сили за сигурност ликвидираха двама членове на ПКК"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-18-news673735.html", "text": "Броят на жертвите от наводненията в Югозападна Япония достигнаха 18, като най-малко 30 човека се водят безследно изчезнали, а около 570 човека са напълно изолирани, съобщава телевизионният канал NHK. От няколко дни на остров Кюсю валят проливни дъждове, които предизвикаха наводнения и свлачища. В евакуационните центрове в северните префектури Фукуока и Оита, които са най-засегнати от бедствието, в момента се намират около 1 800 души. По данни на NHK в началото на следващата седмица се очаква ново усилване на дъждовете. Метеоролозите предупреждават за нова опасност от наводнения и свлачища.", "date": "2017.07.09", "title": "Бедствие! Жертвите на наводненията в Югозападна Япония достигнаха 18"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BF%D1%80%D0%B8%D0%B7%D1%80%D0%B0%D0%BA%D1%8A%D1%82-%D0%BD%D0%B0-%D0%B0%D0%BD-%D0%B1%D0%BE%D0%BB%D0%B5%D0%B9%D0%BD-%D0%B5-%D0%B8%D1%81%D1%82%D0%B8%D0%BD%D1%81%D0%BA%D0%B8-news673578.html", "text": "Тази история започнала на 19 май 1861 г. в лондонския Тауър. Една вечер офицер от охраната забелязал светлина в параклиса “Свети Петър”. Отишъл да провери кой е влязъл – и без малко не припаднал. В параклиса бавно преминавало шествие – около петдесет човешки фигури в богато украсени старинни костюми. Както вървели, те бавно се разтваряли във въздуха. Една жена в края на процесията се обърнала. Полицаят успял да види, че на медальона върху шията й е гравирана латинската буква “В”. Легендата твърдяла, че в параклиса “Свети Петър” е погребана екзекутираната съпруга на крал Хенри VIII – красивата Ан Болейн. Изпълнението на присъдата се състояло на 19 май 1536. Призракът й бил забелязан точно 325 години след зловещия ден. Оттогава охраната започнала да го срещал из целия замък. Настъпила паника. Неколцина войници и служители влезли в болница с диагноза “халюцинация”. Други подали молби за напускане. А веднъж намерили един от часовите в безсъзнание на пода. Когато дошъл на себе си, разказал, че срещнал жена в бяло. Понеже не спряла, я пробол с щика си – но острието преминало като през въздух и той припаднал от ужас. Всичко щяло да бъде забравено, но точно тогава в Тауър очаквали посещение на кралското семейство. Обвинили часовия в измяна към короната и го изправили пред военен съд. Ала свидетелите потвърдили странния случай. Тогава започнало сериозно разследване. Поканили професионални историци, които разказали историята на Ан Болейн… Кралят се влюбил в нея през 1526 г., когато бил на 35 години, а тя – по непотвърдена информация на 19. Оженили се през януари 1533г. Ан наредила по всички покривки, балдахини и салфетки в замъка да бъде бродиран монограмът “В” – първата буква от името й, както и мото: “Най-щастливата!”. Но всички били против сватбата: и първата съпруга на Хенри – Екатерина Арагонска, за която бил женен от 20 години, и папата, който отказал да разреши развода им, и придворните с техните интриги, и народът, който обичал Екатерина и затова мразел Ан. Никой не се интересувал, че тя била сред най-образованите жени на своето време, говорела няколко езика и свирела на музикални инструменти. Тъй като била живяла няколко години във Франция, веднага била наречена “френската уличница”. Дори я обявили за вещица. На всичко отгоре, през лятото на 1528 г. в Лондон избухнала епидемия от чума – за която, естествено, била обвинена тя. Освен това, вместо очаквания наследник на трона, на 7 септември 1533 г. Ан ражда дъщеря – Елизабет I. Следват две неуспешни бременности. Тя не успява да роди на краля обещания син. Кралят веднага охладнял към нея. Как можел да си представи, че всъщност бебето щяло да стане най-великата кралица на Англия – бъдещата Елизабет I? Той си намерил нова любовница – Джейн Сеймур. А за да се отърве от Ан, решил просто да я убие. Поводът бил готов – тя била обвинена във вещерство, кръвосмешение, изневяра, предателство и заговор срещу краля. На 19 май 1536 г. “най-щастливата” кралица била осъдена и обезглавена в същия Тауър, където била коронясана само 3 години по-рано… Процесът срещу часовия продължил няколко години. Историците били категорични: призраците обикновено се появявали близо до своите гробове. Но никой не знаел къде точно е погребана злочестата кралица. Решили да проведат следствен експеримент. Подът на параклиса бил отворен. И се оказало, че там наистина почиват останките на Ан Болейн и още десетки приятели и роднини, екзекутирани заедно с нея. При това положение военният съд произнесъл присъдата: привидението е реално, а часовият – невинен… Така и до ден-днешен призракът на Ан Болейн е единственият в света, който притежава официално съдебно решение за своето съществуване. Нещо повече – били му издадени два документа: “лично свидетелство” и “разрешение за престой в кралския Тауър”. За кралските призраци всичко трябвало да бъде по кралски, пише \"Искам да знам\".", "date": "2017.07.09", "title": "ЗЛОВЕЩО! Призракът на Ан Болейн е истински"}
{"url": "http://pik.bg/%D0%BA%D0%B8%D0%BD%D0%BE%D1%82%D0%BE-%D0%BF%D0%BE%D1%82%D1%8A%D0%BD%D0%B0-%D0%B2-%D1%81%D0%BA%D1%80%D1%8A%D0%B1-%D0%BF%D0%BE%D1%87%D0%B8%D0%BD%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0%D1%82%D0%B0-%D0%B0%D0%BA%D1%82%D1%80%D0%B8%D1%81%D0%B0-%D0%B5%D0%BB%D0%B7%D0%B0-%D0%BC%D0%B0%D1%80%D1%82%D0%B8%D0%BD%D0%B5%D0%BB%D0%B8-news673734.html", "text": "Италианската актриса Елза Мартинели почина днес в жилището си в Рим на 82 години. Това съобщиха италиански медии, позовавайки се на източници, близки до семейството й, предаде АФП. Родена през 1935 година в Гросето, северно от Рим, Елза е седмото дете в семейство, което има общо 9 дъщери и синове. Красавицата е била манекен, а актьорската й кариера започва, след като Кърк Дъглас я вижда на корица на сп. \"Лайф\" и я ангажира за уестърна си \"Реката на нашите любови\". Мартинели се снима след това в 60 филма. В \"Процесът\", тя си партнира с Орсън Уелс, а с французина Роже Вадим играе в \"И да умреш от удоволствие\". През 1957 година Елза се омъжва за граф Франко Марчинели, от когото има една дъщеря, а през 1968 година се омъжва за втория си съпруг, фотографа Уили Рицо.", "date": "2017.07.09", "title": "КИНОТО ПОТЪНА В СКРЪБ! Почина италианската актриса Елза Мартинели"}
{"url": "http://pik.bg/%D0%BC%D0%B5%D1%80%D0%B0%D0%BA%D0%BB%D0%B8%D0%B8-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D0%B0%D1%81%D0%BF%D0%BE%D1%80%D1%82%D0%B8-%D0%BE%D0%BF%D1%80%D0%B0%D0%B7%D0%BD%D0%B8%D1%85%D0%B0-%D0%B0%D0%BB%D0%B1%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-news673736.html", "text": "Требище е село в Североизточна Албания, изпразнено от жителите си, стремящи се да получат български паспорти, които да отворят вратата към Европейския паспорт, съобщава АФП, цитирана от \"Фокус\". Арман Кадриу има албанско име, но 12-годишното момче се смята за българче. „Не искам да стоя тук и да паса кравите. Искам да стана футболист“, заяви той, покрит в пот, докато подритва топка по прашния път на селото в региона Голо бърдо. „В Англия, това е възможно с български паспорт“, заяви той, превключвайки езиците: „Довиждане“, казано на чист български. България и Албания не споделят обща граница. Албания, която не е член на ЕС, където законът за малцинствата се обмисля, не признава българите за малцинствена общност, за разлика от гърците, македонците, сърбите и черногорците. Но етничността на исторически славянско говорещите общност на албанския изток е спорна – съседна Македония ги смята за македонци. Но според Държавната агенция за българите в чужбина, която им помага да получат паспорт, български семейства живеят на територията на Албания от пети век насам и техните наследници са членове на диаспората. Няма официална статистика, но българските организации в Албания изчисляват, че има 100 хил. такива наследници. Европейският парламент изглежда съгласен: през февруари той поиска от Тирана правата на хората от български етнос в Преспа, Голо бърдо и Гора да бъдат защитени от закона и да бъдат пазени на практика“. „Препоръката дава нова надежда. Всеки ден поне седем-осем души питат как да получат български паспорт“, заяви Хаджи Пирущи. Той е председател на асоциацията „Просперитет Голо Бърдо“, който дава сертификати за български произход и е призната от правителството в София. Требище е сънено място. Няколко мъже прекарват деня си на терасата на бар „Демокрация“, докато другите работят на полето. Младите хора пътуват по три км., за да достигнат до Македония, където имат временна работа. „Някога селото имаше 6000 жители, но повече от 2500 напуснаха преди четири-пет години, когато получиха възможността да се възползват от български паспорт“, посочи местният жител Тахир Мучина. Откакто България се присъедини към ЕС през 2007 г. гражданите ѝ могат да работят и да обитават Съюза, като последните ограничения бяха премахнати през 2014 г. Мучина заяви, че и той „се оглежда“ за паспорт, както е неговата съпруга и три деца. Няма значение, че България е най-бедната страна в ЕС. Гледана от Требище тя е портата към Германия, Англия или към друга обетована земя. А в интерес на България е да обяви тези хора за свои. „Това съвпада с българската политика по Македония и македонците, които също имат достъп до българско граждани, защото на тях се гледа като на етнически българи“, заяви експертът по Югоизточна Европа от Университета в Северна Каролина Димитър Бечев. Той добави, че българските европейски депутати успешно са лобирали пред Европейския парламент да заеме позиция по въпроса. „Ако Македония бе страна членка на ЕС, нещата щяха да са други, разбира се“, сочи Бечев. „Топонимията, запазването на архаичен български език и местния диалект и традиции са доказателство за българския характер на тези региони“, сочи българското правителство. Самите жители на Требище заявиха, че се смятат за българи и сочат, че говорят български в семеен кръг. „Живея в Албания, но произходът ми е български“, заяви 60-годишният Гани Шахини.", "date": "2017.07.09", "title": "Мераклии за български паспорти опразниха албанско село"}
{"url": "http://pik.bg/%D1%81%D0%BC%D0%BE%D0%BB%D1%8F%D0%BD-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0-%D0%BF%D1%80%D0%B5%D0%B1%D0%B8%D1%82%D0%B8%D1%8F%D1%82-%D0%BE%D1%82-%D1%86%D0%B8%D0%B3%D0%B0%D0%BD%D0%B8-%D0%B3%D0%B5%D0%BE%D1%80%D0%B3%D0%B8-%D0%B1%D0%B5%D1%80%D0%B5-%D0%B4%D1%83%D1%88%D0%B0-news673744.html", "text": "Много тежко остава състоянието на 27-годишния Георги от Смолян, който бе жестоко пребит от двама цигани. Местните хора се вдигнаха на протестно шествие заради нечуваното зверство. И въпреки че нападателите са арестувани, на мястото има напрежение. Пострадалият Георги Кадиев е с опасност за живота, предава Нова телевизия. Георги Кадиев се намира в отделението по Неврохирургия на пловдивската болница. Той е със счупен череп, а лекарите се борят за живота му. До тук се стигнало, след конфликт между него и двама мъже от ромски произход заради местно момиче. Конфликтът прераснал в сбиване. Свидетели са станали няколко младежи от квартала, но никой от тях не се намесил в мелето.В същото време Районният съд в Смолян остави двамата нападатели за постоянно в ареста. Те са с обвинение за хулиганство и причиняване на средна телесна повреда. Близките на бития Георги нямат достатъчно средства, за да платят здравните му осигуровки, нито пари за последващото лечение. Приятелите на младия мъж са категорични, че няма да оставят семейството му в беда и ще съберат средства за лечението на Георги. Ако бъдат признати за виновни, нападателите ги грози затвор до 5 години. Асеновград също продължава с протестите. Утре градът отново излиза на шествие заради нападението над състезатели и треньори от отбора по гребане. Снощи двама от петимата арестувани за побоя са били освободени под гаранция.", "date": "2017.07.09", "title": "СМОЛЯН НАСТРЪХНА! Пребитият от цигани Георги бере душа!"}
{"url": "http://pik.bg/%D1%82%D0%BB%D1%8A%D1%81%D1%82%D0%B8-%D0%BF%D0%B0%D1%87%D0%BA%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D1%85%D0%B0-120-%D0%B1%D0%BE%D0%BD%D0%B0-%D0%BD%D0%B0-%D0%BC%D0%B0%D0%B3%D0%B8-%D0%B1%D0%B0%D0%B4%D0%B5%D1%80-%D0%B7%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D1%82%D1%8F-%D1%81%D0%B5-%D0%BC%D1%80%D1%8A%D1%89%D0%B8-news673683.html", "text": "Актуалната Мис Плеймейт е нахално ужахвана от Нико Тупарев. Маги Бадер може да се окаже черешката на тортата на плеймейтското съсловие в новия сезон на ВИП Брадър. Както вече стана ясно, наесен прага на Къщата ще прекрачат силиконки, сред които Мартина Юрукова, Дилена Димитрова и Джулиана Гани. Последната Мис Плеймейт също може да се присъедини към отбора им, ако склони да приеме доста примамливото рпедложение на продуцента. Досега май сумата от 120 хиляди лева не е предлагана на плеймейтка, за да участва в риалити формата. Маги не крие, че е останала доста изненадана от интереса на Нико Тупарев към нея. Тя не се има за скандална личност, която да вдига рейтинга на шоуто с непрестанни препирни с другите съквартиранти. Няма и как да се напие и да направи някоя изцепка, защото почти не близва. Оказва се, че Бадер е желана в Къщата най-вече заради липсата й на притеснения да се показва гола. Но Тупарев май се е объркал, ако си мисли, че по цял ден ще се разхожда дибидюс... А и красавицата има сериозни съмнения дали няма да последва съдбата на Светлана Василева и Златка Димитрова, които станаха за смях пред цяла България. Въпреки че стана известна със спечелването на еротичен конкурс, Магдалена предпочита да не забърква името си в скандали и бяга от типичния образна плеймейтка. Затова и все още не е дала окончателен отговор на Тупарев, който от няколко седмици я обстрелва с офертата си. Има и друга причина, поради която Мис Плеймейт се колебае дали да влезе в Къщата. Тя има петгодишен син и връзката й с него е много силна. Затова не иска двамата да са разделени за дълго. Дори сега планира лятна ваканция само за тях двамата, за да може да си навакса за пропуснатите мигове с него напоследък. Но пък, от друга страна, тези 120 бона са си много пари, които с фотосесии ще изкара за години. А така ще може да помогне и на себе си, и на сина си. Така че, нищо чудно парите отново да победят, пише \"Телеграф\".", "date": "2017.07.09", "title": "ТЛЪСТИ ПАЧКИ! Предложиха 120 бона на Маги Бадер за участие във \"ВИП Брадър\", тя се мръщи"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%BE-%D0%B7%D0%B2%D0%B5%D1%80%D1%81%D0%BA%D0%BE-%D0%BD%D0%B0%D1%81%D0%B8%D0%BB%D0%B8%D0%B5-18-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%BB%D0%B0%D0%B4%D0%B5%D0%B6-%D0%BE%D1%82-%D0%B1%D1%8F%D0%BB%D0%B0-%D0%B2-%D0%BA%D0%BE%D0%BC%D0%B0-%D1%81%D0%BB%D0%B5%D0%B4-%D0%BF%D0%BE%D0%B1%D0%BE%D0%B9-%D0%BE%D1%82-%D1%80%D0%BE%D0%BC%D0%B8-news673748.html", "text": "18-годишен младеж от град Бяла е в кома, след като рано тази сутрин е бил зверски пребит от роми пред дискотека, съобщи Би Ти Ви. Един от извършителите е задържан от полицията за 72 часа. Според информацията скандалът избухнал между две компании на излизане от дискотеката. Едно от момчетата поискало цигара на 18-годишния Александър, който обаче нямал. Последвал побой, като момчето било ударено с бутилка в главата и изпаднало в безсъзнание. Младежът е откаран с линейка в русенската болница, където е настанен в интензивното отделение с опасност за живота. 32-годишният мъж, нанесъл удара, е арестуван. Той има и предишни криминални прояви като непълнолетен, съобщиха от полицията. Близките на пострадалото момче са потресени от случилото се, като подготвят протест.", "date": "2017.07.09", "title": "Поредно зверско насилие! 18-годишен младеж от Бяла в кома след побой от роми"}
{"url": "http://pik.bg/%D0%BD%D0%BE%D0%B2%D0%B0%D1%82%D0%BE%D1%80%D0%B8-%D0%B2-%D0%BA%D1%83%D0%B2%D0%B5%D0%B9%D1%82-%D1%81%D0%B5-%D0%BF%D0%BE%D1%8F%D0%B2%D0%B8-%D1%84%D0%B8%D1%80%D0%BC%D0%B0-%D0%B7%D0%B0-%D1%81%D0%BB%D0%B0%D0%B4%D0%BE%D0%BB%D0%B5%D0%B4-%E2%80%9E%D0%BF%D0%B0%D0%B1%D0%BB%D0%BE-%D0%B5%D1%81%D0%BA%D0%BE%D0%B1%D0%B0%D1%80%E2%80%9C-news673737.html", "text": "Седем имигранти от Латинска Америка са стартирали нестандартен бизнес в Кувейт, откривайки фирма за търговия със сладолед, носеща името на един от най-известните наркобарони в света Пабло Ескобар, съобщава  колумбийското електронно издание Tiempo. Според информацията предприемчивите латиноамериканци решили да се възползват от популярността на фамилията Ескобар след излизането на сериала Narcos. Именно от там те взели и имената на някои от предлаганите продукти, като студеният коктейл „Сребро или олово“, наречен така по една от култовите реплики на наркобарона от сериала. Сътрудниците на фирмата носят фланелки с лика на усмихващия се Ескобар.", "date": "2017.07.09", "title": "Новатори! В Кувейт се появи фирма за сладолед „Пабло Ескобар“"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BF%D1%80%D0%B5%D0%B4%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%81%D0%B0%D1%89-%D1%85%D0%BE%D1%80%D0%B0-%D0%BE%D1%82-%D0%B5%D0%BA%D0%B8%D0%BF%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B0-%D1%81%D0%B5-%D1%81%D1%80%D0%B5%D1%89%D0%B0%D0%BB%D0%B8-%D1%81-%D0%B2%D0%B8%D1%81%D0%BE%D0%BA%D0%BE%D0%BF%D0%BE%D1%81%D1%82%D0%B0%D0%B2%D0%B5-news673730.html", "text": "Две седмици след като Доналд Тръмп спечели президентската номинация на Републиканската партия преди година, неговият най-голям син е участвал в среща в \"Тръмп Тауър\" в Манхатън с руски адвокат, който има връзки с Кремъл, според поверителни правителствени документи, които The New York Times разкрива. На срещата, за която до този момент не се знаеше, са присъствали и председателят на предизборната кампания на Тръмп, Пол Манафорт, както и съпругът на дъщеря му Иванка – Джаред Къшнър. Срещата в \"Тръмп Тауър\" от 9 юни 2016 г. е първата потвърдена частна среща между руски гражданин и членове на вътрешния кръг на Тръмп в хода на президентската му кампания. Провеждането й бе потвърдено както от Къшнър, така и от сина на американския президент. Техен представител поясни, че на срещата е обсъждана програма за осиновяване. В изявлението обаче не се уточнява дали в рамките на дискусията е обсъждана и президентската кампания. Фокус", "date": "2017.07.09", "title": "Скандално! Преди изборите в САЩ хора от екипа на Доналд Тръмп са се  срещали с високопоставен руски адвокат"}
{"url": "http://pik.bg/%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BE%D0%BA%D0%BE%D0%BB%D0%BE-%D0%BC%D0%B0%D1%80%D1%81-%D0%B5-%D0%BE%D0%B1%D0%B8%D0%BA%D0%B0%D0%BB%D1%8F%D0%BB%D0%B0-%D0%B4%D1%80%D1%83%D0%B3%D0%B0-%D0%BF%D0%BE-%D0%BC%D0%B0%D0%BB%D0%BA%D0%B0-%D0%BF%D0%BB%D0%B0%D0%BD%D0%B5%D1%82%D0%B0-news673703.html", "text": "Международен екип от учени откри, че в орбитата на Марс има останки от по-малка планета. Причините за нейното изчезване все още са неизвестни. Един от специалистите, който работи по космическата загадка, е българският астроном Галин Борисов, предава Би Ти Ви. Според американски учени отломките са причинени от сблъсък на малко небесно тяло с Марс. Според друга хипотеза те са скален материал, който не е успял да стане част от Червената планета и продължава да кръжи в орбита около нея. Астрономите наричат тези останки „марсиански троянци”. Това са астероиди, които обикалят в орбита около планетата 60 градуса преди и след нея спрямо Слънцето. Първият е открит преди повече от 25 години и е наречен „Юрика”. Досега учените са наблюдавали общо 9 марсиански троянци. Галин Борисов работи в обсерваторията край град Арма, Северна Ирландия. Той успява да определи химичния състав на два от астероидите. Благодарение на неговите изследвания става ясно, че в орбита около Марс е имало тяло, което се е разпаднало. Досега знаем, че около 6000 астероида троянци обикалят Юпитер и 10 – Нептун. Откритието на доц. Борисов и неговите колеги дава нови знания за образуването на Марс и вероятно други подобни тела в Слънчевата система. Подготовката на космическа мисия, която да отиде до орбитата на Марс и да извърши наблюдения на тези астероиди може да се окаже ново предизвикателство пред Европейската космическа агенция и НАСА.", "date": "2017.07.09", "title": "Космически разкрития! Около Марс е обикаляла друга по-малка планета"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%BF%D0%B0%D1%81%D0%B8%D1%85%D0%B0-%D0%BE%D1%82-%D1%81%D0%BC%D1%8A%D1%80%D1%82%D1%82%D0%B0-%D0%BA%D0%BE%D0%BB%D0%B0%D0%B1%D0%B8%D1%80%D0%B0%D0%BB%D0%B8%D1%8F-%D0%B8%D0%B3%D1%80%D0%B0%D1%87-%D0%BD%D0%B0-%D0%B0%D1%8F%D0%BA%D1%81-news673712.html", "text": "Състоянието на полузащитника на Аякс Абделхак Нури е стабилно, но остава под лекарско наблюдение в болница. Това съобщиха от холандския клуб, след като 20-годишният футболист колабира по време на мач с Вердер (Бремен). Инцидентът се разигра около 20 минути преди края на двубоя, когато Нури се свлече на земята и загуби съзнание. В продължение на 10 минути на играча бе оказвана медицинска помощ на терена, след което бе транспортиран в болница.", "date": "2017.07.09", "title": "Добра новина! Спасиха от смъртта колабиралия играч на Аякс"}
{"url": "http://pik.bg/%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D1%83%D1%81%D0%BF%D0%B5%D1%88%D0%BD%D0%BE-%D0%B3%D1%80%D1%8A%D1%86%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D0%B0%D0%BB%D0%B5%D0%BA%D1%81%D0%B8%D1%81-%D1%86%D0%B8%D0%BF%D1%80%D0%B0%D1%81-news673713.html", "text": "Министър-председателят на Гърция Алексис Ципрас благодари на лекарския екип в една от столичните болници, където претърпя успешна операция от херния, пише електронното издание Ekathimerini. „Специално благодаря на лекарите и медицинския персонал, които въпреки трудностите, пред които са изправени, остават на фронтова линия на дълга\", пише Ципрас в социалната мрежа „Туитър“. В отделно съобщение гръцкият премиер подчертава, че \"обществените болници заслужават нашето доверие и подкрепа повече от всичко друго, защото това са местата, където служи най-забележителният и динамичен персонал\". Според изявление, публикувано от пресслужбата на Ципрас, операцията на министър-председателя е била планирана.", "date": "2017.07.09", "title": "Оперираха успешно гръцкия премиер Алексис Ципрас"}
{"url": "http://pik.bg/%D1%84%D0%BE%D1%82%D0%BE-%D1%84%D0%B0%D0%BA%D1%82-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%BD%D1%8F%D0%B3%D0%B8%D0%BD%D1%8F-%D0%BA%D0%B0%D0%BB%D0%B8%D0%BD%D0%B0-%D0%BA%D1%80%D0%B8%D0%B5-%D0%BE%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B5%D0%BD%D0%BE-%D0%BB%D0%B8%D1%86%D0%B5-%D1%81-%D1%82%D1%8A%D0%BC%D0%BD%D0%B8-%D0%BE%D1%87%D0%B8%D0%BB%D0%B0-news672278.html", "text": "Княгиня Калина шашна българите за пореден път при прибирането си в родината, където се върна преди дни по повод 80-ия юбилей на Симеон Сакскобургготски. Дъщерята на царя се появи в типичния си крайно екстравагантен стил на церемонията в „Св. Александър Невски”. Дългата черна пола Калина бе комбинирала със супервисоки боти посред лято, лачено коланче и за капак почти през цялото време не свали слънчевите очила. „От операциите лицето й е почти обезобразено и затова постоянно е с очила, зад които крие шокиращите последствия от намесата на хирурзите. Да не говорим пък за перлите и златния колан. На Запад може да е модна икона, но тук никой не се облича така”, коментираха присъстващи на събитието. Думите за вида на княгинята се потвърдиха, след като тя свали очилата си, защото наистина се видя, че Калина не изглежда никак добре заради многобройните намеси на скалпела по лицето й. По-късно на официалния бал Калина отново изненада гостите с особен модел рокля, която никак не кореспондира с официалното събитие. Слънчевите очила също бяха неразделна част сред аксесоарите й. За да прикрие лицето си, Калина не се разделя с тях и вечер.", "date": "2017.07.09", "title": "ФОТО ФАКТ В ПИК И \"РЕТРО\"! Княгиня Калина крие обезобразено лице с тъмни очила "}
{"url": "http://pik.bg/%D1%82%D1%80%D1%83%D1%81-%D1%81%D0%BB%D0%B5%D0%B4-%D1%82%D1%80%D1%83%D1%81-4-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%81%D1%82%D1%80%D0%B5%D1%81%D1%82%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news673715.html", "text": "Серията земетресения в Македония продължава – трус със сила от 4,0 по скалата на Рихтер е регистриран в 22.52 часа (местно време), показва справка на интернет страницата на Европейския средиземноморски сеизмологичен център. Епицентърът е бил на 14 км североизточно от Охрид и осем километра източно от село Косел, в близост до което е разположен и единственият активен вулкан на Балканския полуостров – Дувалото. Дълбочината на труса е била два километра под земната кора. Във вечерните часове на събота районът бе разлюлян от още един силен трус. В 21.31 часа (местно време) е регистрирано земетресение от 3,7 по Рихтер, с епицентър 11 км североизточно от Охрид и шест километра източно от село Косел. Дълбочината на труса е била пет километра под земната кора, пише \"Фокус\". Малко по-късно, в 21.57 часа (местно време), в района е последвало ново земетресение от 2,5 по Рихтер. Епицентърът му е бил на пет километра източно от Охрид и на пет километра североизточно от Косел, с дълбочина от пет километра.", "date": "2017.07.09", "title": "Трус след трус! 4 по Рихтер стрестна Македония"}
{"url": "http://pik.bg/%D0%B1%D1%83%D0%BC-%D0%BD%D0%B0-%D1%82%D1%80%D0%B0%D1%84%D0%B8%D0%BA%D0%B0-%D0%BF%D1%80%D0%B5%D0%B7-%D0%B3%D1%80%D1%8A%D1%86%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-news673716.html", "text": ", пише \"Фокус\". През първия почивен ден от тази седмица МВР отчете засилен трафик през Граничните контролно-пропускателни пунктове на българо-гръцката граница. От сутринта ГКПП – „Кулата“, „Маказа“, „Златоград“ и „Илинден“ на границата с южната ни съседка имаше интензивно движение на автомобили на излизане от страната, но не се стигна до големи струпвания и образуване на колони от изчакващи автомобили. На „Маказа“ колоната бе с дължина от около километър, и на българска, и на гръцка територия. На влизане в страната на „Кулата“ се образува около 700 м колона от изчакващи товарни автомобили. Заради продължилият интензивен трафик през „Маказа“ и в следобедните часове, от ГД „Гранична полиция“ съветваха пътуващите могат да използват и съседните гранични пунктове с Гърция – „Капитан Петко войвода“, „Ивайловград“ и „Златоград“. Въпреки съветите на властите в следобедните часов на ГКПП \"Маказа\" отново се образува колона леки автомобили изход, която бе с дължина от около 3 км, а на вход - 1,5 км. Към 18.00 часа на българо-сръбската граница трафикът бе интензивен на ГКПП „Калотина“ за леки автомобили на вход. На българо-македонската и българо-турската граница трафикът бе с нормална интензивност на всички ГКПП-та. На българо-румънската граница движението се осъществяващо интензивно през ГКПП \"Дунав мост\" - Русе, а на ГКПП \"Дунав мост\" - Видин за кратко се образува колона от 1,5 км за товарни автомобили на изход", "date": "2017.07.09", "title": "Бум на трафика през гръцката граница"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%B3%D0%B5%D0%B9-%D0%BF%D0%B0%D1%80%D0%B0%D0%B4%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news673707.html", "text": "Хиляди хора се включиха в годишния прайд парад в Лондон, който днес се проведе под наслов „Любовта се случва тук”. Събитието съвпадна с 50-годишнината от декриминализирането на хомосексуализма в Обединеното кралство, предадоха световните агенции. Регистрираните участници са 26 500, включително около 300 групи и 80 карнавални платформи. Десетки хиляди зрители наблюдаваха парада, който премина по „Оксфорд стрийт” – една от най-популярните търговски улици в Лондон. „Вие сте свободни да бъдете каквито искате да бъдете и да обичате когото искате да обичате”, написа в „Туитър” кметът на града Садик Хан. Премиерът Тереза Мей също направи изявление по случая. „Прайд парадът събира хората на весело празненство на нашите ценности за свобода, толерантност и равенство”, заяви тя.", "date": "2017.07.09", "title": "Хиляди се включиха в гей парада в Лондон"}
{"url": "http://pik.bg/%D0%B6%D1%8A%D1%82%D0%B2%D0%B0%D1%82%D0%B0-%D0%BD%D0%B0-%D0%BB%D0%B0%D0%B2%D0%B0%D0%BD%D0%B4%D1%83%D0%BB%D0%B0-%D0%B2-%D0%B3%D0%B5%D0%BD%D0%B5%D1%80%D0%B0%D0%BB-%D1%82%D0%BE%D1%88%D0%B5%D0%B2%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D1%81-%D1%84%D0%B5%D1%81%D1%82%D0%B8%D0%B2%D0%B0%D0%BB-news673682.html", "text": "За четвърта година Генерал Тошево е домакин на Фестивал на лавандулата, съобщи председателят на организационния комитет Нина Гергинова. С това се поставя и символичното начало на прибирането на етеричномаслената култура у нас, добави тя. Фестивалът се прави в двата региона с най-много насаждения с лавандула - Добруджа и Чирпан. Тази година площите с етеричната култура в област Добрич са близо 25 хиляди декара и бележат ръст от почти 500 процента спрямо 2016 г., съобщиха от областната дирекция \"Земеделие\". Най-големи масиви има в община Генерал Тошево. През миналата година добивът от лавандула в областта е бил 524 кг/дка. Акцент в програмата на фестивала е отглеждането, преработката и производството на продукти от лавандула, обясни Гергинова. Той започва с откриването на пазар на биохрани и други продукти с лавандула, с детска лавандулова работилница и с избора на \"кралица на лавандулата\", която ще бъде представител на най-добрите постижения на производството в региона. В деловата част по-късно днес се очаква да се включат над 120 производители от региона, които ще се срещнат с представители на ДФ \"Земеделие\", Министерството на туризма и общинската администрация.", "date": "2017.07.09", "title": "Жътвата на лавандула в Генерал Тошево започва с фестивал"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%88%D0%B5%D1%81%D1%82%D0%B8%D0%BC%D0%B0-%D1%81%D1%8A%D1%80%D0%B1%D0%B8-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%82%D1%83%D1%80%D0%B8%D1%81%D1%82-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%B7%D0%B0%D0%BA%D0%B8%D0%BD%D1%82%D0%BE%D1%81-news673709.html", "text": "Министерството на външните работи в Белград потвърди, че в рамките на разследването на убийството на 22-годишен американски турист на популярния гръцки остров Закинтос, са задържани шестима граждани на Сърбия, съобщава македонското електронно издание „Локално“ . Те ще бъдат изправени пред прокурор. Младият американец издъхна от рани, получени в резултат на побой, нанесен му група сърби и един грък след спречкване в нощен бар. Засега не са известни мотивите за сбиването, завършило с трагичен изход за американеца. Разследването по случая обаче продължава.", "date": "2017.07.09", "title": "Арестуваха шестима сърби за убийството на американския турист на остров Закинтос"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%BB%D0%BE-%D0%BD%D0%B0%D0%BF%D0%B0%D0%B4%D0%BD%D0%B0-%D1%80%D0%BE%D0%B4%D0%BD%D0%BE-%D1%81%D0%B5%D0%BB%D0%BE-%D0%BF%D0%BE%D1%8F%D0%B2%D0%B8%D1%85%D0%B0-%D1%81%D0%B5-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B8-%D0%B6%D0%B8%D1%82%D0%BD%D0%B8-%D0%BA%D1%80%D1%8A%D0%B3%D0%BE%D0%B2%D0%B5-%D0%BA%D1%80%D0%B0%D0%B9-%D0%B5%D0%BB%D0%B8%D0%BD-%D0%BF%D0%B5%D0%BB%D0%B8%D0%BD-%D0%B2%D0%B8%D0%B4-news673345.html", "text": "Мистериозни житни кръгове се появиха край село Равно поле, община Елин Пелин. Фотографи и оператори заснеха необичайната гледка и разпространиха кадрите в социалните мрежи. Кръговете са с идеална симетрия и погледнати отвисоко, изглеждат много красиво. Градските легенди свързват житните кръгове със следи от летящи чинии. Най-често обаче са човешко дело, сътворено с помощта на селскостопанска техника. В България житни кръгове се появяват за пръв път. Много страни обаче редовно стават свидетели на това явление. Смята се, че местни жители го използват за привличане на туристи.", "date": "2017.07.09", "title": "ИЗВЪНРЕДНО! НЛО нападна родно село? Появиха се мистериозни житни кръгове край Елин Пелин (ВИДЕО)"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%BF%D0%BE-%D1%82%D1%8A%D0%BC%D0%BD%D0%B0-%D0%B4%D0%BE%D0%B1%D0%B0-%D0%B0%D0%B2%D1%82%D0%BE%D0%B1%D1%83%D1%81-%D0%B3%D0%BE%D1%80%D1%8F-%D0%BF%D0%BE%D1%81%D1%80%D0%B5%D0%B4-%D0%BD%D0%BE%D1%89-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news673749.html", "text": "Автобус се запали преди минути на един от входовете на Пловдив на ''Асеновградско шосе'', съобщава \"Трафик Нюз\". Пламъците тръгнали от задната част на превозното средство. Шофьорът бързо отбил и успял да изведе пътниците. В атобуса пътували двама души, по първоначална информация те са служители на предпрятие  в района. Пожарникарите се отзовали бързо и потушили огъня. Изгоряла е цялата задна част на автобуса. В момента се прави оглед, за да се установи точната причина за инцидента. За щастие няма пострадали лица при пожара. На мястото в момента са полицейски екип и две коли на пожарната. .", "date": "2017.07.09", "title": "ПОЖАР ПО ТЪМНА ДОБА! Автобус горя посред нощ в Пловдив (СНИМКИ)"}
{"url": "http://pik.bg/%D0%BC%D0%B5%D1%80%D0%BA%D0%B8-%D0%BF%D0%B5%D0%BA%D0%B8%D0%BD-%D0%B5-%D0%BF%D1%80%D0%B5%D0%BA%D1%80%D0%B0%D1%82%D0%B8%D0%BB-%D0%B8%D0%B7%D1%86%D1%8F%D0%BB%D0%BE-%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D1%81%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D1%81-%D0%BA%D0%BD%D0%B4%D1%80-news673760.html", "text": "От Пекин са прекратили изцяло военното си сътрудничество с КНДР. Това обяви директорът на Центъра за международно сътрудничаство по въпросите за сигурност към Министерството на отбраната на Китай Чжоу Бо. „До скоро между двете армии имаше много контакти и обмен – коментира Бо пред Channel News Asia. – В момента нямаме никакви контакти със севернокорейските военни. Това е отражение на промените в отношенията между двете страни по добре известни на всички причини. Китай е солидарен с международната общност и твърдо подкрепя резулюциите на Съвета за сигурност на ООН“.", "date": "2017.07.09", "title": "Мерки! Пекин е прекратил изцяло военното си сътрудничество с КНДР"}
{"url": "http://pik.bg/%D0%B2%D0%B0%D1%82%D0%B8%D0%BA%D0%B0%D0%BD%D1%8A%D1%82-%D0%B7%D0%B0%D0%B1%D1%80%D0%B0%D0%BD%D0%B8-%D1%85%D0%BB%D1%8F%D0%B1%D0%B0-%D0%B1%D0%B5%D0%B7-%D0%B3%D0%BB%D1%83%D1%82%D0%B5%D0%BD-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%B8%D1%87%D0%B0%D1%81%D1%82%D0%B8%D0%B5-news673740.html", "text": "Ватиканът взе решение, че хлябът използван при причастие по време на католическите меси не трябва да бъде безглутенов, съобщава Би Би Си, цитирана от \"Фокус\". В писмо до архиепископите кардинал Роберт Сара заяви, че хлябът може да съдържа ниско количество глутен, но той трябва да бъде в достатъчно количество в хляба, за може той да бъде без допълнителни добавки. „Новите правила са необходими, защото безглутенов хляб за Евстаркия се продава в супермаркетите и в интернет“, посочи кардиналът. Католиците смятат, че хлябът и виното, давани на миряните по време на тайнството са тялото и кръвта христови. „Виното трябва да бъде натурално, гроздово, чисто: да не бъде смесено с други субстанции“, сочи кардинал Сара. Той добави, че правилото е издадено по заповед на папа Франциск.", "date": "2017.07.09", "title": "Ватиканът забрани хляба без глутен по време на причастие"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2%D0%BE%D0%B4%D0%BD%D0%B8-%D0%BE%D1%80%D1%8A%D0%B4%D0%B8%D1%8F-%D1%81%D1%80%D0%B5%D1%89%D1%83-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D0%BD%D1%82%D0%B8%D1%82%D0%B5-%D0%B2-%D1%85%D0%B0%D0%BC%D0%B1%D1%83%D1%80%D0%B3-news673717.html", "text": "Макар срещата на „групата на двайсетте“ да приключи, ситуацията в северния ханзейски град отново ескалира. В късните часове на събота полицията отново употреби водни оръдия срещу активисти, които продължават протестите, предава германският телевизионен канал ZDF. Служителите на реда са замеряни с бутилки, фишеци и други предмети. При това физическото насилие срещу тях бе съпроводено и с неуморни словесни атаки. В опит да разпръснат протест, в който участниците блокираха движението, сядайки на платното, полицията използва срещу тях водни оръдия. Съобщава се и за извършени арести, но към момента няма данни за броя на задържаните, пише \"Фокус\".", "date": "2017.07.09", "title": "НАПРЕЖЕНИЕ! Водни оръдия срещу демонстрантите в Хамбург"}
{"url": "http://pik.bg/%D1%81%D0%BB%D0%B5%D0%B4-%D0%BF%D0%BE%D0%B1%D0%BE%D1%8F-%D1%81%D0%B0%D0%BD%D0%B8-%D0%B0%D0%BB%D0%B5%D0%BA%D1%81%D0%B0-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%8F-%D1%88%D0%B2%D0%B5%D0%B4-news673759.html", "text": "Историята с побоя над участничката в Х Фактор Сани Алекса продължава да се коментира. Певицата бе жестоко пребита от приятеля й швед. Сани вече е в Пловдив, а пред \"Комбина\" тя споделя, че мъжът, когото обичала, не за пръв път й посягал. Сани твърди, че последният побой бил на 12 юли, когато двамата със Сами Кий били на сватба. Като се прибрали, се скарали. Певицата е категорична, че не може мъж да удря жена, когато има спор. \"Нека ми отговори със същите думи. Да, може да съм казала нещо рязко. Но ти не можеш да удряш жена\", заявява Сани. Сани смята, че за една жена, подложена на домашно насилие, е много по-трудно да признае пред себе си и околните, че е жертва и сама е избрала да живее с мъж насилник. \"Да простиш е по-лесно. Все пак този мъж съм го обичала\", казва певицата. Въпреки нейната версия за побоя, социалните мрежи продължават да коментират първите снимки от насилието, а някои потребители смятат, че това е пиар акция и \"синините\" на Сани са просто добър грим.", "date": "2017.07.09", "title": "СЛЕД ПОБОЯ! Сани Алекса с нови разкрития за бруталния швед"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D1%81%D1%82%D0%B5%D1%84%D0%B0%D0%BD-%D0%B4%D0%B0%D0%BD%D0%B0%D0%B8%D0%BB%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-news673784.html", "text": "Актьорът Стефан Данаилов, който бе начело на иницативния комитет за кандидатурата на Румен Радев за президент, призна в предаването на Би Ти Ви „Тази неделя“, че на „Позитано“ има недоволни от това, че Радев се е „еманципирал“ от левицата. „То е добре да се еманципираш, но докъде – коментира Данаилов. – За мен някои негови ходове не бяха много правилни. Със служебния кабинет не беше правилен ходът, не всички бяха успешни. Но той има свои съветници”. Данаилов призна, че отношенията му с Радев са охладнели след изборите, като коментира, че не са се чували и „явно нямаме нужда сега един от друг“. Той добави, че „досега не ми се е случвало да се забравим с някой в първите 20 дни“. „Не съм суетен да чакам благодарности, той просто е такъв характер - обобщи Данаилов. - Не съм такъв да кажа, че са приключили нещата, нямаме просто сега нужда един от друг“. За лидера на БСП Корнелия Нинова Стефан Данаилов заяви, че много я харесва, и че „Корнелия ще те отнесе, като бръмбар - сламка“. Той добави, че според него на момента Нинова изпада в паника, като тогава той се опитва да я успокоява. Стефан Данаилов добави, че в момента пише книга, като е сменил няколко варианта за начало и продължава да работи върху това, кое да разкаже и какво да премълчи. Сигурен е в едно – книгата ще започне със споменаване на близките му приятели, които вече са си отишли.", "date": "2017.07.09", "title": "ПРИЗНАНИЕ! Стефан Данаилов с тежки думи за президента Радев"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%BB%D0%B5%D0%B4-%D1%82%D1%80%D0%B8%D0%B4%D0%BD%D0%B5%D0%B2%D0%BD%D0%BE-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-%D0%BE%D1%82%D0%BA%D1%80%D0%B8%D1%85%D0%B0-%D0%B0%D0%BB%D0%B8%D0%BB-%D0%BC%D1%8A%D1%80%D1%82%D1%8A%D0%B2-news673772.html", "text": "Около 70-годишният Алил Шкодров от сатовчанското село Слащен е открит днес издъхнал, затиснат под управлявания от него мотор, в местността „Добълница“ извън селото. Местността се намира в близост до минаващата през Слащен река Места. От селото обясниха, че мъжът е изчезнал още в сряда и след като вечерта не се прибрал вкъщи, близките му организирали групи за неговото издирване, съобщава \"Струма.бг\". Чак днес след тридневно издирване трупът на Алил Шкодров е бил открит под собствения му мотор, с който в сряда тръгнал към реката. Предположенията са, че на черния и неравен път тежкият мотор се е преобърнал и е затиснал водача, на когото, за нещастие, не е имало никой наблизо да помогне. Алил Шкодров от Слащен е известен в селото и околните населени места с прякора Герман. Въпреки годините си бил здравеняк, който много работел, а в последните години обикалял по съборите в общината и извън нея и продавал топли пуканки, съобщава инфомрежа. Цял живот е бил готвач в местния ресторант в Слащен. Има три деца – две момичета и едно момче, вече всички семейни. Селото е потресено от нелепата смърт на Алил Шкодров. До последно близките му са се надявали да го открият жив и здрав или сам да се прибере у дома.", "date": "2017.07.09", "title": "ТРАГЕДИЯ! След тридневно издирване откриха Алил мъртъв"}
{"url": "http://pik.bg/%D0%B0%D0%B2%D1%82%D0%BE%D1%80%D1%8A%D1%82-%D0%BD%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BF%D1%80%D0%B5%D0%B4-%D0%BD%D0%B4%D0%BA-%D1%83%D0%BF%D0%BE%D1%80%D0%B8%D1%82-%D0%BF%D0%BE-%D0%B5%D0%B2%D1%82%D0%B8%D0%BD%D0%BE-%D1%89%D0%B5-%D0%B5-%D1%80%D0%B5%D0%BD%D0%BE%D0%B2%D0%B8%D1%80%D0%B0%D0%BD%D0%B5-%D0%B0-%D0%BD%D0%B5-%D0%B4%D0%B5%D0%BC%D0%BE%D0%BD%D1%82%D0%B0%D0%B6-news673767.html", "text": "Авторът на спорния паметник пред НДК „1300 години България“ проф. Валентин Старчев за пореден път защити монумента, като коментира, че далеч по-евтино би било той да се реновира, а не да се руши. „Имам мои проучвания до каква степен от това положение на паметника, с колко по-малко средства, той може да бъде реконструиран – ще звучи по същия начин с нов вид“,  заяви в студиото на предаването на Би Ти Ви „Тази неделя” проф. Старчев. Скулптурът коментира и предложението, след като паметникът бъде разглобен, само фигурите от него да се аранжират по нов начин някъде в Бояна, около Националния исторически музей. „Това е нелепо решение… Тези композициите са организирани с архитектурата в определен ред, иначе става „някакво” аранжиране“, коментира Старчев. По думите му твърденията, че паметникът е опасен, не отговарят на истината. „Имаше едни моменти – на недовършване на някои неща, за които се направиха протоколи. И почти всички се довършиха. Има една снимка – няколко плочи от западната част на паметника ги няма. Тази снимка е на свалени плочи, не паднали. Тя е много стара – от 1987 г., когато са били свалени, тъй като през зимата зад тях е попаднала влага. Това не значи, че плочите падат – това е невярно тълкувание - посочи Старчев. - Има много причини за кампанията за демонтирането на монумента. Политическата е една от тях. После дойде проблемът с противопоставянето на този паметник с паметника на Първи и Шести полк...”. Професор Старчев призна, че търси възможности да предотврати действията по демонтирането на паметника и е много разтревожен от тях.", "date": "2017.07.09", "title": "Авторът на паметника пред НДК упорит: По-евтино ще е реновиране, а не демонтаж!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BA%D1%80%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%82%D0%B0-%D0%BC%D0%BE%D1%80%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B2%D0%B8%D0%B4%D0%B5%D0%BE-news673789.html", "text": "Премиерът Бойко Борисов откри обновената Морска градина в Бургас. Изградената преди 100 години Морска градина е любимо място на бургазлии. Място, където общината провежда своите спортни, културни, социални мероприятия. Тържественото откриване на обновената Морска градина започна с водосвет. Премиерът Борисов присъства, съпроводен от министри, общински съветници и кмета на Бургас Димитър Николов. Ремонтът на Морската градина - в частта от Гранд хотел Приморец до паметника на Пушкин, е извършен със средства от Оперативна програма \"Региони в растеж\". Паркът има чисто нова визия - с красиви алеи и обновена паркова мебел.", "date": "2017.07.09", "title": "ЕКСКЛУЗИВНО В ПИК! Премиерът Борисов откри обновената Морска градина в Бургас (ВИДЕО)"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D0%BB%D0%B8%D0%BE%D0%BD%D0%B5%D0%BB-%D0%BC%D0%B5%D1%81%D0%B8-%D1%81%D1%82%D0%B0%D0%B2%D0%B0-%D0%BF%D1%8A%D1%80%D0%B2%D0%B8%D1%8F%D1%82-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%B2-%D1%81%D0%B2%D0%B5%D1%82%D0%B0-%D0%BA%D0%BE%D0%B9%D1%82%D0%BE-%D1%89%D0%B5-%D0%B7%D0%B0%D1%80%D0%B0%D0%B1%D0%BE%D1%82%D0%B2%D0%B0-%D0%BF%D0%BE-1-%D0%BC%D0%B8%D0%BB%D0%B8%D0%BE%D0%BD--news673771.html", "text": "Аржентинският нападател на Барселона Лионел Меси става първият футболист в света, който ще заработва по 1 милион паунда на седмица, съобщава The Times. Според информацията Меси ще печели от заплати годишно около 54,8 милиона паунда. Както е известно Меси се разбра за продължаване на договора си с Барселона до 30 юни 2021 година, като подписването трябва да стане факт в близките седмици. За сравнение голмайсторът на Реал (Мадрид) Кристиано Роналдо в момента получава по 365 000 паунда на седмица.", "date": "2017.07.09", "title": "Пореден рекорд! Лионел Меси става първият футболист в света, който ще заработва по 1 милион паунда на седмица"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%83%D0%BA%D1%80%D0%B0-news673774.html", "text": "Държавният серкетар на Съединените щати Рекс Тилърсън пристигна на посещение в Украйна, съобщава телевизионният канал \"112 Украина\", който излъчи на живо кацането на самолета на Тилъэрсън на летище „Бориспол“ край Киев. От Държавния департамент съобщиха, че по време на работната си визита в Киев днес Тилърсън ще представи пред президента на Украйна гледната си точка за конфликта в региона.", "date": "2017.07.09", "title": "Визита! Държавният секретар на Съединените щати Рекс Тилърсън пристигна на посещение в Украйна"}
{"url": "http://pik.bg/%D1%80%D1%83%D0%BC%D0%B5%D0%BD-%D0%B3%D0%B5%D1%87%D0%B5%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0%D1%82%D0%B0-%D0%B1%D0%B0%D0%BD%D0%BA%D0%B0-%D0%B5-%D0%B2%D0%B8%D0%BD%D0%BE%D0%B2%D0%BD%D0%B0-%D0%B7%D0%B0-%D1%83%D0%BC%D0%B8%D1%88%D0%BB%D0%B5%D0%BD%D0%B8%D1%8F-%D1%84%D0%B0%D0%BB%D0%B8%D1%82-%D0%BD%D0%B0-%D0%BA%D1%82%D0%B1-news673776.html", "text": "Централната банка е виновна за фалита на КТБ и при това умишлено. Това заяви в предаването „Тази неделя“ на Би Ти Ви Румен Гечев от БСП в коментар за втората стенограма за срива на банката от заседание на 14 юли 2014 година. „Централната банка е виновна, това е крах на банковия надзор – категоричен бе Гечев. - Въпросът е дали този провал е поради некадърност или умишлено. Има зла умисъл според мен. На три пъти една червена сигнална лампа е трябвало да светне, че се раздават кредити по странен начин”. Александър Иванов от ГЕРБ добави, че отговорността пада на БНБ, надзора, шефа на надзора г-н Гунев и управата на банката. По думите на Гечев Гунев всяка година е пращал хора да проверяват състоянието на банката и според него не е имало начин да не са видели нарушения на кредитната практика. Иванов добави, че Гунев е бил назначен от правителството на Орешарски. „Ръководството на БНБ се избира от парламента. Ако проследите депутатите на всички политически сили са гласували. Банката е разграбена от преди това. По конституция за БНБ отговорност носи централната банка. Законите забраняват на правителствата да се бъркат в банковата система”, уточни Гечев. Той добави, че стенограмата посочва и опит да се прокара закон, според който държавата трябва да върне всички пари, потънали в КТБ.", "date": "2017.07.09", "title": "Румен Гечев: Централната банка е виновна за умишления фалит на КТБ"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%B6%D0%B5%D0%B3%D0%B0%D1%82%D0%B0-%D0%BD%D0%B8-%D1%83%D0%B1%D0%B8%D0%B2%D0%B0-%D0%BF%D0%BE-4-%D0%BD%D0%B0%D1%87%D0%B8%D0%BD%D0%B0-news673766.html", "text": "През лятото не липсват условия за кризисни ситуации – топлинен удар, внезапно спиране на сърцето, епилептичен пристъп, попадане на чуждо тяло в дихателните пътища и т.н. Жегите причиняват основно четири спешни състояния, при които трябва да знаем как да реагираме, за да се спасим. Предразположеността на всеки човек към прегряване зависи най-вече от два фактора - продължителността на престоя в твърде гореща среда, без наличието на проветряване, и общото здравословно състояние. Извън тях най-лесно податливи на това състояние са възрастните хора. Употребата на някои медикаменти също увеличава риска от топлинен удар. При едни се наблюдава ускоряване на пулса и виене на свят, други повръщат, трети се затрудняват да дишат и халюцинират, а четвърти могат да припаднат на улицата. При състояние на прегряване или топлинен удар навременното вземане на мерки е от изключително значение, защото така могат да се избегнат трайни увреждания на някои органи. На първо място – пострадалият трябва да бъде охладен. За тази цел го поставете на сенчесто, прохладно и проветриво място. Махнете дрехите и се опитайте да го охладите незабавно, като го напръскате с хладна вода и поставите лед под мишниците, на челото и в слабините, съветват лекарите. Ако температурата му не спада под 38,5-39 градуса, незабавно потърсете Бърза помощ. Много често задухът е симптом на някакво заболяване. Причините за възникването му са много и всички те водят до недостиг на кислород в организма, в резултат на което мозъкът подава сигнал и дишането се ускорява, като този процес не се поддава на контрола на съзнанието. Според лекарите от задух до задух има разлика - никой няма да се притесни, ако не може да си поеме дъх, след като е потичал след автобуса или след като е изкачвал стълбите до шестия етаж. Когато човек започне да се задъхва без видима причина обаче, нещата стоят по друг начин. Тогава се усеща и стягане в гърдите заради недостига на въздух. В такъв момент незабавно се мери кръвното и се създава хлад на пострадалия. Друг проблем на лятото са ужилванията от насекоми. Опасно е не самото ухапване, а отровата, която се впръсква под кожата чрез жилото. Ако сте предразположени към алергични реакции, непременно вземете за лятната ваканция антихистаминов препарат. Първата помощ в такъв момент включва няколко неща. Първо, ако жилото е останало в кожата, внимателно го извадете с пинсета. В никакъв случай не го притискайте, защото отровата ще се разпръсне. Вземете памук, напоен с кислородна вода, и намажете мястото на ухапването. Ако не разполагате с кислородна вода, използвайте вода със сол – една лъжичка на чаша вода. Наложете парченца лед на ухапаното място. Приемайте обилно количество течности, за предпочитане вода. Важно е също така да знаете, че след ухапването се появят реакции като подуване, задушаване, обриви, припадък, затруднен говор или затруднено зрение. Кръвотечението от носа също идва с горещото време. Причините могат да бъдат изключително разнообразни - нараняване на тъканите в носната кухина, удар в областта на главата или на носа, инфекциозно или хронично заболяване, дори прекаляването с аспирин. В зависимост от засегнатия участък специалистите разделят кървенето на две групи – предно и задно. Първото се среща по-често при децата. Минава за няколко минути след поставянето на тампон в носа. Кръвозагубата не е голяма. При втория тип кървене обаче най-вероятно става дума за високо кръвно. Възможно е да се появи, когато се променят хормоналните нива. Понякога това кървене може да продължи с часове и да изисква поставянето на тампон дълбоко в носната кухина, което се прави от специалист.", "date": "2017.07.09", "title": "ОПАСНО! Жегата ни убива по 4 начина  "}
{"url": "http://pik.bg/%D0%B1%D1%80%D0%B0%D0%B2%D0%BE-%D1%86%D0%B5%D1%86%D0%B8-%D0%BF%D0%B8%D1%80%D0%BE%D0%BD%D0%BA%D0%BE%D0%B2%D0%B0-%D0%BE%D0%B1%D1%80%D0%B0-%D1%82%D0%BE%D1%87%D0%BA%D0%B8%D1%82%D0%B5-%D1%81-%D1%82%D0%B0%D0%B7%D0%B8-%D1%81%D0%BD%D0%B8%D0%BC%D0%BA%D0%B0-news673851.html", "text": "Цветана Пиронкова стигна до втори кръг на Уимбълдън. Цвети показа класа на корта, но не съумя да победи Каролине Возняцки. Петата в основната схема продължи напред, а Пиронкова остави страхотни впечатления с играта си в Лондон за пореден път. Цвети вече е в България. Тя сподели снимка в известна социална мрежа. Фотото е от Родопите. Освен изключително талантлива спортистка, Пиронкова е и родолюбка, което и прави чест.", "date": "2017.07.09", "title": "Браво! Цеци Пиронкова обра точките с тази СНИМКА"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D1%80%D0%B0%D0%BA-%D0%BE%D0%B1%D1%8F%D0%B2%D0%B8-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%BE%D1%81%D1%83%D0%BB-news673823.html", "text": "Министър-председателят на Ирак Хайдар Ал Абади обяви победа в „освобождаването на Мосул, предава Франс прес. Това заявиха от кабинета му, след близо девет месеца тежки сражения срещу „Ислямска държава“. Хайдар Ал Абади „пристигна в освободения град Мосул, и поздрави героичните бойци, както и иракския народ за тази ключова победа“, заявиха от офиса на премиера.", "date": "2017.07.09", "title": "Официално! Премиерът на Ирак обяви освобождаването на Мосул"}
{"url": "http://pik.bg/%D1%81%D0%B8%D0%BD%D1%8F-%D0%BA%D1%80%D1%8A%D0%B2-%D1%80%D0%B8%D1%82%D1%83%D0%B0%D0%BB%D0%B8%D1%82%D0%B5-%D0%B7%D0%B0-%D0%BA%D1%80%D0%B0%D1%81%D0%BE%D1%82%D0%B0-%D0%BD%D0%B0-%D0%BA%D1%80%D0%B0%D0%BB%D1%81%D0%BA%D0%B8%D1%82%D0%B5-%D0%BE%D1%81%D0%BE%D0%B1%D0%B8-news673770.html", "text": "За начините, по които известните дами от аристокрацията са поддържали хубостта си, се носят легенди. , кралицата на Франция, съпруга на крал Луи XVI, имала специална рецепта за маска за лице. Тя била толкова ефективна, че някои французойки я прилагат и до ден-днешен. Съставките й са 2 с.л. коняк, 1/3 ч.ч. сухо мляко на прах, един белтък и сокът на един лимон. Конякът стимулира кръвообращението и стяга порите, докато яйцата подсилват кожната тъкан. Млякото разтваря себума, който държи мъртвите кожни клетки по повърхността на лицето, а лимонената киселина го отстранява от нея. Кралица Виктория, владетел на Великобритания и Ирландия, имала интересен подход, за да се справи с неприятните миризми. Тя непрестанно парфюмирала цялото си тяло, дори дрехите и аксесоарите си, с чисто , често с български произход. Настоящата , имала една-единствена тайна за красота и тя била червилото. Още от своята ранна младост кралската особа обичала да нанася пурпурния цвят по устните си. Предпочитала страстния тъмночервен нюанс, с който отвличала вниманието от бръчките и несъвършенствата по лицето си. Дори редица известни модни марки през годините са правили специални цветове червила, посветени именно на Нейно кралско величество. , принцесата на Монако, била твърд привърженик на крема за ръце, който хидратира и овлажнява добре кожата. Тя обичала да го нанася по цялото си тяло, включително и по лицето. , пък никога не излизала от дома си без спирала върху миглите. Как да си я слага правилно, я научил лично гримьорът й Мери Грийнуел. Въпреки златното правило, че на сини очи никога не бива да се слага син молив или сини сенки, Даяна била почитател на синята очна линия и често залагала на нея при свои светски изяви. Херцогинята на Кеймбридж - , убедително затвърждава позицията си на модна икона за жените във Великобритания, а и по цял свят. Кейт, която наскоро стана майка за втори път, има няколко тайни за красота, но най-ефективната сред тях е маслото от шипка. Херцогинята е категорична, че този билков екстракт й помагал най-добре в борбата срещу бръчките. Гръцката княгиня Мария-Олимпия, дъщеря на принцеса Мари-Шантал, е едва на 18 години. Тя е млада, свежа и признава, че още й е рано за по-агресивна козметика. Тя обаче обичала много парфюмите, като всяка една жена, и преди това намазвала кожата, където ще се пръсне с аромата, със съвсем малко крем за тяло.", "date": "2017.07.09", "title": "СИНЯ КРЪВ! Ритуалите за красота на кралските особи"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D1%81%D0%BC%D0%B3-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D1%8F%D1%82%D0%B0-%D0%B8-%D1%81%D1%8A%D0%BA%D1%80%D0%B0%D1%89%D0%B5%D0%BD%D0%B8%D1%8F%D1%82%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5%D1%82%D0%BE-news673817.html", "text": "Директорът на Софийската математическа гимназия Антони Стоянов пусна официално изявление на сайта на училището във връзка с информацията, която първо ПИК съобщи, за скандали и уволнения на учители. Припомняме, че родители споделиха пред медията ни, че един учител е уволнен, а на други 14 не са им подновени договорите . Ето како написа в тази връзка директорът на гимназията:", "date": "2017.07.09", "title": "ПЪРВО В ПИК! Директорът на СМГ проговори за уволненията и съкращенията в училището"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B7%D0%B0%D1%85%D0%B0%D1%80%D0%B8-%D0%B1%D0%B0%D1%85%D0%B0%D1%80%D0%BE%D0%B2-%D0%BF%D0%BE%D0%B4%D0%BA%D0%B0%D1%80%D0%B0-%D0%B4%D0%B6%D0%B8%D0%BF-%D0%B7%D0%B0-130-%D0%B1%D0%BE%D0%BD%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news673762.html", "text": "Телефонът на звездата не спира да звъни Захари изчаква вдигането на бариерата пред телевизията, за да потегли към дома Бахаров е отличен шофьор и съвестно спазва всички ограничения по маршрута Захари Бахаров демонстрира поведение на съпруг-мечта, редовно прибирайки се от работа директно вкъщи. Фотографите на „Ретро“ изловиха звездата на тръгване от студиото в Нова телевизия, където актьорът раздава милиони левове на късметлиите в лотарията. По софийските улици Захари се придвижва с лъскав джип „Мерцедес“, чиято цена възлиза на 130 хиляди лева. Близки до артиста издават, че дълго време спестявал за продобивката, защото приоритетни му били грижите за семейството. Въпреки че като типичен алфа мъжкар Бахаров си падал по високите скорости, избрал сигурна и стабилна кола, в която да вози половинката си Диана и двете им деца. Макар да е сред най-актуалните и обичани имена в киното и театъра, актьорът не страдал от грандомания и не си наел нито личен шофьор, нито асистенка, които да го отменят в част от задълженията. След приключване на снимачния процес в телевизията екранният Иво Андонов сам отнесе дрехите и багажа си до автомобила. Подреди ги стриктно в багажника и потегли към дома си, спазвайки всички пътни ограничения. Единствено при престоя си на червен сфетофар Бахаров се изкуши да надникне за момент в телефона. По пътя към жилището си не се отби никъде, защото напоследък графикът му бил твърде пълен и се стремял всяка свободна минута да прекарва с двамата си синове. През изминалата година Захари успя да отбележи няколко значими пробива в световното кино, а наесен му предстоели и нови върхове. От шеметната му международна кариера страдали родните му фенове, защото често отсъствал от сцената на Сатиричния театър, където играе в три постановки заедно с Владо Карамазов и Юлиан Вергов. Когато му се налагало да пътува за снимки в чужбина, ролите му вземал Владо Пенев. Топактьорът без шофьор и лична асистентка, носи си багажа на ръце", "date": "2017.07.09", "title": "ЕКСКЛУЗИВНО В ПИК И \"РЕТРО\"! Захари Бахаров подкара джип за 130 бона (ПАПАРАШКИ СНИМКИ)"}
{"url": "http://pik.bg/%D0%BF%D0%B0%D0%BA-%D0%BE%D0%B3%D1%80%D0%B0%D0%BD%D0%B8%D1%87%D0%B8%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D1%82%D1%80%D0%B0%D0%BA%D0%B8%D1%8F-%D1%81%D0%B5%D0%B3%D0%B0-%D0%B7%D0%B0%D1%80%D0%B0%D0%B4%D0%B8-%D0%BD%D0%BE%D0%B2%D0%B0-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0-news673820.html", "text": "Ограничено е движението в скоростната лента от км 195-и до км 196-ти на АМ \"Тракия\", в посока Бургас, поради ремонт на мантинела в средната разделителна ивица. Това съобщиха от пресцентъра на Агенцията \"Пътна инфраструктура\" /АПИ/. Трафикът се пренасочва в активната и в аварийната лента на магистралата. Шофьорите да се движат с повишено внимание и съобразена скорост, като спазват поставената пътна сигнализация, препоръчват от АПИ.", "date": "2017.07.09", "title": "Пак ограничиха движението по \"Тракия\", сега заради нова мантинела"}
