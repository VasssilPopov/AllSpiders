{"url": "http://pik.bg/%D1%86%D1%8A%D1%80%D0%B2%D0%B5%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%B8%D1%80%D1%82%D0%B8%D1%88-%D0%BD%D0%B0-%D1%85%D0%B5%D1%80%D0%BE-news676894.html", "text": "Сръбският гранд Цървена звезда сложи край на европейското участие на водения от българския треньор Димитър Димитров - Херо Иртиш Павлодар във втория предварителен кръг на Лига Европа. След 1:1 в Казахстан, тази вечер Звезда се наложи с 2:0 на стадион “Райко Митич” и с общ резултат 3:1 продължава напред. Головете за сръбския тим отбелязаха Мичел Доналд в 10-ата директно от фаул и Славолюб Сърнич в 76-ата минута, предава Спортал. Следващият съперник на Цървена звезда е чешкия Спарта Прага, а мачовете са съответно на 27 юли и 3 август, като в първия мач сръбския тим е домакин.", "date": "2017-07-20", "title": "Цървена звезда изхвърли Иртиш на Херо"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B3%D0%B0%D0%BB%D0%B0%D1%82%D0%B0%D1%81%D0%B0%D1%80%D0%B0%D0%B9-%D0%B8%D0%B7%D1%85%D0%B2%D1%8A%D1%80%D1%87%D0%B0-%D0%BE%D1%82-%D0%B5%D0%B2%D1%80%D0%BE%D0%BF%D0%B0-news676888.html", "text": "Турският гранд Галатасарай приключи участието си в Лига Европа още във втори предварителен кръг. Галатасарай беше елиминиран от шведския Йостерзунд, който спечели сензационно първия мач у дома с 2:0, а в реванша в Истанбул удържа равенство 1:1. Гостите от Швеция излязоха напред в резултата в 60-ата минута, когато Бръва Нури вкара от дузпа, предава Спортал. В 69-ата минута Ахмет Чалик изравни, но до края турците така и не успяха да отбележат други попадения.  В следващия кръг Йостерзунд ще се изправи срещу Фола от Люксембург, който разгроми у дома азербайджанския Интер с 4:1 (1:0 от първия мач).", "date": "2017-07-20", "title": "Изненада! Галатасарай изхвърча от Европа"}
{"url": "http://pik.bg/%D1%81%D0%B0%D1%89-%D0%BE%D0%B1%D1%8F%D0%B2%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%BE%D1%82-%D0%B8%D0%B4-%D1%81%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-30-%D0%BE%D1%82-%D1%80%D0%B0%D0%BA%D0%BA%D0%B0-%D0%B5-%D1%81%D0%B2%D0%BE%D0%B1%D0%BE%D0%B4%D0%B5%D0%BD-news676861.html", "text": "РИА Новости. По данни на представителя на САЩ в коалицията, бореща се срещу „Ислямска държава“, Брет МакГърг сирийският град Ракка е на 30% освободен от терористите. Сирийските демократични сили водят настъпление срещу града от четири посоки, предаде „Терористите от „Ислямска държава“ са обкръжени и блокирани. 30% от града са освободени. Сирийските демократични сили се приближават от четири посоки“, заяви МакГърк. По-рано щабът на международната коалиция начело със САЩ срещу „Ислямска държава“ съобщи, че за последните две денонощия по града са нанесени 26 въздушни удара.", "date": "2017-07-20", "title": "САЩ обяви: Терористите от ИД са блокирани, 30% от Ракка е свободен"}
{"url": "http://pik.bg/%D0%B8%D0%B2%D0%B0%D0%BD-%D0%B2%D1%83%D1%86%D0%BE%D0%B2-%D1%80%D0%B0%D0%B7%D0%B2%D0%B5%D0%BD%D1%87%D0%B0-%D0%BD%D0%B8%D0%BA%D0%B8-%D0%B6%D0%B0%D0%B4%D0%BD%D0%BE%D1%82%D0%BE-%D0%BC%D0%BB%D0%B0%D0%B4%D0%BE-%D0%BC%D0%BE%D0%BC%D1%87%D0%B5-%D0%BD%D1%8F%D0%BC%D0%B0-%D0%BA%D0%B0%D1%87%D0%B5%D1%81%D1%82%D0%B2%D0%B0-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-news676817.html", "text": "Николай Митов няма необходимите качества да бъде треньор на Левски. Това заяви легендата на българския футбол Иван Вуцов пред хърватския вестник \"Слободна Далмация\". Вуцов е първият български треньор на Хайдук, а тимът от Сплит тази вечер от 20 ч. гостува на нашия Левски в среща-реванш от втория предварителен кръг на Лига Европа. Както е известно, първият двубой завърши 1:0 за хърватите. \"Ако Хайдук вкара, за Левски ще е трудно да реализира три. Няма да има фенове, а това не е хубаво. Не ми харесва, това не е футбол, ще бъде като на тренировка. Подобни наказания не носят нищо на футбола. Николай Митов? Той е младо момче. Има добри перспективи. Но мога да кажа, че няма тези качества, за да бъде треньор на Левски\", коментира бившият национален селекционер. Вуцов си спомни за престоя си в Сплит и сподели, че още симпатизира на Хайдук, но в този мач ще стиска палци на любимия си Левски. \"Левски се готви усилено. Тренировките са закрити, което е знак, че мислят на 100% за този двубой\", каза още Вуцата пред хърватската медия.", "date": "2017-07-20", "title": "Иван Вуцов развенча Ники Жадното: Младо момче, няма качества за Левски!"}
{"url": "http://pik.bg/%D0%B0%D0%BA%D0%BE-%D1%82%D1%80%D1%8A%D0%B3%D0%BD%D0%B5%D1%82%D0%B5-%D0%B7%D0%B0-%D0%BC%D0%B8%D0%BB%D0%B0%D0%BD%D0%BE-%D0%BD%D0%B5-%D0%BD%D0%BE%D1%81%D0%B5%D1%82%D0%B5-%D1%82%D0%B5%D0%B7%D0%B8-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8-%D0%BD%D0%B5%D1%89%D0%B0-news676870.html", "text": "Милано забрани стиковете за селфи, стъклените бутилки и количките за храна . Санкцията на кметството е в сила от 14 юли 2017 г. и е с цел ограничаване антисоциалното поведение и опазване на чистота, съобщава британският \"Индипендънт\". На туристите и местните жители е забранено да \"държат, пренасят, оставят на земята, изхвърлят или вземат каквито и да било стъклени бутилки или контейнери, кенове и селфи стикове\" в района между площад \"24 май\", авеню Горициа, Вия Кодара, Площад канторе и \"Габриеле д'Аннуцио\". Фойерверките също са забранени. Количките за храна също са част от ветото - нова регулация забранява всички видове \"подвижна/мобилна търговия\" в обществените зони . Правилата ще важат до 13 август, с опция срокът да бъде удължен при нужда. Милано е поредният италиански град, който предприема мерки срещу антисоциалното и неприемливо поведение на туристите. Флоренция обяви, че ще мие в обедните часове стълбите на църкви и други паметници и забележителности , тъй като туристите ги използват за сядане, докато похапват и оставят отпадъци и мръсотия.", "date": "2017-07-20", "title": "Ако тръгнете за Милано, не носете тези забранени неща...."}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%88%D0%B2%D0%B5%D0%B4%D1%8A%D1%82-%D0%B8%D0%B7%D1%80%D0%B8%D1%82%D0%B0%D0%BB-%D0%BA%D0%B0%D0%BC%D0%B5%D1%80%D0%B8%D0%B5%D1%80%D0%BA%D0%B0-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%B0%D1%80%D0%B5%D1%81%D1%82%D0%B0-news676890.html", "text": "Шведският турист, изритал в главата камериерка в „Слънчев бряг”, излезе от ареста. Преди два дни тричленен състав на съда в Несебър е взел решение за промяна на мярката на неотклонение на Ралф Сундберг, съобщи Нова тв. Той е пуснат под домашен арест въз основа на представени от адвоката му документи за сключен договор за наем на апартамент в „Слънчев бряг”. От свои източници Нова тв научи, че собственикът на един от апартхотелите в курорта не е позволил Сундберг да бъде настанен в имот в сградата. От съда в Несебър увериха, че няма вариант Ралф Сундберг да се укрие, тъй като придвижването му се следи от полицията.", "date": "2017-07-20", "title": "СКАНДАЛ! Шведът, изритал камериерка в главата, излезе от ареста"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D0%B4%D0%BE%D0%B3%D0%BE%D0%B2%D0%B0%D1%80%D1%8F-%D1%81-%D1%80%D1%83%D0%BC%D1%8A%D0%BD%D0%B8%D1%8F-%D0%BA%D1%83%D1%80%D1%81%D0%B0-%D0%BD%D0%B0-%D0%BC%D0%BE%D0%BB%D0%B4%D0%BE%D0%B2%D0%B0-%D0%BA%D1%8A%D0%BC-%D0%B5%D1%81-news676858.html", "text": "Agerpres, цитиран от \"Фокус\". По време на телефонен разговор с председателя на Европейския съвет Доналд Туск, румънският министър-председател Михай Тудосе заяви, че Румъния ще продължи да подпомага Молдова и ще подкрепа нейното пътуване към ЕС, предаде Според официални източници от Румъния Тудосе е заявил на Туск, че Румъния ще продължи да бъде най-ангажираната страна членка на ЕС при убеждаването на Молдова да запази своя европейски курс. Тудосе ще посети Молдова в петък, 21 юли.", "date": "2017-07-20", "title": "Доналд Туск договаря с Румъния курса на Молдова към ЕС"}
{"url": "http://pik.bg/%D0%BC%D0%BE%D0%B4%D0%BD%D0%BE%D1%82%D0%BE-%D0%B3%D1%83%D1%80%D1%83-%D1%81%D1%82%D0%B5%D1%84%D0%B0%D0%BD%D0%BE-%D0%B3%D0%B0%D0%B1%D0%B0%D0%BD%D0%BE-%D0%BE%D0%B1%D0%B2%D0%B8%D0%BD%D0%B8-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B2-%D0%BA%D1%80%D0%B0%D0%B6%D0%B1%D0%B0-%D1%81%D0%BD%D0%B8%D0%BC%D0%BA%D0%B0-news676823.html", "text": "Гурото на италианската мода и съосновател на световноизвестния бранд \"Dolce & Gabbana\", Стефано Габана, публикува в профила си в \"Инстаграм\" няколко снимки на наша модна марка, чието рекламно лице е Николета Лозанова. Италианецът се оплаква от наглата кражба на българите, като пише, че принтовете на тоалетите, облечени от плеймейтката са изцяло негово дело, пише \"Lifeonline.bg\". Снимките обаче вече не са налични на профила на Стефано Габана в \"Инстаграм\", най-вероятно ги е изтрил, за да не прави реклама на фалшификаторите и Николета. Фактът, че са оплюти от най-големия в световната мода, въобще не притесни фалшификаторите и те побързаха да се похвалят на родните медии, че със споделянето на кадрите известният дизайнер е направил реклама пред цял един милион свои последователи в социалната мрежа. Dolce & Gabbana обличат куп знаменитости както и първата дама на САЩ Мелания Тръмп.", "date": "2017-07-20", "title": "Модното гуру Стефано Габано обвини Николета в кражба (СНИМКА)"}
{"url": "http://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B8-%D1%86%D0%B0%D1%87%D0%B5%D0%B2%D0%B0-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D1%81%D1%8A%D0%B4%D0%B8%D0%BB%D0%B8%D1%89%D0%B0%D1%82%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news676848.html", "text": "Министерство на външните работи На 21 юни 2017 г. с писмо на заместник министър-председателя по съдебната реформа и министър на външните работи Екатерина Захариева и на министъра на правосъдието Цецка Цачева е поискана техническа помощ от Службата за подкрепа на структурната реформа спрямо съдилищата в България. Предложението е тя да се проведе по модела на експертната мисия, която през 2016 г. изготви независим анализ на структурния и функционален модел на Прокуратурата в Република България. Предложението е да се сформира работна група от съдии от държави-членки на ЕС, които да направят работни посещения в България и представяне на окончателен доклад с констатации и препоръки. Това съобщиха от пресцентъра на . Със същото писмо се иска и външна експертна помощ за Инспектората на Висшия съдебен съвет, свързана с обмяната на опит и добри практики с органи в държави от ЕС, които имат сходни правомощия. Писмото е изпратено до Валдис Домбровски, заместник-председател на ЕК, наблюдаващ работата на Службата за подкрепа на структурната реформа, до Франс Тимерманс, първи зам.-председател на ЕК, и до Александър Италианер, генерален секретар на ЕК. В писмото се казва, че \"Помощта, предоставена от Службата, във връзка с техническата помощ за реформата в Прокуратурата на Република България, е от огромно значение при изпълнение на препоръките от последния Доклад за напредъка на България по Механизма за сътрудничество и проверка /януари 2017 г./. Вземайки предвид ползотворността на предоставената техническа помощ, с настоящото писмо отправяме искане до ЕК – Служба за подкрепа на структурните реформи за предоставяне на такава помощ и през 2017 г. Основните наши усилия са концентрирани в областта на съдебната реформа и посочените препоръки по Механизма за сътрудничество и проверка. Ние считаме за необходимо провеждането на мисии и по отношение на други институции в съдебната система на Република България и за независимостта и интегритета на магистратите\". Техническото задание на експертната мисия, както и програмата за посещенията на съдиите, ще бъдат изготвени в съгласуване със заинтересованите институции – върховните съдилища и Инспектората на ВСС.", "date": "2017-07-20", "title": "Захариева и Цачева поискаха помощ за съдилищата в България"}
{"url": "http://pik.bg/%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B8%D1%80%D0%B0%D1%85%D0%B0-%D0%B3%D0%BE%D1%80%D1%81%D0%BA%D0%B8%D1%82%D0%B5-%D0%BF%D0%BE%D0%B6%D0%B0%D1%80%D0%B8-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-news676873.html", "text": "РИА Новости. Министърът на вътрешните работи на Черна Гора Мевлюдин Нуходжич съобщи, че ситуацията с горските пожари в страната е стабилизирана и безопасна, предаде Министърът благодари на всички участници в борбата с огъня за професионализма. „Правителството изразява особена благодарност на Центъра за извънредни ситуации на НАТО, Механизма за гражданска защита на ЕС, на държавите, които участваха в потушаването на пожара: Украйна, Швейцария, България, Израел и тези, които изразиха готовност за помощ за наложилата се ситуация“, заяви Нуходжич. Министърът също така съобщи, че от бюджета на Черна гора са отделени 230 хил. евро, за да отделят по 400 евро за пожарникарите и спасителите за участието в борбата със стихията. Според негто министерството в скоро време ще подготви пакет от предложения за развитието на системата за борба с извънредните ситуации, в това число и по закупуването на необходимата техника и оборудване.", "date": "2017-07-20", "title": "Стабилизираха горските пожари в Черна гора"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8-%D0%BF%D1%80%D0%B8%D0%BD%D1%86-%D0%B1%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B7%D0%B0%D1%80%D0%B0%D0%B4%D0%B8-%D0%B2%D0%B8%D0%B4%D0%B5%D0%BE-%D1%81-%D0%BE%D0%BA%D1%8A%D1%80%D0%B2%D0%B0%D0%B2%D0%B5%D0%BD-%D0%BC%D1%8A%D0%B6-%D0%B8-%D1%81%D0%BD%D0%B8%D0%BC%D0%BA%D0%B8-%D1%81-%D1%83%D0%B8%D1%81%D0%BA%D0%B8-news676832.html", "text": "Reuters. На един от клиповете пък е заснет с 18 бутилки уиски. Продажбата и консумацията на алкохол в Саудитска Арабия са забранени. Сред малтретираните има и две жени, както и мъж от Йемен. Все още не е ясно откога датират инцидентите, но се смята, че са се случили в столицата на кралството Рияд. Това не е първият път, в който саудитският крал нарежда арестуването на член на кралското семейство. През октомври 2016 година принц дори беше екзекутиран. Той бе признат за виновен за убийство, извършено през 2012 година. Саудитски принц бе арестуван след появата на предизвикал критики видеоклип, в който той пребива окървавен мъж. В клипа, най-вероятно сниман от самия нападател, йеменски шофьор е нападнат заради неправилно паркиране, предаде Саудитската полиция съобщава, че крал Салман е наредил ареста на младшия принц Сауд бин Мусаид за нападение, за да демонстрира, че би наказал „всяко нарушение на закона от човек, независимо от неговите позиции и ранг“.", "date": "2017-07-20", "title": "Саудитски принц бе арестуван заради видео с окървавен мъж и снимки с уиски"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B7%D0%B0%D0%BC-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%BB%D1%83%D0%B3%D0%B0%D0%BD%D1%81%D0%BA%D0%B0%D1%82%D0%B0-%D0%BD%D0%B0%D1%80%D0%BE%D0%B4%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-news676797.html", "text": "-  В момента се създават самостоятелни републики. Продължават опитите за възстановяване на индустриалната база в условията на тежка икономическа и политическа изолация на страната. И въпреки това се съхранява абсолютният приоритет за спазване на изискванията и продължаването на работата по Минското споразумение, на което алтернативи ръководството на нашата република не вижда. ЛНР и ДНР предприемат активни мерки за възстановяване на социално-икономическите връзки с хората в териториите, които се контролират от украинската хунта.  Даваме им възможност да получат образование, медицинска помощ и да участват в различни програми. Украинската страна от своя страна обаче продължава да провежда политика на изолация във всички сектори и да дискредитира всички дейности на ЛНР, както във вътрешното информационно пространство, така и в международен план чрез конролираните от президента и олигархията медии. Украйна регулярно нарушава Минското споразумение и саботира основните въпроси, свързани с обмена на военнопленници и със социалните проблеми. - Малорусия - това е Малая Рус. То е достатъчно старо название на различни територии в сегашна Украйна. Под името Малорусия се възприема обикновено сегашната Черниговска и Полтавска губерния, но в исторически смисъл понятието Малорусия е много по-голямо. Тя е обхващала сегашния Югозападен край, т.е. Киевската, Подолската и Волинската губернии, както и сегашните Галиция, Бесарабия, Херсон. Река Днепър е разделяла Малорусия на две крайбрежия. На тази територия са съществували княжествата Черниговско-Северское, Переславско, Киевско, Волинско, Подолско, както и отчасти Галиция и Туровското кжяжество. Татарското нашествие разорило Малорусия. Населението било намалено толкова много, според една научна хипотеза то заминало някъде на Север, на негово място дошли хора от Карпатите... - Малорусия в трактовката на Захарченко - това е термин, който обединява редица територии в състава на сегашна Украйна. Тоест това е фактически нова държава, съставена от ЛНР, ДНР и редица други територии в Украйна. При условие, че е налице мирното волеизявление на жителите на въпросните региони. - Да, между нашите две републики няма никакво съгласие. Поне засега. Ние излязохме с официална позиция относно изявлението на Захарченко. ЛНР не е изпращала наши официални делегати в Донецк за участие в заседанието на представители на регионите в Украйна. Ние не сме били и осведомени за провеждането на такова мероприятие. А освен всичко друго, ние държим на спазването на Минското споразумение, на което алтернатива няма. - Официална поддръжка на Малорусия няма да има от страна на Русия в близко време като имаме предвид, че този въпрос въобще не влиза в Минското споразумение. - Доколкото разбирам, форматът на Малорусия, по виждане на ДНР, не предполага воденето на военни действия, а е основан на мирно волеизявление на гражданите на Украйна. Според мене, този етап е информационен повод за опипване на почвата, за да се види какъв ще е резонансът от преструктуриране на външнополитическата работа на ДНР. Но плановете са амбициозни и имат поддръжката от доста жители на Украйна, които бяха доведени от сегашната престъпна \"власт\" на страната до просешка тояга.", "date": "2017-07-20", "title": "ЕКСКЛУЗИВНО И САМО В ПИК! Зам.-парламентарният шеф на Луганската народна Република проговори за екшъна - ще предизвика ли война Малорусия, Кремъл ли е зад гърба й?"}
{"url": "http://pik.bg/%D1%82%D0%B0%D0%B9%D0%BD%D0%BE-%D0%B3%D1%83%D0%B3%D1%8A%D0%BB-%D1%82%D0%B5%D1%81%D1%82%D0%B2%D0%B0%D1%82-%D1%81%D0%BC%D0%B0%D1%80%D1%82-%D0%BE%D1%87%D0%B8%D0%BB%D0%B0-news676793.html", "text": "В последните две години почти не се говори за смарт очилата Google Glass. Устройството трябваше да промени изцяло представата ни за възможностите и дизайна на мобилните джаджи. Все пак се оказва, че компанията не се е отказала напълно от този проект и вече тества новата версия на Google Glass. Oт BusinessInsider дори информират, че в момента устройството тайно се тества от стотици служители на други компании като GE, Boeing, DHL и Volskwagen. Идеята е обратната връзка с тях да бъде използвана, за да се подобри максимално работата на крайния продукт. Новият модел носи името \"Enterprise Edition\" и има допълнителен Glass Pod, който може да се използва и на стандартни очила. Под това име се крие електронният компонент в рамките на очилата. Според първоначалните данни устройството предлага още няколко ключови подобрения, като камера с по-висока резолюция. Новото устройство се захранва от по-бърз процесор, който гарантира и по-дълъг живот на батерията. Все още не знаем кога можем да очакваме официалната премиера на усъвършенствания Google Glass на пазара. Все пак е добре да разберем, че компанията разработва нов модел, който предлага редица по-добри функции от предходните модели. Много потребители не си купуват Google Glass заради високата им цена и това е проблем, който трябва да бъде отстранен, за да може те да се превърнат в хит на пазара.", "date": "2017-07-20", "title": "ТАЙНО! Гугъл тестват смарт очила"}
{"url": "http://pik.bg/%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81%D1%8A%D0%B7%D0%B4%D0%B0%D0%B4%D0%B5%D0%BD%D0%B0-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B2%D0%BE%D0%B5%D0%BD%D0%BD%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D0%BF%D1%80%D0%B0%D0%B2%D0%B8-%D0%B8%D0%BB%D0%B8%D0%BD%D0%B4%D0%B5-news676846.html", "text": "През лятото на 1903 година, една организация, създадена 10 години по-рано от българското военно разузнаване, по желание на българския политически елит организира избухването на Илинденско-Преображенското въстание. Това каза проф. Божидар Димитров, директор на Национален исторически музей, в ефира на Радио „Фокус“ – Пирин. Той обясни, че всъщност самата организация има няколко имена до Илинденското въстание, като най-първото е Български македоно-одрински революционни комитети, второто - Тайна македоно-одринска революционна организация. „Тя е била водена от български офицери от военното разузнаване. Това са Гоце Делчев и Даме Груев, и Гьорче Петров, и Иван Гарванов и много други. Тази организация трябвало да обедини българите от Черно море до албанските планини и въобще в тази част от българските земи, които остават в рамките на Османската империя, и която с едно всенародно въстание да поиска намесата на Великите сили – да разрешат българския проблем в Османската империя по начин, по който беше разрешен през април 1876 година. Приликите в действията и намеренията са повече от очевидни. ВМРО наистина издига концепцията за отделна независима автономна държава, но на българското население, а не на някакво друго измислено 50 – 60 години по-късно – македонско население. Това е така, защото българският политически елит прекрасно си дава сметка, че Великите сили не биха позволили България да се увеличи с 80-00 хил. кв. км и да стане велика сила, поне по територия. Те знаели, че много бързо великите сили по територия в Европа, стават велики сили във военно и икономическо отношение“, каза още проф. Димитров. Според него затова въстанието се води изцяло от България и българския политически елит, който е на власт. „Той директно снабдява въстаниците с оръжие, „откраднато“ от българските казарми, формира в България чети, начело с български офицери, някои от които имат висок чин – да речем генерал Цончев или полковник Янков. Въстанието избухва поради многобройните провали, които стават. Това изнервя изключително много въстаниците и на 4 януари 1903 година вземат решение да вдигнат въстание. Много от ръководителите, включително и Гоце Делчев, предупреждават, че това ще бъде един ужасен край на тяхното дело, Даме Груев обаче отговаря: „По-добре ужасен край, отколкото мъки безкрай“, отбеляза проф. Димитров. Той уточни, че въстанието избухва, като се взема решението 7-те окръга на организацията да преценят как да въстанат – дали масово да въстане населението или да се излъчат чети, които да отидат в гората, където да започнат въоръжената борба. „В крайна сметка въстанието избухва масово само в 2 от 7-те окръга – в Одринския район и по-конкретно в Странджансакта му част и в Битолския революционен окръг. Навсякъде другаде действията се изразяват в участие на чети, което е добре, защото позволява да се запази икономическият потенциал и населението на въстаналите селища“, заяви проф. Божидар Димитров.", "date": "2017-07-20", "title": "Проф. Божидар Димитров: Създадена от българското военно разузнаване организация прави Илинденско - Преображенското въстание"}
{"url": "http://pik.bg/%D0%B2%D0%BC%D1%80%D0%BE-%D0%B4%D0%BF%D0%BC%D0%BD%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D1%80%D0%B0%D0%B7%D0%B3%D0%BB%D0%B5%D0%B4%D0%B0%D0%BD%D0%BE-%D0%BD%D0%B0-%D0%BE%D1%82%D0%BA%D1%80%D0%B8%D1%82%D0%BE--news676847.html", "text": "„Радио Свободна Европа“. Антонио Милошоски от македонската опозиционна партия ВМРО-ДПМНЕ заяви, че редица депутати съгласно чл. 67 от конституцията на страната ще внесат искане за свикване на извънредно заседание на парламента за разглеждане на споразумението между Македония и България на открито, а не на тайно заседание, предава македонското електронното издание Милошоски подчерта, че парламентът и правителството трябва да отворят обществена дискусия за македонско-българския договор за добросъседство, за да може обществеността да знае какво ще бъде подписано и каква ще бъде ползата от текста за България и колко може да бъде вредата за Македония. Милошоски посочи, че се забелязват пет съществени слабости, които правят договора вреден за интересите на Македония. „ВМРО-ДПМНЕ очаква парламентът да проведе спешно и открито заседание относно договора“, заяви Милошоски.", "date": "2017-07-20", "title": "ВМРО-ДПМНЕ: Споразумението между България и Македония трябва да бъде разгледано на открито заседание"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%82%D0%B5-%D0%B7%D0%B0%D1%81%D0%B8%D0%BF%D0%B0-%D1%81-%D0%BF%D0%BE%D1%85%D0%B2%D0%B0%D0%BB%D0%B8-%D0%BB%D0%B5%D0%B2%D1%81%D0%BA%D0%B8-%D0%BD%D0%BE-%D0%BF%D1%80%D0%B8%D0%B7%D0%BD%D0%B0-%D0%BF%D0%BE-%D0%B4%D0%BE%D0%B1%D1%80%D0%B8-%D1%81%D0%BC%D0%B5-news676887.html", "text": "Старши треньорът на Хайдук (Сплит) Жоан Карийо демонстрира европейско поведение и засипа с похвали Левски минути след като неговите момчета отстраниха “сините” от Лига Европа. Испанският специалист за пореден път изрази категоричното мнение, че неговият тим е по-добър и напълно заслужено продължава напред във втория по сила европейски клубен турнир. “Мисля, че преди всичко трябва да похваля съперника. Левски е много добър отбор, но ние бяхме тези, които контролирахме мача. Домакините вкараха първи гол и за нас стана много трудно. Ние обаче реагирахме добре и успяхме да отговорим подобаващо. В Хърватия не успяхме да създадем толкова положения, колкото имахме днес”, сподели след успеха испанецът. “Не ни беше приятно да играем пред празни трибуни. Това никога не е добре. Никой не печели. Много от футболистите на Левски са добри, просто имат нужда от повече време, за да се стиковат. Жорди Гомес го познавам отлично, той е истинска класа. Обертан също е добър футболист. Индивидуалностите обаче не печелят мачовете, а колективът. Сега ни предстои сблъсък с друг добър съперник - Брьондби”, допълни още Карийо.", "date": "2017-07-20", "title": "Треньорът на хърватите засипа с похвали \"Левски\", но призна: По-добри сме!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B0%D1%82%D0%B0%D0%BA%D0%B0-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD-%D0%BE%D1%82-%D1%82%D0%B5%D0%BC%D0%BF%D0%BE%D0%B2%D0%B5%D1%82%D0%B5-%D1%81-%D0%BA%D0%BE%D0%B8%D1%82%D0%BE-%D1%81%D0%B5-%D0%BD%D0%B8%D1%89%D0%B8-%D0%B0%D1%84%D0%B5%D1%80%D0%B0%D1%82%D0%B0-%D0%BA%D1%82%D0%B1-%D0%BE%D1%89%D0%B5-%D0%BF%D1%80%D0%B5%D0%B7-news676869.html", "text": "Поне двама от обвиняемите за КТБ бяха известни още през 2014 година - Цветан Гунев и Цветан Василев - не съм и се съмнявал, че те ще са начело на обвиняемите. Притеснително е, че се работи с такива темпове, но трябва да има осъдителна присъда, защото то касае милиарди левове и милиони български граждани. Това каза пред ПИК TV депутатът от \"Атака\" Николай Александров по повод днешните разкрития на прокуратурата по аферата с банката. Това беше едно умишлено потъване на банка, невиждано от 1997 г насам. Като процент от БВП парите са доста голям процент. Надявам се прокуратурата да си е свършила много добре работата. Спомням си, че томовете не бяха никак малко. Това е много обемист материал, който трябва да се разгледа. Но, ако прокуратурата си е свършила добре работата и ако съдът е на мястото си, трябва да има много сериозни наказания, посочи Александров. Като знаем, че един от обвиняемите е на 180 км от София, но не можем да го призовем като свидетел, мисля, че може да има отлагане на делата, смята народният избраник от \"Атака\". Трябва да се намери механизъм, с окйто да се даде ясен и бърз отговор на обществото - да се покаже какво се е случило точно в този момент и в момента, когато банката беше под специален надзор. Това не се е пръкнало на 20 юни 2014 г., а е било дълъг процес, който е трявало да бъде спрян. Трябва много скоростно да се работи, защото ще се отиде след 10 години, а тогава някой едва ли ще си спомня какво се е случило тука. Пострадалите и обвиняемите само ще си спомнят. Може би ние ще си спомняме така, както сега с Вальо Топлото, допълни депутатът.", "date": "2017-07-20", "title": "САМО В ПИК TV! Депутат от \"Атака\" притеснен от темповете, с които се нищи аферата \"КТБ\": Още през 2014 година двама от обвиняемите бяха известни (ВИДЕО)"}
{"url": "http://pik.bg/%D1%88%D0%BE%D0%BA-%D0%BF%D0%B0%D1%8F%D0%BA-%D0%B2%D0%B4%D0%B8%D0%B3%D0%BD%D0%B0-%D0%BA%D0%BE%D0%BB%D0%B0-%D1%81-8-%D0%B3%D0%BE%D0%B4%D0%B8%D1%88%D0%BD%D0%BE-%D1%81%D0%BF%D1%8F%D1%89%D0%BE-%D0%B4%D0%B5%D1%82%D0%B5-news676857.html", "text": "„Паяк” вдигна неправилно паркирана кола в Казанлък, без обслужващите да забележат, че в колата има 8-годишно момиченце. Возилото е било със затъмнени стъкла, а детето е спяло, затова и служителите не го видели. Във вторник по обед на тел 112 е получен сигнал за припаднала жена. Оказва се, че край дома на културата „Арсенал” „паяк” е вдигнал кола, в която била оставена 8-годишната й дъщеричка. Когато усетило, че автомобилът се движи, момиченцето се събудило, разкрещяло се и се подало от прозореца на колата. Едва тогава служителите го забелязали. Детето вероятно е било заспало в колата, затова и не е реагирало при вдигането й.", "date": "2017-07-20", "title": "ШОК! Паяк вдигна кола с 8-годишно спящо дете "}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-%D0%B1%D0%BE%D1%82%D0%B5%D0%B2-%D0%BF%D0%B4-%D0%BE%D0%BF%D0%B8%D1%82%D0%B2%D0%B0%D0%BC%D0%B5-%D1%81%D0%B5-%D0%B4%D0%B0-%D0%BA%D0%BE%D0%BC%D0%B1%D0%B8%D0%BD%D0%B8%D1%80%D0%B0%D0%BC%D0%B5-%D0%BA%D0%B0%D1%82%D0%BE-%D0%BE%D1%80%D0%BB%D0%B8%D1%82%D0%B5-%D0%B8-%D0%B4%D0%B0-%D1%80%D0%B0%D0%B4%D0%B2%D0%B0%D0%BC%D0%B5-%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D0%B6%D0%B0%D0%BB%D0%BA%D0%BE-%D1%87-news676893.html", "text": "Звездата на Ботев (Пловдив) Тодор Неделев, който се представи много силно при гръмката победа с 4:0 над Бейтар в среща реванш от втория предварителен кръг на Лига Европа, обяви, че канарчетата се опитват да играят като топ отбора на България - Лудогорец. “Беше много тежко. Първото полувреме отбелязахме два гола и не им дадохме шанс. Знаехме, че имат много добри футболисти в предни позиции. През второто полувреме вкарахме трети, а после и четвърти гол. Радвам се, че постигнахме победа срещу много добър отбор. Радвам се, че имах принос за два от нашите голове, можех и да вкарам”, коментира Неделев, след което продължи: “Атаката ни е в топ 3 на тези от българското първенство. Лудогорец е топ отборът на България, няма какво да се лъжем. Ние се опитваме да комбинираме като тях и да радваме нашата голяма публика. Феновете ни са най-уникалните в България. Надявам се следващата седмица да напълнят целия “Лазур”. Нищо не знам за Маритимо. Сега трябва да се фокусираме за мача срещу Славия, защото не започнахме добре в първенството. След това ще мислим за Маритимо. Професионалисти сме и трябва да се пренастройваме от ЛЕ в първенството. Тежко е да играеш през три дни, но трябва да се пренастройваме”, добави халфът на пловдивчани, който си пожела неговият съотборник Косоко да остане в отбора. “Надявам се Косоко да остане, но всеки футболист иска да се развива. Той е добър и дано остане. Без него атаката на Ботев няма да е същата”, допълни Неделев, който съжали, че Левски е отпаднал от Европа. “Жалко, че Левски отпадна, все пак е български отбор. Ние гледаме себе си. Преди две години също стигнахме до трети предварителен кръг, сега се надявам да го минем”, завърши Неделев, цитиран от Спортал.", "date": "2017-07-20", "title": "Звездата на \"Ботев\" (Пд): Опитваме се да комбинираме като \"орлите\" и да радваме публиката, жалко, че \"Левски\" отпадна"}
{"url": "http://pik.bg/%D0%B4%D0%B6%D0%BE%D0%BD-%D0%BC%D0%B0%D0%BA%D0%BA%D0%B5%D0%B9%D0%BD-%D0%BE%D0%B1%D1%8F%D0%B2%D0%B8-%D1%87%D0%B5-%D1%80%D0%B0%D0%BA%D1%8A%D1%82-%D0%BD%D0%B0-%D0%BC%D0%BE%D0%B7%D1%8A%D0%BA%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B3%D0%BE-%D0%BE%D1%82%D0%BA%D0%B0%D0%B6%D0%B5-%D0%BE%D1%82-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-news676880.html", "text": "Reuters. Американският сенатор-републиканец от щата Аризона Джон Маккейн заяви, че скоро ще се завърне във Вашингтон, въпреки скорошната му диагноза за рак на мозъка. По-рано по време на операция по премахване на съсирек над лявото му око бе открито, че има агресивна форма на мозъчен тумор, предаде „Дълбоко оценявам отдадената подкрепа. Ще се завърна“, заяви МакКейн на своя профил в социалната мрежа „Туитър“. От дома си в Аризона МакКейн ще стои на телефона, за да бъде в течение на най-новите въпроси, обсъждани в Сената . „Той ми звъня три пъти тази сутрин“, заяви сенаторът-републиканец Линдзи Греъм от Южна Каролина. Той посочи, че МакКейн е искал да обсъди здравната реформа и проектозакони, свързани с отбраната.", "date": "2017-07-20", "title": "Джон Маккейн обяви, че ракът на мозъка няма да го откаже от политиката"}
{"url": "http://pik.bg/%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B7%D0%B0%D0%B5%D0%B2-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81%D1%8A%D1%81-%D1%81%D1%8A%D1%81%D0%B5%D0%B4%D0%B8%D1%82%D0%B5-%D0%B5-%D0%B2-%D0%B8%D0%BD%D1%82%D0%B5%D1%80%D0%B5%D1%81-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news676856.html", "text": "„Радио Свободна Европа“. Според управляващата в Македония партия СДСМ в интерес на гражданите и правителството на Македония е да има добро сътрудничество със съседните страни и да се сложи край на кавгите и изолацията. Партията излезе със съответното заявление като реакция спрямо изказването на депутата от опозиционната партия ВМРО-ДПМНЕ Антоний Милошоски, според което ще се внесе искане за свикване на спешно открито заседание на парламента за разглеждане на споразумението между Македония и България, предава македонското електронното издание От СДСМ заявиха, че Милошоски днес е казал много неистини, въпреки че като председател на комисията по външни работи в парламента би трябвало да има пълна представа за проекта на договора за добросъседство с България. В реакцията се добавя, че за договора гражданите ще бъдат напълно и своевременно информирани, а решенията по всички въпроси ще носи парламентът.", "date": "2017-07-20", "title": "Партията на Заев: Сътрудничеството със съседите е в интерес на Македония"}
{"url": "http://pik.bg/%D1%81%D0%B0%D0%BC%D0%BE%D1%83%D0%B1%D0%B8-%D1%81%D0%B5-%D0%B2%D0%BE%D0%BA%D0%B0%D0%BB%D0%B8%D1%81%D1%82%D1%8A%D1%82-%D0%BD%D0%B0-%D0%BD%D1%8E-%D0%BC%D0%B5%D1%82%D1%8A%D0%BB-%D0%B3%D1%80%D1%83%D0%BF%D0%B0%D1%82%D0%B0-%D0%BB%D0%B8%D0%BD%D0%BA%D0%B8%D0%BD-%D0%BF%D0%B0%D1%80%D0%BA-news676876.html", "text": "Вокалистът на известната ню-метъл бандата „Линкин Парк“ Честър Бенингтън се е самоубил, предаде РИА Новости. Полицията сочи, че певецът се е самообесил в частно жилище в предградието на Лос Анджелис „Палос Верде“. Тялото му е открито днес сутринта. Честър е бил женен два пъти с шест деца. 41-годишният певец се е борил с алкохолна и наркозависимост.", "date": "2017-07-20", "title": "Самоуби се вокалистът на ню-метъл групата \"Линкин парк\""}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%81%D0%B8%D0%BD%D0%B8%D1%82%D0%B5-%D1%81%D0%B5-%D0%BF%D0%BE%D0%B4%D1%81%D0%B8%D0%BB%D0%B8%D1%85%D0%B0-%D1%81-%D0%B1%D0%B8%D0%B2%D1%88-%D0%B8%D0%B3%D1%80%D0%B0%D1%87-%D0%BD%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-news676867.html", "text": "Габриел Обертан подписа договор с Левски за две години. Френското крило парафира своя контракт днес, след като вчера премина медицински тестове. През своето развитие преминава през известната футболна школа Клерфонтен, като някои от най-известните ѝ играчи са Тиери Анри, Никола Анелка и Уилям Галас. Бърз играч с добра техника, той е сравняван с Анри поради физиката и играта си. Първият му професионален мач е за Бордо на 30 септември 2006 срещу Валансиен. Прекарва под наем сезон 2008-2009 в Лориен. На 8 юли 2009 година става част от тима на Манчестър Юнайтед, като подписва 4-годишен договор. На 9 август 2011 година преминава в Нюкасъл Юнайтед за 5 години. През миналия сезон крилото игра за руския Анжи, като записа 8 двубоя и един гол, както и за английския Уигън, за които регистрира 12 срещи и едно попадение, съобщават от официалния сайт на \"сините\"", "date": "2017-07-20", "title": "ОФИЦИАЛНО! \"Сините\" се подсилиха с бивш играч на Манчестър Юнайтед"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%B7%D0%B5%D0%BB%D0%B5%D0%BD%D0%B0-%D0%B7%D0%BE%D0%BD%D0%B0-%D0%B2-%D0%BB%D0%BE%D0%B7%D0%B5%D0%BD%D0%B5%D1%86-%D0%B8-%D1%81%D1%80%D0%B5%D0%B4%D0%B5%D1%86-%D0%BE%D1%82-%D0%BE%D0%BA%D1%82%D0%BE%D0%BC%D0%B2%D1%80%D0%B8-news676851.html", "text": "„Дарик” Окончателно - от октомври зелена зона ще има в столичните райони „Лозенец” и „Средец”. Това одобриха общинските съветници, по време на последното заседание преди лятната ваканция на местния парламент, предаде . Платеното почасово паркиране ще има вече в квартал „Яворов” между булевардите „Цариградско шосе”, „Евлоги и Христо Георгиеви”, „Михай Еминеску” и улиците „Мизия” и „Хан Омуртаг”. За „Лозенец” зонирането обхваща карето между булевардите „Евлоги и Христо Георгиеви”, „Драган Цанков”, „Джеймс Баучер” и „Черни връх”. Освен това от есента платените зони ще имат ново работно време – от 08.30 до 19.30, а синята ще работи и през съботния ден от 08.30 до 18.00 часа.", "date": "2017-07-20", "title": "ОКОНЧАТЕЛНО! Зелена зона в \"Лозенец\" и \"Средец\" от октомври "}
{"url": "http://pik.bg/%D1%82%D1%80%D1%8A%D0%BC%D0%BF-%D0%B5-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0%D0%BB-%D0%BF%D0%BE%D0%B2%D0%B5%D1%87%D0%B5-%D0%BE%D1%82-1000-%D1%81%D1%8A%D0%BE%D0%B1%D1%89%D0%B5%D0%BD%D0%B8%D1%8F-%D0%BD%D0%B0-%D0%BF%D1%80%D0%BE%D1%84%D0%B8%D0%BB%D0%B0-%D1%81%D0%B8-%D0%B2-%D1%82%D1%83%D0%B8%D1%82%D1%8A%D1%80-news676877.html", "text": "The Hill, цитиран от \"Фокус\". Президентът на САЩ Доналд Тръмп е публикувал повече от 1000 съобщения, откакто преди шест месеца зае поста и повече от 9000 пъти откакто започна политическата си кампания през 2015 г., предаде Тръмп е публикувал 1002 съобщения откакто е заел поста, а от 16 юни 2015 г., когато обяви, че ще се кандидатира за президент – 9146 пъти. Според изчисленията, ако президентът запази навиците си в интернет, то броят на „туитовете\" му ще достигне до 8000 към края на мандата му.", "date": "2017-07-20", "title": "Тръмп е публикувал повече от 1000 съобщения на профила си в \"Туитър\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D1%80%D0%B0%D0%BC%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B0%D1%83%D1%82-%D0%BE%D1%82-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D0%B2%D0%B8%D0%B4%D0%B5%D0%BE%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news676860.html", "text": "Левски загуби от Хайдук (Сплит) с 1:2 в мач-реванш от втория квалификационен кръг на Лига Европа. Футболистите на Николай Митов играха пред празни трибуни заради наказание от УЕФА. Първата среща в Хърватия завърши при резултат 1:0 за отбора от Сплит. Привържениците на Левски спазиха своето обещание и изпълниха до краен предел импровизираната фен-зона пред Сектор \"А\" на \"Герена\". Там се намира и издигнатата преди няколко часа видеостена, на която феновете на \"сините\" проследиха двубоя. Сблъсъкът на терена беше изключително здрав. За първите 20 минути на срещата нямаше нито едно чисто голово положение. Последваха трудни минути за домакините между 20-ата и 30-ата. Опасни удари на Хамза, Футач и Радошевич във въпросния отрязък от срещата. До края на полувремето Ерцег и Тудор също застрашиха вратата на столичани, а гол не беше отбелязан, така предстоеше решаващо второ полувреме на мача в София. В началото на втората част хърватите направиха още няколко пропуска, по този начин се стигна до 69-ата минута. Когато Цветкович проби по дясното крило, центрира в наказателното поле и влезлият като резерва Серджиу Буш се разписа с глава - 1:0. Серджиу е бивш играч на ЦСКА, а сега бележи важен гол за \"сините\". Охандза вкара за Хайдук в 80-ата минута, грешка в отбраната на столичани. Ерцег реализира в 86-ата минута след техничен шут - 1:2. Така тимът от Сплит продължава в третия квалификационен кръг на Лига Европа и ще играе с Брьондби, а \"сините\" са аут от евротурнирите. ЛЕВСКИ (4-2-3-1): Митрев; Цветкович, Яблонски, Пиргов, Горанов; Рошу, Панайотов; Прохазка, Гомес, Нар; Мапуку Старши треньор: Н. Митов ХАЙДУК (4-4-2): Стипица; Тудор, Нижич, Лопес, Мемола; Хамза, Влашич, Радошевич, Генцоглу; Футач, Ерцег Старши треньор: Ж. Карийо СЪДИЯ: Али Палабъйък (Турция)", "date": "2017-07-20", "title": "ИЗВЪНРЕДНО! Драма на \"Герена\"! Левски аут от Лига Европа (ВИДЕО/ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%83%D1%84%D0%BE%D1%80%D0%B8%D1%8F-%D0%BD%D0%B0-%D0%BB%D0%B0%D0%B7%D1%83%D1%80-4-%D0%B7%D0%B2%D0%B5%D0%B7%D0%B4%D0%BD%D0%B8-%D0%BA%D0%B0%D0%BD%D0%B0%D1%80%D0%B8---%D0%B1%D0%BE%D1%82%D0%B5%D0%B2-%D1%81-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%82%D1%80%D0%B8%D1%83%D0%BC%D1%84-%D0%B2%D0%B8%D0%B4%D0%B5%D0%BE%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news676864.html", "text": "Ботев Пловдив разгроми Байтар Йерусалим в среща-реванш от втория предварителен кръг на Лига Европа. 4:0 на \"Лазур\".  Първият мач в Израел завърши при резултат 1:1. Така \"канарите\" продължават напред и ще спорят с Маритимо в третия кръг на пресявките на турнира. По единадесеторката на пловдивчани личеше, че те нямат намерение да изневеряват на стила си и ще играят атакуващ, отворен футбол. Косоко, Стоянов и Неделев поведоха нападението на \"канарчетата\". Балтанов, Меледже и Виана сноваха в халфовата линия. В защита се разчиташе на Панов, Димов, Генев и Минев. На вратата застана Чворович. Бейтар е изключително класен тим, в Бургас за гостите стартира Бенаюн, който е бивш играч на грандове като Ливърпул, Челси, Арсенал. Отборът от Йерусалим е много резултатен. Треньорът Николай Киров обаче не направи промени в тактиката на \"жълто-черните\" и също наложи офанзивна схема. Супер начало на мача за \"канарите\". Гол на Димов с глава в 10-ата минута. Бранителят се ориентира много добре при центриране в наказателното поле и бележи. Стадион \"Лазур\" се тресе, бултрасите подкрепят възторжено любимците си. Бейтар осъществява натиск, а \"жълто-черните\" разчитаха на контраатаки. Последваха пропуски на Стоянов и Балтанов. А в 32-ата минута Виана реализира уникален гол. Халфът намери топката от воле на точката на дузпата, а кълбото облиза горната греда и с огромна сила влетя в мрежата. Ювелирно изпълнение - \"Ботев, Ботев\", ехти на стадиона в Бургас. Попадението може да претендира за гол на месеца в евротурнирите. До края на полувремето гостите имаха превес във владеенето на топката, а \"канарите\" отрново съумяха да осъществят опасна бърза атака, Крум Стоянов беше близо до това да вкара трети гол в мача. Двата отбора се оттеглиха на полувремето при резултат 2:0. Така 45 минути преди края на спора между Ботев и Бейтар в Лига Европа, пловдивчани имаха 2 попадения преднина. Само 2 минути след началото на второто полувреме Тошко Неделев изпълни триково фаул, топката се удари в гредата, отклони се към наказателното поле, а там Лъчезар Балтанов засича кълбото - 3:0. Хейстер от Бейтар получи червен картон в 76-ата минута. Бризола в 90-ата минута направи разгрома пълен - 4:0. Косоко пък нацели и греда, пореден ювелирен двубой за нападателя. В следващия четвъртък Ботев Пловдив отново на \"Лазур\" излиза срещу Маритимо. След Партизани Тирана, \"канарчетата\" отстраняват и Бейтар Йерусалим в Лига Европа. Състави: БОТЕВ (4-1-4-1): Чворович; Панов, Димов, Генев, Минев; Меледже; Неделев, Балтанов, Виана, К. Стоянов; Косоко Старши треньор: Н. Киров БЕЙТАР (3-4-3): Клайман, Конт, Клтенс, Мори, Веред, Бенаюн, Езра, Сабо, Хейстер, Серощан, Шехтер Старши треньор: Ш. Мимер СЪДИЯ: Кирил Левников (Русия)", "date": "2017-07-20", "title": "ИЗВЪНРЕДНО! Еуфория на \"Лазур\"! 4-звездни \"канари\" - Ботев с уникален триумф (ВИДЕО/ОБНОВЕНА)"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B5-%D0%BF%D0%BE%D0%B8%D1%81%D0%BA%D0%B0%D0%BB%D0%BE-%D0%BE%D1%82-%D0%B5%D0%BA-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%B0%D0%BD%D0%B0%D0%BB%D0%B8%D0%B7-%D0%BD%D0%B0-%D1%81%D1%8A%D0%B4%D0%B8%D0%BB%D0%B8%D1%89%D0%B0%D1%82%D0%B0-%D1%83-%D0%BD%D0%B0%D1%81-%D0%BA%D0%B0%D1%82%D0%BE-%D1%82%D0%BE%D0%B7%D0%B8-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0-news676796.html", "text": "\"Преди една седмица получих писмо, че е поискано от Службата за структурните реформи към ЕК да се направи анализ за структурата на съдилищата в страната\", заяви Панов пред журналисти. Председателят на ВКС коментира, че за него това е изненада, като допълни, че от писмото не става ясно какъв ще бъде точно предметът на анализа. Панов обясни, че в понеделник се е провела среща между него, председателя на ВАС Георги Колев и зам.-министър на правосъдието, на която се е обсъдило каква проверка да бъде поискана и в каква сфера да бъде. Във вторник е проведена среща по темата и с един от европейските експерти. Председателят на ВКС Лозан Панов потвърди думите на главния прокурор Сотир Цацаров, че правителството е поискало от Европейската комисия да се направи анализ на структурата на съдилищата у нас, предава БТА. По време на днешния пленум на ВСС Цацаров заяви, че има неофициална информация, че правителството е направило такова искане към Службата за подкрепа на структурните реформи към ЕК. Той беше внесъл в дневния ред на съвета предложение да се поиска от ЕК структурен и функционален анализ на съдилищата и модела на разследване у нас, но оттегли точката си. Според съдия номер едно е странно, че правителството иска такава проверка, а питат председателите на върховните съдилища да кажат в кои сектори да се осъществи тя. Помощ винаги би била полезна, но по-скоро това ми прилича на политически ход, заяви Лозан Панов. По думите му действията на правителството приличат на опит да се осигури буферен период от време, през който да има спокойствие на политическо и друго ниво по време на европредседателството. Той отбеляза, че такъв анализ ще отнеме една година, а след това по подобие на доклада за прокуратурата могат да минат месеци, преди да се започне професионален дебат по изводите от него. Съдия номер едно обясни, че подобен анализ ще представлява огромен обем от работа. Той обясни, че Службата за подкрепа на структурните реформи в момента проучва отправеното искане и може да откаже да анализира съдилищата ни. Панов каза още, че до 20 август трябва да се прецизира предметът на този анализ, като Министерството на правосъдието трябва да изведе още и какъв обхват да има той.", "date": "2017-07-20", "title": "Правителството е поискало от ЕК да направи анализ на съдилищата у нас, като този на прокуратурата"}
{"url": "http://pik.bg/%D0%BF%D0%BE%D0%B6%D0%B0%D1%80-%D1%83%D0%BD%D0%B8%D1%89%D0%BE%D0%B6%D0%B8-50-%D0%B4%D0%B5%D0%BA%D0%B0%D1%80%D0%B0-%D1%81-%D0%BF%D1%88%D0%B5%D0%BD%D0%B8%D1%86%D0%B0-%D0%BA%D1%80%D0%B0%D0%B9-%D0%BA%D0%B0%D1%81%D0%BF%D0%B8%D1%87%D0%B0%D0%BD-news676800.html", "text": "50 декара посеви с пшеница са унищожени при пожар в житен блок в землището на град Каспичан, съобщиха от пресцентъра на ОД на МВР в Шумен. Сигнал за пожара е подаден вчера в 9.47 часа. Към мястото на инцидента са насочени три екипа на противопожарната служба в Нови пазар. В гасенето на огъня се включили и екип от Шумен и от доброволното формирование в Нови пазар. Огнеборците са погасили пламъците, обхванали площ от около 90 000 квадратни метра и са спасили от опожаряване 40 декара посеви, 20 пчелни кошера и намиращата се в близост петролна база. По данни на охранител в базата непосредствено преди да възникне пожара е имало два токови удара. Предполагаема причина за пожара е възникнало късо съединение, уточняват от пресцентъра на полицията.", "date": "2017-07-20", "title": "Пожар унищожи 50 декара с пшеница край Каспичан"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D0%BF%D1%80%D0%B5%D0%B1%D0%BE%D1%80%D0%B5%D1%82%D0%B5-%D1%81%D1%82%D1%80%D0%B5%D1%81%D0%B0-%D1%81-%D0%BF%D0%B0%D1%80%D1%86%D0%B0%D0%BB-%D0%B2-%D1%80%D1%8A%D0%BA%D0%B0-news676788.html", "text": "Ако се чувствате стресирани, забравете йогата и грабвайте парцала. Резултатите от британско проучване показват, че чистенето е едно от най-добрите средства срещу стрес, пише в. \"Дейли експрес\". Допитването, направено сред 2000 души във Великобритания по поръчка на компания \"Керхер\", показва, че типичният жител на Острова отделя около два часа и 11 минути дневно на тревоги за работата, липсата на достатъчно средства, здравето и семейните проблеми. Това се равнява на 15 часа седмично или на 5,5 години от живота. Като цяло над две трети от населението (69 процента) изпитват трудности в справянето с натоварващите изисквания на съвременния начин на живот. За да противодействат на стреса и да забравят проблемите си, много хора се отдават на домакински занимания. Шестдесет процента от участниците в допитването споделят, че само след 13 минути вече усещат благоприятния ефект от чистенето. Те твърдят, че чистият и подреден дом им създава бързо чувство за спокойствие. Над една трета от анкетираните започват да чистят скоро след прибирането си у дома, тъй като знаят, че това занимание ще им помогне да разпуснат. Същият процент хора признават, че когато се чувстват стресирани се отдават на чистене, дори това да не е необходимо. Според над две трети от британците свързаната с чистенето продуктивност помага за облекчаване на стреса. Най-често практикуваната антистресова дейност е миенето. Следват чистенето с прахосмукачка и прането. Оказва се, че разпускащ ефект имат дори почистването на банята и тоалетната.", "date": "2017-07-20", "title": "САМО ЗА ЖЕНИ! Преборете стреса с... парцал в ръка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%80%D0%B0%D0%B4%D0%B5%D0%B2-%D0%BD%D0%B5-%D1%81%D0%BF%D1%80%D1%8F-%D0%B4%D0%B0-%D1%85%D0%B2%D0%B0%D0%BB%D0%B8-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B8%D0%BC%D0%B0%D1%82-%D0%BC%D0%BD%D0%BE%D0%B3%D0%BE-%D0%B4%D0%BE-news676826.html", "text": "Президентът Румен Радев участва в традиционната годишна среща на посланиците на Република България на 20 юли, която се провежда в Централния военен клуб в столицата. Държавният глава отправи поздравление към дипломатите ни по случай Деня на българската дипломатическа служба и и започнас зказване от пред участниците във форума. \"Условията за ефективност на външната политика и възията за нея. Това са първите въпроси, на които искам да се спра\", каза Румен Радев. \"България трябва да има една външна политика и тя трябва да е ясно дефинирана. Как трябва тя да се разработва и споделя между презиидента и министерския съвет. Това е нашето лице и надеждност по света. Ние разчитаме на добрия личен диалог с г-жа Захариева. Имам и разговори с Бойко Борисов\", поясни Радев. Той каза на посланиците, че в никакъв случай не бива да допускат отрицателна позиция към България. \"Активност, откритост, особено за вас посланиците, понякога дори агресивност при отстояване на нашите интереси. Друг принцип - надеждност. Стана модерна темата за модернизацията на армията. И децата и бабите знаят що е то нов самолет\", каза Радев. \"Ние трябва да развиваме културата и образованието. Образованието се превръща в един доходоносен бизнес, имаме прекрасни отношения. Трябва да развиваме туризма. Трябва да имаме и видимост, България да присъства във всякакви събития. Като бях в Полша, хубаво е да видиш как посолството е на хубава и централна улица. Защо са ни важни визите и приоритетите? За да имаме успех. Вие работите за стандарта и качеството на живот. Не можем при всяка цена правителство да имаме смяна на приоритети\", уточни Радев. \"Европа на различни скорости е факт. Не можем да кажем на държавите, които много са напред: \"Спрете и ни изчакайте\". За нас е важното да знаем, че бягаме на същия стадион и и на същата писта. Макар и с по-малка скорост. Трябва да търсим къде можем да се включим. И е много важно да не допуснем по време на това сътрудничество да сменим критериите. Играхме го вече с Шенген. Тук трябва да си търсим правата\", каза Радев. \"Апелираме към Европа за единна политика към мигрантите. Ако няма оперативен план всяка една държава от ЕС какво прави и с кого взаимодействия, може да се създаде една голяма хуманитарна криза. Представихме отчети за допълнително финансиране. Не може България само с един сравнително малък бюджет  да поеме всичко\", каза Радев. \"Но първата среща с президента на САЩ Тръмп заяви, че достигането на 2% за отбрана в БВП, но не е достатъчен критерий. Ние трябва да гледаме и качество, освен количество. Ние ще се окажем на опашката на НАТО по отношение на тази 2%. Трябва да се разбере доколко ние сме генератор и доколко консуматор на сигурност. Трябва да имаме собствен отбранителен процес. Много е важно сътрудничеството с останалите страни от НАТО. България стана все по-притегателен център на учения на НАТО\", поясни Радев. И се пошегува, че тенът му не е от плаж, а от присъствия на военни учения. \"За да се борим с корупцията, трябва да имаме всеобхватна система за следене на приходи и харчене. Това е надлежен гарант за борба\", категоричен е Румен Радев. Той говорил с президента на Италия да ни предоставят софтуера за борба с корупцията. Нужен бил единен орган за война с корупцията по високите етажи на властта, според Радев. Трябва да се справим, ако искаме в България да идват инвеститори, според президента. \"България се утвърждава като страна, която дава необходимата стабилност и спокойствие, и допринася за спокойствие на другите. Когато имаше пожари в Черна гора. С премиера Борисов решихме да помогне. Вчера нашият хеликоптер кацна. Това е начинът\", поясни Радев. Той похвали по няколко точки премиера . за външната политика, за енергийните преговори и ролята му на дипломат на Балканите и каза, че по тези въпроси застава твърдо зад правителството. \"Трябва да престанем да говорим за Русия и да започнем да говорим с Русия. Нужен е диалог. За може да имаме едни практични едни прагматични отоншения\", каза Радев. \"Да отваряме ветрилото, да преследваме нашите интереси. Китай - вижте колко много страни от ЕС имат добри китайски инвестиции. Това може да служи като модел. И не само Китай, разбира се. България трябва да си върне позициите в Южна Америка, Северна Африка\", каза Радев.", "date": "2017-07-20", "title": "ИЗВЪНРЕДНО В ПИК TV! Радев не спря да хвали премиера: Борисов и правителството имат много добра енергийна и външна политика, заставам зад тях (ОБНОВЕНА)"}
{"url": "http://pik.bg/%D0%BF%D0%B0%D1%80%D0%B8%D0%B6-%D0%BA%D1%8A%D0%BC-%D0%BB%D0%BE%D0%BD%D0%B4%D0%BE%D0%BD-%D0%B2%D1%8A%D1%80%D0%BD%D0%B5%D1%82%D0%B5-%D0%BD%D0%B8-%D0%BF%D0%B0%D1%80%D0%B8%D1%82%D0%B5-news676795.html", "text": "Великобритания трябва да плати това, което дължи на ЕС като предварително условие за започване на търговски преговори след Брекзит. Това заяви френският икономически министър Бруно льо Мер, цитиран от \"Политико\". Маргарет Тачър е тази, която се обърна към ЕС със следните думи: \"Върнете ни парите обратно\", припомни Льо Мер пред Комисията по икономически въпроси във френския парламент. \"Винаги можем да дебатираме сумата, но фактът е, че Великобритания трябва да плати това, което дължи към бюджета на ЕС\", поясни министърът и подчерта, че това не подлежи на преговори. Има консенсус сред преговарящите от страна на ЕС, че Великобритания дължи най-малко 65 милиарда евро, основавайки се на британския дял към общия бюджет на ЕС, който вече е договорен за периода до 2020 г. Други, включително Льо Мер, предвиждат напускането на ЕС да струва на Лондон повече от 100 милиарда евро, ако се вземат предвид и други задължения. Великобритания трябва да , подчерта френският министър. плати към бюджета на ЕС 100 милиарда евро", "date": "2017-07-20", "title": "Париж към Лондон: Върнете ни парите!"}
{"url": "http://pik.bg/%D0%BF%D1%80%D0%B5%D0%B7-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%B2%D0%B7%D0%B8%D0%BC%D0%B0%D1%82-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B5%D0%B4%D0%BD%D0%BE%D0%B4%D0%BD%D0%B5%D0%B2%D0%BD%D0%B8%D1%82%D0%B5-%D0%B2%D0%B8%D0%BD%D0%B5%D1%82%D0%BA%D0%B8-news676808.html", "text": "Септември ще вземем политическо решение за цената на еднодневните винетки и тези за тежкотоварния трафик. Това каза пред журналисти министърът на регионалното развитие и благоустройството Николай Нанков . По думите на Ненчев не е толкова лесно да вдигнеш цена на винетка. Министър Нанков бе категоричен, че тежкотоварният трафик трябва да плаща повече. „Към момента винетните такси за леките автомобили са несъизмеримо високи на фона на винетните такси за тежкотоварни автомобили“, каза министър Нанков. По думите 71% от приходите от винетки са от леки автомобили. Според него електронните винетки ще редуцират разходите за съхраняване, разпечатване, съхранение и брак. „Този ресурс може да бъде спестен и да бъде калкулиран в цената“, каза министър Нанков.", "date": "2017-07-20", "title": "През септември взимат решение за цената на еднодневните винетки"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B7%D0%B0%D1%8F%D0%B2%D0%B8-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%87%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BF%D0%BE%D0%BC%D0%B5%D0%B6%D0%B4%D1%83-%D0%B8%D0%BC-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D0%BE%D1%81%D0%BD%D0%BE%D0%B2%D0%B0%D0%B2%D0%B0%D1%82-%D0%BD%D0%B0-%D0%B8%D0%B7%D0%BD%D1%83%D0%B4%D0%B2%D0%B0%D0%BD%D0%B5-%D0%B8-news676855.html", "text": "AFP, цитирана от \"Фокус\". Турското правителство посочи на Германия, че отношенията помежду им не могат да се основават на „изнудване и заплахи“, след като германския външен министър Зигмар Габриел заяви, че ще предприеме мерки, които ще намалят германските инвестиции в Турция, заради ескалиращия спор между страните, предаде „Нашите отношения не могат да се развиват, основани на изнудване и заплахи, а чрез международно признати норми и принципи“, пише в официално заявление на турското външно министерство. От там обвиниха Габриел, че „подхожда едностранно и изкривено“.", "date": "2017-07-20", "title": "Турция заяви на Германия, че отношенията помежду им не могат да се основават на \"изнудване и заплахи\""}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BF%D0%BE%D0%B4-%D1%81%D1%82%D1%80%D0%B0%D0%B6%D0%B0-%D0%B3%D1%80%D0%B0%D0%B1%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-91-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-news676805.html", "text": "33-годишният Кънчо С. и съучастникът му – 24-годишният Евгени Й., ще останат в ареста, след като днес, 20 юли 2017 г., състав на Шуменския окръжен съд уважи исканията на Окръжната прокуратура за вземане на мярка за неотклонение „Задържане под стража“. Те са привлечени като обвиняеми за грабеж на 91-годишна жена - престъпление по член 199, ал. 1, т. 2 и 4, във връзка с член 198, ал. 1 от Наказателния кодекс. На 17 срещу 18 юли 2017 г. Евгени предложил на приятели си Кънчо да направят „удар“. Имал информация, че 91-годишната баба К. от село Имренчево разполага с 1000 лева. Жената живеела самотно от 50 години, след като останала вдовица. След като прескочили оградата на дома й, Евгени счупил стъклото на преддверието на къщата, влязъл вътре и отключил вратата. Влезли в стаята, където спяла възрастната жена. Тя се събудила от шума от счупеното стъкло. Евгени започнал да иска парите  на възрастната жена. Тя обяснила, че има само 40 лева, след като си купила дърва. Евгени тършувал из стаята да търси скътани пари, а Кънчо му светел с мобилния си телефон. В едно чекмедже 24-годишният мъж открил портмонето на бабата, в което имало 2 банкноти по 20 лева. Разкъсал възглавница, в която намерил найлонов плик с три банкноти по 50 лева, но продължавал да настоява за още пари. За да принуди възрастната жена да разкрие къде си държи парите, Евгени я хванал за врата. Жертвата се изплашила и дръпнала ръцете му, за да не удуши. Тогава Евгени я ударил с възглавница в главата. Жертвата разпознала по гласа Кънчо, когото познавала от дете, тъй като й бил съсед. След като били разкрити, парите - предмет на грабежа, са открити и иззети от двамата обвиняеми. Двамата са рецидивисти, осъждани са неколкократно за тежки умишлени престъпления. Определенията на Шуменския окръжен съд подлежат на обжалване пред Апелативния съд във Варна.", "date": "2017-07-20", "title": "Задържаха под стража грабителите на 91-годишна жена"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B0%D0%B4%D0%B2%D0%BE%D0%BA%D0%B0%D1%82%D1%8A%D1%82-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%BD%D0%B0-%D0%BA%D0%BE%D0%B3%D0%BE-%D1%81%D0%B0-%D0%BD%D0%BE%D1%81%D0%B5%D0%BD%D0%B8-%D0%BF%D0%B0%D1%80%D0%B8-%D0%B2-%D0%BF%D0%BB%D0%B8%D0%BA%D1%87%D0%B5%D1%82%D0%B0-%D0%B8-%D1%87%D1%83%D0%B2%D0%B0%D0%BB-news676835.html", "text": "Цветан Василев иска да се върне и да се защитава, но не очакваме да има справедлив процес. Това обяви пред Би Ти Ви адвокатът му Константин Симеонов. Твърденията на прокуратурата приличат повече на рекламна кампания и от делото изкуствено са отделени материали абсолютно изкуствено с цел да се прибере у нас и да го арестуват. Прибирането е безмислено, ако той се окаже в ареста. Ако съдът го осъди на лишаване от свобода, той няма да има възможност да се защитава, допълни адвокатът. По отношение на чувството за вина не бих искал да коментирам, сигурно има чувство за вина по някои обстоятелства, свързани с дейността на КТБ и предоваревянето на определени хора. Но по отношението на пликчета и прочиеу - той говори за политическа корупция. Няма такова обвинение и като се хвърлят такива приказки, нека прокуратурата каже на кого са носени тези пликчета, посочи Симеонов.", "date": "2017-07-20", "title": "ИЗВЪНРЕДНО! Проговори адвокатът на Цветан Василев! На кого са носени пари в пликчета и чувалчета и ще се върне ли банкерът-беглец?"}
{"url": "http://pik.bg/%D0%BF%D0%B0%D0%B7%D0%B0%D1%80%D0%BB%D1%8A%D0%BA-%D0%BC%D0%B8%D1%80%D1%87%D0%B0-%D0%BB%D1%83%D1%87%D0%B5%D1%81%D0%BA%D1%83-%D0%BE%D1%82%D0%BA%D0%B0%D0%B7%D0%B0-25-%D0%BC%D0%BB%D0%BD-%D0%B5%D0%B2%D1%80%D0%BE-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86---%D0%B2%D0%B8%D0%B6%D1%82%D0%B5-%D1%81%D1%83%D0%BC%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BA%D0%BE%D1%8F%D1%82%D0%BE-%D1%89%D0%B5-%D0%B4%D0%BE%D0%B9%D0%B4%D0%B5-news676809.html", "text": "Един от най-известните треньори на Балканите, а и в Европа, Мирча Луческу, е отказал предложение да поеме Лудогорец. Според непотвърдена информация настоящият наставник на тима Георги Дерменджиев ще бъде сменен, като един от вариарните, обсъждани в Разград, е бил именно екс наставника на Зенит, Шахтьор, Галатасарай и Бешикташ. Медиите в Турция твърдят, че офертата към Луческу от Лудогорец е възлизала на 2.5 милиона евро годишна заплата. \"Фотомач\" обаче твърди, че румънецът е вдигнал мизата на 3 млн. евро - сума, която \"орлите\" са отхвърлили. Димитър Димитров-Херо, също е обсъждано име за заместник на Георги Дерменджиев.", "date": "2017-07-20", "title": "ПАЗАРЛЪК! Мирча Луческу отказа 2.5 млн. евро на Лудогорец - вижте сумата, срещу която ще дойде в Разград"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BE%D1%82%D0%BA%D1%80%D0%B8%D1%85%D0%BC%D0%B5-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%BD%D0%B0-%D0%BF%D0%BB%D0%B0%D0%B6%D0%BE%D0%B2%D0%B5%D1%82%D0%B5-%D0%BA%D1%80%D0%B0%D0%B9-%D1%80%D1%83%D1%81%D0%B0%D0%BB%D0%BA%D0%B0-news676811.html", "text": "министерството. Министърът на туризма Николина Ангелкова предприе днес проверка на плажове по Северното Черноморие, съобщиха от пресцентъра на При инспекцията на шест плажа в района на Русалка, извършена от екипи, проверяващи заедно с представители на МВР, са констатирани редица нарушения. Единият плаж, който е при залива Тауклиман, е в частен имот и до него няма достъп освен по вода. На другите пет плажа на Русалка, които са неохраняеми, се извършват дейности в нарушение на закона – събират се такси от плажуващите за това, че ползват инфраструктурата на комплекса. Това също е недопустимо, защото по закон на туристите трябва да бъде осигурен безплатен пешеходен достъп до плажните ивици. Министър Ангелкова допълни, че на плаж Русалка-централен са поставени плажни принадлежности без разрешение. На плаж Русалка-Каяк се отдават кану-каяци също без разрешение, там няма и разрешение за воден коридор. \"Ще сигнализираме всички институции за констатираните нарушения и ще следим как се изпълняват предписанията\", категорична бе министър Ангелкова. Проверките по плажовете продължават.", "date": "2017-07-20", "title": "Министър Ангелкова: Открихме нарушения на плажовете край Русалка"}
{"url": "http://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BF%D1%80%D0%B5%D0%B4%D0%B0%D0%B2%D0%B0-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%BE%D0%BF%D0%B8%D1%82%D0%B0-%D1%81%D0%B8-%D0%B2-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B8-%D1%82%D1%8A%D1%80%D0%B3%D0%BE%D0%B2%D0%B8%D1%8F%D1%82%D0%B0-news676814.html", "text": "Japan Today, цитиран от \"Фокус\". Британският външен министър Борис Джонсън е на посещение в Япония за преговори, свързани със сигурността и търговията, както и за да сподели опита си от Олимпийските игри в Лондон през 2012 г. в тогавашната си роля си на кмет на британската столица, предаде Джонсън ще срещне японския си колега Фумио Кишида, за да обсъдят развиващото се политическо сътрудничество. На челно място в дневния ред на обсъжданията ще фигурират корейската ракетна заплаха, както и Брекзит. Джонсън, който е бил кмет на Лондон по време на Олимпийските игри в града, планира да сподели опит с японския олимпийски министър Тамайо Марукава, за да помогне на подготовката на Токио за домакинство на олимпийските игри през 2020 г.", "date": "2017-07-20", "title": "Борис Джонсън предава на Япония опита си в сигурността и търговията "}
{"url": "http://pik.bg/%D0%B4%D0%B2%D0%B5-%D1%87%D0%B5%D0%B2%D1%80%D1%8A%D1%81%D1%82%D0%B8-%D0%B4%D0%B6%D0%B5%D0%B1%D1%87%D0%B8%D0%B9%D0%BA%D0%B8-%D0%BE%D1%82%D0%B0%D1%80%D0%B0%D1%88%D0%B8%D1%85%D0%B0-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8-%D0%BC%D0%BE%D0%BB-news676821.html", "text": "Вчера около 13,20 ч., в магазин, намиращ се в голям търговски обект на ул. „Акад. А. Сахаров“, непосредствено след извършването на кражба на стоки са задържани лицата М. А. на 19 г., и Д. К., на 19 г. и двете от Варна, неосъждани. Това предадоха от пресцентъра на ОД на МВР Варна за “Нова Варна”. Лицата са задържани за срок до 24 ч., по случаите се водят преписки, вещите са върнати на собствениците им.", "date": "2017-07-20", "title": "Две чевръсти джебчийки отарашиха варненски мол"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BD%D0%B0-%D0%B7%D0%BB%D0%B0%D1%82%D0%BD%D0%B8%D1%82%D0%B5-%D1%82%D0%BE%D0%B2%D0%B0-%D0%B5-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%BA%D0%BE%D0%B9%D1%82%D0%BE-%D1%81%D0%B5-%D1%83%D0%B4%D0%B0%D0%B2%D0%B8-%D0%BD%D0%B0%D0%B2%D1%80%D1%8A%D1%85-%D0%B8%D0%BB%D0%B8%D0%BD%D0%B4%D0%B5%D0%BD-%D1%81%D0%BD%D0%B8%D0%BC%D0%BA%D0%B0-news676818.html", "text": "е било на плаж във Златни Пясъци, срещу хотел “Интернационал”. Изчезнал е вчера следобед. Днес м Кристиян Светлозаров Иванов е момчето, удавило се на Златни пясъци. Момчето стана втората жертва на традиционния черен Илинденски \"курбан\" - деня, в който морето взима жертви. Кристиян бе издирван чрез Фейсбук от свои приятели, които заявиха, че момчето алко след 11,30 часа в полицията е постъпило съобщение за изплувало тяло в района на курорта. Извършен е оглед, самоличността е установена. Тялото е на 18-годишен младеж, който не е от Варна. Предстои съдебно-медицинска експертиза, допълниха от полицията.", "date": "2017-07-20", "title": "ТРАГЕДИЯТА НА ЗЛАТНИТЕ! Това е Кристиян, който се удави навръх Илинден (СНИМКА)"}
{"url": "http://pik.bg/%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BC%D0%B0%D1%8F-%D0%BD%D0%B5%D1%88%D0%BA%D0%BE%D0%B2%D0%B0-%D0%B2%D0%B4%D0%B8%D0%B3%D0%B0-%D1%81%D0%BF%D0%B0-%D1%85%D0%BE%D1%82%D0%B5%D0%BB-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news676781.html", "text": "Певицата Мая Нешкова ще строи хотел в Сандански. Това стана известно по време на заседание на Постоянната комисия по общинска собственост, на която единодушно членовете дадоха съгласие да се даде разрешително за изготвяне на Подробен устройствен план /ПУП/ в местността Поленишки път, на първия завой вляво в посока Татовата резиденция, на метри от „Интерхотел Сандански”, предава СтрумаБГ. Молбата е депозирана лично от певицата Мая Нешкова, която е собственик на имота, и на предстоящото юлско заседание съветниците ще трябва със свое решение да открият процедура по изготвяне на ПУП. Имотът, върху който популярната в миналото благоевградска естрадна певица ще строи спа хотел, в момента е с полуразрушена бетонна стена. Преди десетина години там функционираше т.нар. база „Стримона”. От години обаче десетината бунгала са напълно разрушени и в момента имотът, стопанисван от семейството на певицата и благоевградския композитор Кирил Икономов, е пустеещ, обрасъл е с треви и храсти. Инвестиционните намерения на певицата разкри съветникът инж. Янко Ангелов, който каза на колегите си съветници, че там ще се строи хотел.", "date": "2017-07-20", "title": "Певицата Мая Нешкова вдига спа хотел в \"Сандански\""}
{"url": "http://pik.bg/%D0%BA%D0%BE%D0%B2%D0%B0%D1%80%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%BB%D0%B5%D0%B2%D1%81%D0%BA%D0%B8-%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D1%81%D1%80%D0%B5%D1%89%D1%83-%D1%82%D1%80%D0%B5%D0%BD%D1%8C%D0%BE%D1%80%D0%B0-news676801.html", "text": "Легендата на българския футбол Иван Вуцов сподели доста интересно мнение пред хърватския вестник \"Слободна Далмация\", а именно, че Николай Митов няма необходимите качества да бъде треньор на Левски. Вуцов е първият български треньор на Хайдук (Сплит). Това се случи през сезон 1987/88 и от изданието си спомниха за него в търсенето на експертни мнения преди реванша между Хайдук и Левски. Вуцов си спомни за престоя си в Сплит и сподели, че още симпатизира на Хайдук, но в този мач ще стиска палци на любимия си Левски. \"Ще бъде трудно и за двата отбора. Не бих прогнозирал. Първият мач не бе толкова качествен, но бе голяма битка. Резултатът 1:0 бе реалистичен. Левски се готви усилено. Тренировките са закрити, което е знак, че мислят на 100% за този двубой\", започна Вуцата. \"Ако Хайдук вкара, за Левски ще е трудно да реализира три. Няма да има фенове, а това не е хубаво. Не ми харесва, това не е футбол, ще бъде като на тренировка. Подобни наказания не носят нищо на футбола. Николай Митов? Той е младо момче. Има добри перспективи. Но мога да кажа, че няма тези качества, за да бъде треньор на Левски\", продължи бившият национален селекционер. \"Спас Русев е добър човек. Обича футбола. И привлече играчи, с които Левски ще е по-добър тази година, трябва да му се признае. А кой е най-добър в състава на Левски? Не мога още да оценя новите, затова ще кажа Прохазка. Той е тук доста време и има качества. Може да играе на всяка позиция. Това е нещо, което ние треньорите харесваме\", добави легендарният специалист.", "date": "2017-07-20", "title": "Коварен удар по Левски! Легенда на \"сините\" с тежки думи срещу треньора"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BC%D1%80%D1%8A%D1%81%D0%BD%D0%B8%D1%82%D0%B5-%D1%85%D0%B0%D0%B2%D0%BB%D0%B8%D0%B8-%D0%B4%D0%BE%D0%BA%D0%B0%D1%80%D0%B2%D0%B0%D1%82-%D0%B5%D1%87%D0%B5%D0%BC%D0%B8%D0%BA-news676792.html", "text": "Ечемик на окото е често срещан проблем, който, ако не бихме могли да предотвратим, ще трябва да се справим. Очният ечемик е резултат от събирането на мъртви клетки и микроби, които увеличават верояртността за развитие на бактерии. Превантивна мярка е добрата хигиена на клепачите. Това е постижимо чрез нежен и внимателен ексфолиращ процес на клепачите или просто чрез леко потриване, което ще премахне мъртвите клетки. Избягвайте козметика с изтекъл срок на годност, както и нечисти хавлии и кърпи за лице. През лятото се увеличават и нараняванията на очите, сочат наблюденията на специалистите в очните клиники. Причините за това са както повечето детски игри, които понякога могат да завършат с инцидент, така и зачестяването на ремонтите. Травмите се делят на две основни групи - открити и закрити. При първите се наблюдава разкъсване на очната ябълка, понякога то е съпроводено с изпадане на вътреочни тъкани. Закритите травми обикновено са следствие на силен удар с юмрук, снежна топка, камък. При тях не се е стигнало до разкъсване на обвивката на окото, но в него са настъпили много структурни и функционални промени, като появата на кръвоизливи, разкъсване на тъкани, разместване на лещата, които изискват лечение. Те си личат по зачервяването, болката, дразненето от светлината. Тези реакции са следствие на повърхностни ранички върху очите. Тогава се оголват нервни окончания и попадането на сълзи в тях предизвикват силна болка и дразнене. Очните травми са много и разнообразни, но най-тежки са двуочните, когато човек може да загуби цялото си зрение. За да не се стига до подобни случаи обаче, най-важно е хората да пазят очите си. Това означава да носят предпазни очила. Те трябва да се слагат дори когато се коси с косачката, особено ако е с корда и хвърчат камъчета. Също така при обработка на метал, когато боядисваме, ако сме инженери химици. Дори учениците в химичните лаборатории трябва да носят очила. Тези и още ред начини да предпазим очите си от възпаления могат да бъдат полезни, за да изкарате безпроблемно  лятото и ваканциите.", "date": "2017-07-20", "title": "Внимавайте! Мръсните хавлии докарват ечемик"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8-%D0%BD%D0%B0-%D1%86%D1%81%D0%BA%D0%B0-1948-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D1%8F%D0%B2%D0%B0%D0%BB%D0%B8-%D1%81-%D0%B0%D0%BB%D0%BA%D0%BE%D1%85%D0%BE%D0%BB%D0%B0-%D0%BE%D1%89%D0%B5-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%87%D0%B8%D1%81%D1%82%D0%BA%D0%B0%D1%82%D0%B0-news676815.html", "text": "Част от освободените от ЦСКА 1948 сами са допринесли за крайното решение на наставника Валентин Илиев. Бившият капитан на армейците, който се слави като строг специалист, не е останал хич доволен от отношението на някои към тренировъчния процес. Става дума за лоша дисциплина, занижен спортен режим, влизане в необмислен диалог с помощник-треньорите и дори злоупотреба с алкохол, съобщи \"Спортал\". Разбира се, това не важи за всички напуснали червения тим, какъвто например е случаят с Кирил Атанасов. Полузащитникът, който се контузи изключително лошо през миналата есен, е преценил, че е по-добре да спре с футбола и да се отдаде на друг вид работа, която да му носи по-добро препитание.", "date": "2017-07-20", "title": "СКАНДАЛ! Футболисти на ЦСКА 1948 злоупотребявали с алкохола (ОЩЕ РАЗКРИТИЯ ЗА ЧИСТКАТА)"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BF%D0%BE%D0%B5%D1%82%D0%B5%D1%81%D0%B0-%D0%B5%D0%BB%D0%B8-%D0%B2%D0%B8%D0%B4%D0%B5%D0%B2%D0%B0-%D0%B3%D1%80%D0%B0%D0%B1%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0-%D0%BF%D0%BE%D0%B5%D0%B7%D0%B8%D1%8F-%D0%BD%D0%B0-%D0%BF%D1%80%D0%B5%D1%81%D1%82%D0%B8%D0%B6%D0%B5%D0%BD-%D1%84%D0%B5%D1%81%D1%82%D0%B8%D0%B2%D0%B0%D0%BB-news676859.html", "text": "Българската поетеса Ели Видева спечели голямата европейска награда за поезия. Високото признание бе обявено на 21-вата Международна писателска среща - Фестивал \"Поетични нощи\", организирана от Международна академия \"Ориент Окцидент\", което се състоя от 12 до 18 юли тази година в старата столица на Румъния Куртия де Арджеш. Във форума участваха 65 автора от 35 страни от целия свят. Програмата включваше литературни четения, рецитали, изложби и представяния на книги. Голямата награда за Америка получи Алтея Ромео-Марк /Антигуа/, а голямата световна награда - Али Ал Хазми /Саудитска Арабия/. Наш автор не е отличаван на този престижен фестивал от 10 години. Ели Видева е била безспорния фаворит на журито, както и на публикатка. Тя е носител и на високата българска награда за поезия \"Изворът на Белоногата\". Ели е учител по математика и един от най-филигранните майстори на строфите у нас.", "date": "2017-07-20", "title": "Българската поетеса Ели Видева грабна европейската награда за поезия на престижен фестивал в Румъния"}
{"url": "http://pik.bg/%D0%B2%D1%81%D1%8F%D0%BA%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE---%D1%81-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%B5%D0%BD-%D0%BF%D0%BB%D0%B0%D0%BD-%D0%B4%D0%BE-30-%D0%B0%D0%B2%D0%B3%D1%83%D1%81%D1%82-news676865.html", "text": "правителствената информационна служба. Вицепремиерът по правосъдната реформа и министър на външните работи Екатерина Захариева ръководи за първи път днес заседание на Националния съвет по антикорупционни политики към Министерския съвет като негов председател и национален координатор, съобщиха от „Убедена съм, че докато всеки един министър или директор на дирекция не приеме създаването и прилагането на антикорупционни политики в своята администрация като лична кауза, трудно можем да говорим за борба с корупцията, дори като превантивна мярка“, посочи вицепремиерът в началото на заседанието на съвета. „Силно се надявам в работата си занапред да даваме конкретни препоръки, а не да се отнасяме просто формално“, добави Захариева. Пред членовете на съвета тя уточни какъв ритъм и стил ще има органът: „Очаквам всяка институция да подходи не формално, като преписва нормативни разпоредби, а да опише конкретните антикорупционни мерки, които ще предприеме”. Съветът постави срок до 30 август на министерствата за представяне на антикорупционните си планове, след което Центърът за превенция и противодействие на корупцията ще извърши анализ и ще предложи конкретни мерки за борба с корупцията, включително и изготвяне на стандарти за проверка на интегритет на служителите в държавната администрация. Обсъдена и приета беше пътна карта, която следва препоръките от доклада за Механизма за сътрудничество и проверка от 2017 г., с мерки за отстраняване на слабостите при разследването и наказателното преследване на случаи на корупция, както и механизъм за отчитане на постигнатия напредък пред обществеността. Пътната карта предвижда в края на октомври, след провеждане на обсъждане, работна група да изготви предложения за промени в Наказателния кодекс относно корупционните престъпления, като се обхване и частният сектор. „Съгласна съм, че е необходима изцяло нова наказателна концепция“, допълни министър Захариева по време на обсъжданията с уточнението, че в кратък срок трябва да се изготвят неотложните законодателни промени. Националният съвет по антикорупционни политики е създаден през 2015 г. със задача координира и контролира създаването и изпълнението на антикорупционни политики.", "date": "2017-07-20", "title": "Всяко министерство - с антикорупционен план до 30 август"}
{"url": "http://pik.bg/%D0%BC%D0%B5%D1%80%D0%B0%D0%BA%D0%BB%D0%B8%D0%B8%D1%82%D0%B5-%D0%B7%D0%B0-%D1%88%D0%B5%D1%84-%D0%BD%D0%B0-%D0%BD%D0%BE%D0%B8-%D0%BC%D0%B8%D0%BD%D0%B0%D0%B2%D0%B0%D1%82-%D0%BF%D1%80%D0%B5%D0%B7-%D1%81%D0%B8%D1%82%D0%BE-%D0%B7%D0%B0-%D0%B4%D1%81-%D0%BA%D0%B0%D1%80%D1%82%D0%BE%D0%BD%D1%87%D0%B5%D1%82%D0%B0-news676779.html", "text": "Кандидатите за нов управител на НОИ ще преминават през щателна проверка за принадлежност към структурите на бившата Държавна сигурност. Това предвиждат приетите от НС процедурни правила за избор на титуляр на осигурителния институт, след като през май Бисер Петков стана социален министър. Срокът за внасяне на самите кандидатури е 14-дневен, тоест до 3 август, когато парламентът вече ще бъде в лятна ваканция, пише \"Монитор\". Номинации ще могат да правят и неправителствени организации, но няма да могат да ги внасят директно, а ще трябва да убедят някой народен представител или парламентарна група да направи това от тяхно име. После в документите на съответния кандидат обаче изрично ще пише чия е номинацията. При внасянето на кандидатурите пък към тях трябва да има и мотиви с посочени високи нравствени и професионални качества. При изслушването в социалната комисия пък всеки мераклия да оглави НОИ ще трябва да представи подробна концепция. Анонимни сигнали и становища по адрес на кандидатите няма да се разглеждат.", "date": "2017-07-20", "title": "Мераклиите за шеф на НОИ минават през сито за ДС картончета"}
{"url": "http://pik.bg/%D1%81%D0%BC%D0%B5%D1%80%D1%87-%D0%BF%D0%BE%D0%BC%D0%BB%D1%8F-90-%D0%BD%D0%B0%D0%B4%D0%B3%D1%80%D0%BE%D0%B1%D0%BD%D0%B8-%D0%BF%D0%BB%D0%BE%D1%87%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news676741.html", "text": "Не вандали, а смерч е помлял надгробните плочи на Рогошките гробища в Пловдив. Това обясни за медията ни шефът на „Траурна дейност“ Коста Попов. Всички си спомняме за вихрушката, която удари Пловдив на 22 юни привечер. Тогава смерчът мина през източната част на града, събори дървета и нанесе доста щети. „Не е имало вандали, а природна стихия. Силният ураган е минал само през определен участък в гробищния парк на Рогошко шосе.  Веднага след това свиках комисия, която да направи оглед и да опише щетите. Оказа се, че от природната стихия има изкоренени 8 дървета и са съборени над 90 надгробни плочи“, каза Попов. Той допълни, че част от паметниците са паднали върху бордюрите на съседните и са се счупили, съобщава още \"Марица\". Други пък са били повредени от стоварилите се върху тях дървета. Цели са останали само някои тези, които са паднали върху мека почва. Администряцията на ОМ „Траурна дейност“ е започнала да издирва по регистрите хората, чиито близки са погребани в пострадалите гробове, за да ги уведоми за настъпилите щети.", "date": "2017-07-20", "title": "Смерч помля 90 надгробни плочи в Пловдив"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B4%D0%B2%D0%B0-%D0%BC%D0%B5%D1%80%D1%86%D0%B5%D0%B4%D0%B5%D1%81%D0%B0-%D1%81%D0%B5-%D0%BF%D0%BE%D0%BC%D0%BB%D1%8F%D1%85%D0%B0-%D0%BD%D0%B0-%D0%BC%D0%B5%D1%82%D1%80%D0%B8-%D0%BE%D1%82-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news676786.html", "text": "Поредна тежка катастрофа възникна на кръстовището между улиците „Цар Симеон” и „Даскал Димитри” в Кюстендил. Инцидентът е станал рано сутринта днес, когато заради неспазен знак „Стоп“ се удрят два леки автомобила „Мерцедес“. Колите са смачкани до неузнаваемост, а един от водачите, на 21-години, е настанен в кюстендилската болница с леки наранявания. На въпросното място през последните 3-4 месеца, това е 6-а катастрофа. В района, където се намират Детска градина „Слънце” и Дневният център за деца с увреждания, бяха монтирани допълнителни пътни знаци, съобщава \"Монитор\". Това обаче не попречи на водачите и въпреки, че кръстовището е едно от най-опасните, да карат като луди, коментираха хора, живеещи в района.", "date": "2017-07-20", "title": "ТЕЖКА КАТАСТРОФА! Два мерцедеса се помляха на метри от детска градина"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B4%D0%B0%D0%BB%D0%B0%D0%B2%D0%B5%D1%80%D0%B0%D1%82%D0%B0-%D0%BD%D0%B4%D0%BA-%D0%B0%D0%B7-%D0%BF%D0%BE%D0%BF%D1%80%D0%B5%D1%87%D0%B8%D1%85-%D0%BD%D0%B0-%D0%B1%D0%BE%D1%80%D1%88%D0%BE%D1%88-%D0%B4%D0%B0-%D0%BD%D0%B5-%D1%81%D0%BA%D0%BB%D1%8E%D1%87%D0%B8-%D0%BD%D0%B5%D0%B7%D0%B0%D0%BA-news676849.html", "text": "\"Дадох показания като свидетел и обясниха защо счетох, че НДК е имало лошо управление. Изисквала съм от изпълнителния директор на двореца да се изпълняват в срок договори, а те не бяха.  Аз се наложи да предотвратя той да не сключи незаконосъобразни договори\", поясни министър Лиляна Павлова в \"Още от деня\" по БНТ по повод явяването си като свидетел по делото срещу Мирослав Боршош. Нямало разцепление в ГЕРБ по отношение на НДК и Боршош. \"Това, което министър-председателят предложи, е да бъде променен принципалът\", поясни Павлова по повод казуса, че тя уволни Боршош, а Борисов го върна. \"Подготовката за европредседателството върви с много дори темпове. Ние имаме желанието да начертаем ясен план какъв да е пътят на Западните Балкани за членство в ЕС. Преспективата минава през пътната, железопътната и въздушна свързаност. Ще домакинстваме в София с всички министри на правосъдие и вътрешен ред по отношение на миграцията\", поясни Лиляна Павлова. \"Шанс за България е да се покажем като лидер на Балканите чрез посредничеството между ЕС и Турция. По същия начин по линия на Черноморското сътрудничеството. Поставили сме си амбициозната цел да си защитим интересите в енергетиката - да не бъдем заобиколени. Като председателство трябва да сме баланьори, но и да си защитим българския интарес\", каза Павлова. \"Въпрос на преговори е. Първо на национално ниво е да постигнем консенсус\", поясни Павлова по отношение на скандала с продажба на земи на чужденци. \"Имах много ясно черно на бяло становище на агенция за обществени поръчки, която му казва: \"Това, което предлагате не е Окей, то включва недопустими стройности\". Настоявала съм да сключи законосъобразни договори и да не продължава тази агония нито сключва договори, нито се върви с ремонта напред, напротив закъснява се\", коментира Лиляна Павлова.", "date": "2017-07-20", "title": "Лиляна Павлова с нови разкрития за далаверата \"НДК\": Аз попречих на Боршош да не сключи незаконосъобразни договори"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-5000-%D1%82%D0%B5-%D1%81%D1%82%D1%80%D0%B0%D0%BD%D0%B8%D1%86%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B7%D0%B0-%D0%BA%D1%82-news676758.html", "text": "Прокуратурата изнася шокиращи данни за обвиненията срещу 18-те за аферата КТБ начело с Цветан Василев, които са описани на 5000 страници след разпита на над 400 свидетели и 90-те експертизи, направени от 27 вещи лица. След като ми бе предоставен достъп до материалите съм предоставила на медиите общ поглед върху Модела КТБ. Постарах се да бъде не в сух, а на достъпен за обществото език, каза говорителят на главния прокурор Румяна Арнаудова в началото на брифинга. Иван Гешев, наблюдаващ прокурор по делото КТБ, заяви, че днес няма да обсъжда дали обвиняемите лица са виновни или не, тъй като това ще реши българският съд. Ще говоря по акценти върху казуса, които са безспорно установени. Прокуратурата разполага с най-големия обем информация за случая, с която не разполага никой държавна структура, допълни Гешев. Не е пресилено да се посочи това дело като уникално, ако се сравнява с други дела, то е като операция от апендисит и присаждане на глава. Задачата, която стоеше пред екипа по това дело, беше със сложност като това с дизелов двигател да се кацне на Луната. В момента ние сме кацнали, посочи Гешев. Делото е уникално по много причини. За първи път по това дело има експертиза на вътрешен одит на една банка. За първи път има експертиза на главна каса на банка за период от 3 години. За първи път е извършена експертиза от световна одитна фирма на почти цялостната дейност по кредитирането на тази банка. За първи път има щета, съизмерима с процент от БВП на страната, обясни Гешев. Твърди се, че се разследва касовата липса от 205 милиона. Но освен тях са и 2,5 милиарда лева, които са присвоени чрез банкови кредити от организирана престъпна група и виновни лица от БНБ, които са извършвали закрила, посочи наблюдаващият прокурор. Той подчерта, че материалите по делото са измерими с една читалищна или училищна библиотека. Имаше залагания, че няма как с нашите закони делото да стигне до съд и ние доказахме, че скептиците не са прави, каза той. Случаят КТБ представлява най-голямата измама с корупционен привкус от новата българска история, обобщи прокурорът. Едва ли тази афера може да се съизмерява с друга в световната история. С тези пари можеше да се достроят всички магистрали и да се превъоръжи армията, каза обвинителят пред журналистите. Той се зае да развенчава митове и лъжи, които се тиражират в публичното пространство около аферата. Първата тиражирана лъжа в пространството е, че КТБ е една здрава и системна банка. Но тя в последните години дори не е банка. Тя може да се окачестви като инвестиционна схема, като пирамида, като финансова къща и личен портфейл на мажоритарния собственик. Международната одиторска експертиза казва, че са прегледани 163 кредита - от тях е установено, че повечето са предоставени на дружества, които не генерират приходи от дейност. Даже става дума за новоучредени дружества 6 месеца преди кредита. Според експертите, малките размери от парични потоци означават, че банката е разчитала на парични потоци извън получателите на кредитите. При проверката на кредитните досиета е установено, че липсват документи при 68 на сто от кредитите. Документи, удостоверяващи как ще се връщат кредитите не са налични при 89 на сто от кредитите. При 8 случая общо за 116 млн лева липсват каквито и да било документи, няма договор за кредит и  нищо друго. Кредитите са одобрявани за 1,7 дни. В 70 от случаите са одобрявани за нула дни. Всеки, който е ползвал кредити, нека си отговори как за 1,7 дни или за 0 дни се отпускат милиони евро. И как е възможно в рамките на часове да се обезпечи процедурата по кредитирането, обясни още Гешев. Въпреки че са отпускани големи средства, усвоените средства се насочват към малка група дружества. 62 на сто от кредитите частично са за изплащане на главница на кредити на други фирми. Следващата лъжа е, че тази банка има ликвиден, но не и капиталов проблем. Според експертизата още 2011 година капиталът е изяден и е липсвал. Още 2011 година на тази банка е трябвало да се отнеме лицензът, ако БНБ си бяха вършили работите. Активите на тази банка по оценка на одиторско предприятие, което е в топ 4, е малко над 1,3 милиарда от 6-7 милиарда привлечени средства. В активите влизат кошчета за боклук, химикалки и картини, и каквото се сетите. Между 1 и 1,5 милиарда са раздадени в пликчета и чувалчета. В КТБ бяха извършени претърсвания в кухи дружества. Прокуратурата не носи отговорност, че г-н Цветан Василев е преценил, че в една сграда на \"Цар Борис Трети\" 159 трябва да има кухи дружества. Тази банка така или иначе щеше да рухне през 2016 г. като всяка пирамида и няма да ви обяснявам какви щяха да са последиците за държавата. Единствената служба, която си свърши качествено работата към онзи момент, това е прокуратурата. Следваща легенда е, че липсват кредитни досиета. Те не липсват, а не са създавани. Искат се кредит 20-30 милиона и се създават досиета, но през това време се искат още 30 милиона. И не се успява да се окомплектоват документите за кредитиране. Не е вярно, че г-н Василев се намира на тимбилдинг в Сърбия и иска много да дойде и няма как. Той може да даде съгласие пред сръбски съд и може да се яви пред българското правосъдие. За мен той не се притеснява от българското, а от европейското правосъдие, тъй като е бил в Австрия, но се е преместил в Сърбия след това. Друга лъжа е, че държавата е спасила друга банка, а не е спасила КТБ. Държавата не спасява финансови пирамиди. Аз лично се надявам като гражданин, в хода на процеса, да се сложи началото на края на тези политико-икономически и финансови зависимости. Благодаря на колегите, с които работих. Благодарение на тях и картбланша на главния прокурор за сформиране на екипа, се стигна до тук. И на г-н Борисов, който отпусна средствата за международната експертиза. В хода на разследването не сме установили неща, свързани с г-н Пеевски и затова не е споменат, посочи Гешев. На въпрос колко дружества, свързани с Пеевски, са кредитирани от КТБ и дали всички кредити са перфектни Гешев отговори, че, ако Пеевски някъде фигурира, това ще се разследва в рамките на 24-те производства. Ние не сме констатирали данни, че той е кредитиран от КТБ, посочи прокурорът. Бареков е най-яркият пример и затова е посочен за онагледяване в изложението. Не делим хората на актьори, журналисти, спортисти....а на хора, които имат нещо да кажат в процеса на разследване. Над 400 човека ще се явят по време на съдебния процес. Има други такива като Бареков. Няма да посоча имена за чувалчета и пликчета. Има 24 производства - СГП ги наблюдава. На мен ми е достатъчно това дело, отговори Гешов на въпрос на журналисти защо само Николай Бареков е посочен в материалите от разследването. Достатъчно хора се страхуват и се крият в други държави. Аз съм си избрал професията съзнателно. Всяка професия има риск, и вашата има риск. Екипът съзнава своя дълг пред обществото, отговори обвинителят на въпрос дали не се бои за живота си. Не се съмнявам в българския съд, надявам се, както ние си свършихме работата в този непознат за историята, така по същия начин.....година и седем месеца делото е било в прокуратурата, вярвам, че съдът ще установи истината, каквато прецени съдът, че е, каза още той. Двама подуправители - Симеонов и Гунев отиват на съд, че са осъществили банкова защита върху тази банка, не са отнели лиценза на КТБ още през 2011 година. За гуверньора на БНБ Иван Искров - той наказателна отговорност не може да носи. Прекият отговорник за надзора върху банките е съответният подуправител. Това е въведено след банковия срив през 1999 година и е преценено, че един конкретен човек трябва да носи отговорността по надзора. Иван Искров е разпитан. Две лица не са си свършили работата и според мен това е не само, че са били нехайни. Не е изкуствено рухването на КТБ през 2014 г., просто рухна по-рано, а не през 2016 г., коментира обвинителят на въпрос дали изкуствено е срутена банката. На въпрос на ПИК дали политици ще бъдат разпитвани по делото, Гешов отговори, че ще има и такива хора. Не казвам, че Цветан Василев е осъществил цялата схема, затова 18 души са привлечени като обвиняеми. Имало е директор на извънбанковия му бизнес, касиер на извънбанковия бизнес, не са имали ясното съзнание, че това има общо с банката, посочи още наблюдаващият прокурор. Това дело няма да свърши и да има присъда, ако почива на свидетелски показания. Това дело ще се реши от експертиза и документи. Свидетелите са бонус към обстоятелствата. Този тип дела се решава с експертизи, коментира още Гешов. Прокуратурата е започнала да работи, когато е получила данни. Тя не следи всички статии и кой какво е казал. Ние работим по сигнал от съответните органи. Ако не беше рухнала банката, вероятността да се стигне до тези данни, не е голяма, тъй като щяха да бъдат унищожавани данните. Ние сме работили преди това, тази пирамида рухна през 2014 г., има сигнал от Протестна мрежа и проверката е почнала. Г-н Бареков има досъдебно производство, което е отделно от това. На въпрос какъв е разумният и адекватен срок, в който съдът може да реши делото, прокурорът посочи, че няма да поставя срокове на съда. Очаквам бързина, каза още той. Има 24 досъдебни производства, те се наблюдават от СГП, повтори той. За първи път в правната история на българското правосъдие някоя страна не отговаря по искане за екстрадиция, прокуратурата не е уведомена за нищо. Официално прокуратурата не е уведомена. Предположения няма да правим, отговориха Арнаудова и Гешов. Според свидетелски показания Цветан Василев е искал да си купи банка в Сърбия. Според компетентните власти, той е посъветван първо да инвестира и си е купил завода в Парачин. След това е имало определени инвестиции в определени офшорни сметки с определени посредници за различни неща, коментира Гешов.", "date": "2017-07-20", "title": "ИЗВЪНРЕДНО В ПИК ТV! Прокуратурата с шокиращи разкрития за 5000-те страници обвинения за КТБ! Наблюдаващият обвинител: 1,5 милиарда са раздадени в пликчета и чувалчета! Има кредити за десетки милиони, за които няма нито един документ! (ОБНОВЕНА)"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%BD%D0%B0-%D1%87%D0%B5%D1%81%D1%82%D0%B2%D0%B0%D0%BD%D0%B8%D1%8F%D1%82%D0%B0-%D0%BF%D0%BE-%D1%81%D0%BB%D1%83%D1%87%D0%B0%D0%B9-114-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%B8%D0%BB%D0%B8%D0%BD%D0%B4%D0%B5%D0%BD%D1%81%D0%BA%D0%BE-%D0%BF%D1%80%D0%B5%D0%BE%D0%B1%D1%80%D0%B0%D0%B6%D0%B5%D0%BD%D1%81%D0%BA%D0%BE%D1%82%D0%BE-%D0%B2-news676785.html", "text": "Днес от 18.00 часа ВМРО – Българско национално движение ще поднесе венци и цветя на морената на героите от Илинденско- Преображенското въстание в парк „Св. Троица“, р-н „Илинден“. На сцената в парка ще има празничен концерт по случай 114 годишнина от избухване на най-голямото въстание за освобождението на Македония от турско робство с участието на ансамбъл Гоце Делчев. На честванията традиционно ще присъства зам.-министър председателят, министър на отбраната и председател на ВМРО-БНД Красимир Каракачанов, както и депутати и общински съветници от ВМРО. Илинденско-Преображенско въстание е въстание в Османската империя, организирано от Вътрешната македоно-одринска революционна организация. То избухва на 2 август (стар стил), 20 юли (нов стил) 1903 година и обхваща Македония и Одринско. Въстанието отбелязва връхна точка в национално-освободителната борба на македонските и тракийски българи. Заради потушаването на въстанието 30 000 души от засегнатите региони на Османската империя бягат в България.", "date": "2017-07-20", "title": "Каракачанов ще участва на честванията по случай 114 години от Илинденско-Преображенското въстание"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D0%BC%D0%BE%D1%80-%D0%BD%D0%B0%D0%B4-%D0%BC%D0%B8%D0%BB%D0%B8%D0%BE%D0%BD-%D1%81%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%82%D0%B5-%D0%BE%D1%82-%D1%81%D0%BF%D0%B8%D0%BD-%D0%B7%D0%B0-2016-%D0%B3%D0%BE%D0%B4%D0%B8%D0%BD%D0%B0-news676748.html", "text": "AFP. СПИН е отнел живота на един милион души през 2016 г. – почти наполовина по-малко, отколкото през 2005 г., когато бе регистриран пик на смъртоносното заболяване. Това се казва в доклад на ООН, публикуван в четвъртък, предава Не само новите случаи на заразяване с ХИВ и смъртните случаи намаляват, но към момента хората, които са на животоспасяващо лечение, са повече от когато и да е било, съгласно данни, публикувани преди откриването на научна конференция за СПИН в Париж.", "date": "2017-07-20", "title": "Тотален мор! Над милион са починалите от СПИН за 2016 година"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-%D0%B2-%D0%B4%D0%B5%D0%B2%D0%B8%D0%BD-%D0%B7%D0%BC%D0%B8%D1%8F-%D0%BF%D1%80%D0%BE%D0%BF%D1%8A%D0%BB%D0%B7%D1%8F-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-news676746.html", "text": "Змия пропълзя в магазин пред ужасените погледи на магазинер и клиенти, след което се шмугва в една от шахтите. Влечугото успяло да се промъкне в магазина в Девин, вчера около 14:00 ч. Хората веднага потърсили помощ от пожарната. Пристигналите на място спасители, успели да хванат змията, която се скатала в шахтата, след което я пуснали в гората край родопския град. Това е поредното появяване на змия в търговски обект в родопския град. Преди дни пожарникари вадиха змия от магазин за дрехи, а като цяло се отчита сериозна популация на змиите тази година в Смолянско.", "date": "2017-07-20", "title": "Паника в Девин! Змия пропълзя в магазин"}
{"url": "http://pik.bg/%D0%BC%D0%BE%D1%80%D0%B5%D1%82%D0%BE-%D0%B2%D0%B7%D0%B5-%D0%B2%D1%82%D0%BE%D1%80%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0%D0%B2%D1%80%D1%8A%D1%85-%D0%B8%D0%BB%D0%B8%D0%BD%D0%B4%D0%B5%D0%BD-18-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%BB%D0%B0%D0%B4%D0%B5%D0%B6-%D1%81%D0%B5-%D1%83%D0%B4%D0%B0%D0%B2%D0%B8-%D0%BD%D0%B0-%D0%B7%D0%BB%D0%B0%D1%82%D0%BD%D0%B8-%D0%BF%D1%8F%D1%81%D1%8A%D1%86%D0%B8-news676807.html", "text": "18-годишен младеж се е удавил в морето в района на курорта „Златни пясъци“ край Варна. Това съобщиха о т пресцентъра на ОДМВР – Варна. Малко след 11.30 часа в полицията е постъпило съобщение за изплувало тяло в района на курорта. Извършен е оглед, самоличността е установена. Тялото е на 18-годишен младеж, който не е от Варна. Предстои съдебно-медицинска експертиза, допълниха от полицията.", "date": "2017-07-20", "title": "Морето взе втора жертва навръх Илинден! 18-годишен младеж се удави на Златни пясъци"}
{"url": "http://pik.bg/%D0%BB%D1%8E%D0%B1%D0%BE-%D0%BF%D0%B5%D0%BD%D0%B5%D0%B2-%D0%B2%D1%8A%D0%B2%D0%B5%D0%B4%D0%B5-%D0%BA%D0%B0%D0%B7%D0%B0%D1%80%D0%BC%D0%B5%D0%BD-%D1%80%D0%B5%D0%B4-%D0%B2%D1%8A%D0%B2-%D0%B2%D0%B0%D0%BB%D0%B5%D0%BD%D1%81%D0%B8%D1%8F-news676803.html", "text": "Валенсия Мурсия Местайя Новият старши треньор на дублиращия тим на Любослав Пенев показа на своите момчета, че ще държи изключително много на дисциплината. Според валенсианския вестник Superdeporte българският специалист е поискал почти военна дисциплина от своите играчи с думите: “Аз съм бил в казармата”. Вчера беше първото занимание на Любо с новия отбор. Тренировката беше изпъстрена с упражнения с топка, но и много изтощителна за футболистите. Пенев иска тимът му да играе красив, нападателен, но и дисциплиниран футбол. Бившият роден селекционер иска от играчите му да се забавляват на терена, но и да показват тактическа дисциплина. Идната сряда отборът заминава на лагер в . Първата проверка на Валенсия е срещу втородивизионния Лорка, където наставник е предшественикът на Любо Куро Торес.", "date": "2017-07-20", "title": "Любо Пенев въведе казармен ред във Валенсия"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8-%D0%BE%D0%B1%D1%8F%D0%B2%D0%B8%D1%85%D0%B0-%D0%B3%D0%B0%D1%89%D0%B8%D1%82%D0%B5-%D0%BD%D0%B0-%D0%BC%D0%B0%D0%B4%D0%BE%D0%BD%D0%B0-%D0%BD%D0%B0-%D1%82%D1%8A%D1%80%D0%B3-news676802.html", "text": "Мадона подаде съдебен иск, за да преустанови търг със свои вещи в Ню Йорк. Певицата се обърна към властите в Манхатън, тъй като сред артикулите, заложени в аукциона попаднаха нейни лични писма, снимки и дори бельо. Искът на Мадона бе уважен, като компанията \"Gotta Have It така\" и не проведе заплануваното си събитие. Изпълнителка на Vogue е поискала изтеглянето на общо 20 предмета от търга. На аукциона щеше да бъде продадено и писмо на Тупак Шакур, адресирано до нея. В писаните през 1995 г. редове рапърът изброява причините да се раздели с дивата. Началната цена на откровенията на рапъра е била 100 хиляди долара. Сред останалите предмети, които певицата поиска да премахне от списъка с артикули, бяха гребен, чекова книжка и лист хартия, върху който тя е писала обиди по адрес на актрисата Шарън Стоун и легендарната Уитни Хюстън, пише \"Монитор\".", "date": "2017-07-20", "title": "Американци обявиха гащите на Мадона на търг"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%B2%D1%8A%D0%BF%D1%80%D0%BE%D1%81%D0%B8-%D0%BF%D1%80%D0%B8%D0%B2%D0%B8%D0%BA%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80---%D0%B3%D0%BB%D0%B5%D0%B4-news676798.html", "text": "", "date": "2017-07-20", "title": "ИЗВЪНРЕДНО В ПИК TV! Комисията по европейски въпроси привика образователния министър - гледайте НА ЖИВО"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%B1%D0%B5%D1%80%D0%B5-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD-%D1%87%D0%B5%D1%80%D0%B5%D0%BF-news676780.html", "text": "17-годишен моторист без книжка пострада тежко тази сутрин на международния път Русе – Велико Търново. Момчето е откарано в Университетската болница в Русе в кома и със счупване на черепа. Животът му е в опасност. Сблъсъкът е станал към 10,00 часа в участъка край град Бяла. Тийнейджърът е застигнал товарен автомобил „Форд Рейнджър” и се е блъснал с висока скорост в него. При удара е наранил тежко главата си. Движението по международния път в района на катастрофата е силно затруднено. Регулира се от полицейски екипи.", "date": "2017-07-20", "title": "ТЕЖКА КАТАСТРОФА! Моторист без книжка бере със счупен череп"}
{"url": "http://pik.bg/%D1%88%D0%BE%D0%BA-%D0%B2-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%D0%BF%D0%B0%D1%8F%D0%BA-%D0%B2%D0%B4%D0%B8%D0%B3%D0%BD%D0%B0-%D0%BA%D0%BE%D0%BB%D0%B0-%D1%81-8-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B2-%D0%BD%D0%B5%D1%8F-news676753.html", "text": "Инцидентът е станал преди два дена. 34 годишна казанлъчанка паркира колата си на улица „Л. Кабакчиев“ и отскача до близкия магазин. През това време „паякът“ преминава и преценява, че трябва да вдигне автомобила, част от който бил паркиран в обсега на автобусна спирка. Вдигат колата, но не забелязват, че в нея е 8 годишно момиченце, съобщава Преств.бг. След като колата била вдигната, репатриращия автомобил се отправя към паркинга под надлеза. В това време детето отворило прозореца и започнало да крещи. Майката видяла ситуацията и хукнала след „паяка“. Служителите в специализирания автомобил, разбрали, че има нещо нередно, но спрели колата чак по бул. „Н. Петков“. При гледката на провесилото се през прозореца на вдигната от паяка семейна кола, майката припаднала, като се налага намесата на спешна помощ, на място идва и полиция. Детето, също било стресирано в ситуацията. При огледа, станало ясно, че обслужващите паяка не видели детето, тъй като страничните стъкла на колата били затъмнени. Майката не могла да реагира, тъй като „паякът“ вдигнал колата буквално за минута.", "date": "2017-07-20", "title": "Шок в Казанлък! Паяк вдигна кола с 8-годишно дете в нея"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D1%8A%D1%80%D0%B2%D0%B0%D0%B2-%D0%B5%D0%BA%D1%88%D1%8A%D0%BD-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B1%D0%B8%D0%B2%D1%88-%D0%B2%D0%BE%D0%B5%D0%BD%D0%B5%D0%BD-%D1%81%D1%82%D1%80%D0%B5%D0%BB%D1%8F-%D0%BF%D0%BE-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8-%D0%B5%D0%B4%D0%B8%D0%BD%D0%B8%D1%8F%D1%82-%D0%B5-%D1%80%D0%B0%D0%BD-news676759.html", "text": "Това съобщиха преди минути от пресцентъра на МВР. 54-годишният мъж, който се връщал  от работа около 9:35 ч. тази сутрин и бил родом от селото, се опитал да направи забележка на велосипедистите, но вербалният конфликт много бързо прераснал във физически. Бивш военен стреля по английски туристи в курорта Слънчев бряг. Единият чужденец е ранен при инцидента. Минути преди стрелбата мъжът ударил с кола туристите, които били на колелета. Спречкали се след инцидента и тогава той започнал да стреля. Случката се е разиграла на пътя Слънчев бряг - село Оризаре. Пострадалият англичанин е откаран в бургаска болница в добро общо състояние без опасност за живота. По случая е образувано досъдебно производство, но предстои провеждането на голям обем процесуално следствени действивия с цел установяване на вината на всеки един от участниците в конфликта.", "date": "2017-07-20", "title": "ИЗВЪНРЕДНО В ПИК! Кървав екшън в Слънчев бряг! Бивш военен стреля по англичани, единият е ранен"}
{"url": "http://pik.bg/%D0%BD%D1%8F%D0%BC%D0%B0-%D0%BC%D0%B5%D1%81%D1%82%D0%B0-%D0%B2-%D1%8F%D1%81%D0%BB%D0%B8%D1%82%D0%B5-%D0%B0-%D0%B8%D1%81%D0%BA%D0%B0%D0%BC%D0%B5-%D0%B4%D0%B0-%D1%80%D0%B0%D0%B6%D0%B4%D0%B0%D1%82-%D0%B4%D0%B5%D1%86%D0%B0-news676756.html", "text": "Ревем непрекъснато, че няма деца. Ами как да има, като няма места в градините и яслите. В малките населени места детските заведения ги закриха и разпродадоха. Училищата – също. По времето на социализма образованието беше на ниво, дисциплината - също. Не ходехме по частни уроци. Сега богатите плащат хиляди, за да запишат децата си в елитни училища. По-рано имаше планиране на кадри – в коя област какви специалисти са нужни. След завършване на висшето образование имаше три години разпределение по специалността. Чак след това всеки се прибираше в родното си място. За голям град не можеше и да се помисли. А сега добре подготвените кадри, в които сме инвестирали по 20-25 години, отиват направо в чужбина. Без някой да ни даде и лев за това! Сега непрекъснато се говори за демографски проблеми, а нищо не се прави. Над 2 милиона изучени българи вече живеят в чужбина и там раждат децата си. Затова ще плачем и ревем. Мария ИЛИЕВА, Ямбол", "date": "2017-07-20", "title": "Няма места в яслите, а искаме да раждат деца"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B1%D0%B8%D1%82%D0%BA%D0%B0-%D0%BD%D0%B0-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82%D0%B8-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%85%D0%BE%D1%82%D0%B5%D0%BB-news676740.html", "text": "Летният сезон вече е в разгара си и конкуренцията в борбата за туристи започва да става все по-ожесточена. Хотелиери в Слънчев бряг не спират да си правят мръсни номера. Такава е една от версиите, по които работят разследващите след вчерашния сигнал за бомба в хотел \"Регата\" в морския курорт. Около 21:50 ч. непознат мъжки глас се обадил на рецепцията, за да съобщи за поставено взривно устройство в сградата. Служителите и гостите на хотела са евакуирани за броени минути. Извършена е щателна проверка от полицията, но съмнителни вещи или предмети не са открити, съобщава \"Флагман\". Управителят на хотела попълнил декларация, с която поел отговорност обектът да продължи да функционира с нормален ритъм. Разследващите установили, че телефонното обаждане е осъществено от уличен телефонен апарат, разположен до почивна станция \"Марица Изток\" в Нсебер. По случая е образувано досъдебно производство. Припомняме, че това е втори подобен случай само в рамките на един ден по Южното Черноморие. С бомба беше заплашена дискотека в Приморско.", "date": "2017-07-20", "title": "Жестока битка на конкуренти в Слънчев бряг! Евакуираха хотел"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D0%B2-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D0%BA%D0%B0%D0%BA%D0%B2%D0%BE-%D1%87%D0%B5-%D0%B6%D0%B0%D0%BD-%D0%B1%D0%B5%D1%88%D0%B5-%D1%87%D0%B5%D1%81%D1%82%D0%B5%D0%BD-%D1%89%D0%BE%D0%BC-%D0%BE%D0%B3%D1%80%D0%B0%D0%B1%D0%B8%D1%85-news676752.html", "text": "Бележникът на отличничката Като войник в поделението в Гривица Със съпругата си Антония и синът им Николай Като казак на Шипка Депутатът от БСП Кирил Добрев напусна 44-ото Народно събрание след реформата на Корнелия Нинова за разграничаване на парламентарната от оперативната партийна работа. Той е заместник-председател по организационната дейност. Роден е на 18 април 1972 г. в София. Син е на покойния вътрешен министър Николай Добрев. Завър­шил е специалността „Хид­рогеология“ в Минно-геоложкия университет и „Финанси“ в УНСС. - Всичко, което изброихте, е вярно без това, че сме бизнес партньори с Първанов. По простата причина, че той не е проявявал, поне пред мен, бизнес наклонности. Да, аз съм синът на Кольо Добрев, зам.-председателят по партийни въпроси на Нинова и в лично качество - приятел на Първанов. Не мисля, че има нещо, което да не се знае за мен. От много години съм публична личност, а и не съм от хората, които се крият. Откровен и прям съм. По-скоро това, което се знае, невинаги е точно, а „дяволът е в детайлите”. През годините често съм представян в лоша светлина от врагове и партийни \"приятели\", но не съм обръщал внимание, защото съм знаел каква е истината. Сега обаче, от дистанцията на времето, разбирам, че съм подценявал тези публикации, но какво да се прави. - Никой в семейството ми не искаше да се занимавам с политика. Станах член на БСП през март 1997 г. Направих го в знак на подкрепа към действията на баща ми. Усетих за първи път в живота си, че той има нужда от моето рамо, та дори и само морално. После, след смъртта му, останах с идеята не да развивам политическа кариера, а да пазя името на баща ми, това, че посвети живота си на партията, и да не позволявам различни хора според интересите си и ситуацията да омаловажават направеното от него. Болката беше голяма и не исках да бъде просто забравен или по-лошото – да бъде омаскарен. Разбира се, личният мотив никога не е достатъчен. Винаги съм вярвал, че трябва да има справедливост, че ако не друго - на човек трябва да му се даде шанс и равен старт, без значение с какви финансови възможности разполага и къде е роден. С времето се привързах към хората в нашата партията, към това да се бориш за кауза, да си част от нещо по-голямо, което обединява стотици хиляди. За мен политиката никога не е била лозунги и призиви, а реални действия. Може би затова осъзнах истински лявото, когато станах депутат. Знаеш, че зад гърба си имаш хора, които разчитат на теб и те подкрепят. Няма нищо по-мотивиращо от това, както и по-съсипващо обаче, когато не можеш да помогнеш или поредната битка е загубена. Често изпитвам и двете. - Не знам дали е от зодията, но така и не се научих да говоря като политик. И си патя често от това, че казвам директно какво мисля за хора и процеси. В политиката това не се цени много, а и по-скоро създава проблеми. Давам си сметка, че понякога изглеждам като човек, който е „наопаки” само и само за спорта, но не е така, просто съм емоционален. Иначе съм минал всичко по конспект: бригади , обучения, пионерски лагери и казарма. Не съм се възползвал никога, нито за миг не съм си и помислял, че може да ми бъде спестено нещо от ангажимента към обществото по онова време. Чистил съм автобуси, товарил съм вагони с лютеница, \"пластил\" съм сено и съм бил десетки пъти непоряд в казармата. - Не мисля, че в БСП има човек, който би направил нещо срещу страната и съгражданите си. В този смисъл идеите и вижданията на Жан Виденов най-вероятно са били чисти. Фактите обаче са, че той и неговият екип не се справиха. А както знаете, отговорността не се носи от екипа, а от ръководителя. Как да ви го кажа - и какво като е бил честен, когато народът беше ограбен... Както каза баща ми на онзи партиен форум в лицето на Виденов - на такова управление никой не ръкопляска ... Нека никога не забравяме, че барикадите бяха в резултат на фалита на държавата благодарение на управлението на Виденов. - Майка ми се опита да възпита у мен кавалер и джентълмен. Това е нещо, което не е много типично за мъжа, роден в нашия македонски край. Дано да е успяла. Никога не съм се възприемал като плейбой, още повече тази дума дори не фигурира в речника ми. Идеята за МОЛ-а беше просто една игра на думи и ставаше въпрос за млади, образовани лидери. По-консервативните видяха в нея заплаха и се хванаха само за думата „МОЛ“, което също е теза, сякаш техните деца и внуци не ходят на такива места. По-важното обаче е, че идеята за ново поколение политици в БСП събра много подкрепа и това е видно от състава на парламентарната ни група. Целта е този процес да продължи и в страната, по места. - Тези, които твърдят подобни небивалици, най-вероятно съдят от собствената си камбанария и от собствените си желания. Напуснах парламента, защото вярвам, че на БСП й трябва обновление  и аз трябва да бъда част от него. Останах да се занимавам с партията, защото вярвам, че е необходимо вдъхване на самочувствие и подкрепа за местните организации и мога да им го дам. Горд съм, че бях част от двете последни кампании в БСП, защото върнахме партията в Шампионска лига. Но както знаем, в нашата партия победата е на всички, а загубата - само на ръководството. - Е, с изгорелите крушки се справям, мога и да изхвърлям боклука, когато ми напомнят поне три пъти, а за хоби просто не ми остава време. Единственото ми лично занимание е плуването. Докато плувам, мисля спокойно, кроя планове, без да ме прекъсва някой. Предпочитам свободното си време да прекарам с децата, докато още ме искат за компания и приятели. - Мисля, че единственото, което го плаши, е да не изгуби уважението ми. Гледам на него вече като на пораснал и той знае, че това е свързано с отговорности и поведение, които очаквам от него. Истински се старае да не ме разочарова и аз него - също. Имаме силна връзка, изградена на уважение и респект. Училищните екшъни дори са били елемент от укрепването на тази силна връзка. - Това една интересна история. Като ученик, който изучава Андрешко в час, синът ми Николай попита президента Първанов в прав текст: \"Според теб тоя Андрешко сега положителен или отрицателен герой е?\". Настъпи пълна тишина. Сигурен съм, че един отговорен държавен ръководител би се затруднил да отговори. Първанов, като истински политик, каза: „Не знам, Ники, но със сигурност авторът е писал със симпатия за него“. - Много лесно. Просто не й устоявам. Тя знае как да изкара най-доброто от мен. - Ще ви отговоря така. Ако продам  всички активи, които имам, разделя парите с партньорите и си платя данъците - не. Няма да съм милионер. - Ще ви кажа нещо. Никой няма съмнение, че Димитър Благоев е социалист. Той е създател на нашата партия. Носил е в сърцето си идеите. Тогава, в началото на 20. век, Дядото е ходел с елегантен костюм, возел се е на файтон. По същото време моята рода са били бежанци. Единственото, което са имали, са били дрехите на гърба си, живели са в една съборена плевня. Но това не е пречело на Благоев и на дядо ми да вярват в една и съща идея. Знам, че идеите на социализма не се носят в портфейла, а в сърцето. - Обичам българска музика, най-много Лили Иванова. Знам наизуст „Осъдени души” на Лили и „Тежък характер” на Йорданка Христова.  Пея пред отбрана публика. Обожавам стиховете на Евтим Евтимов. Рецитирам прекрасно. Винаги съм бил най-добрият  в училищните рецитали. В поезията, рецитирането и в политиката нещата си приличат. За да запалиш някого, просто трябва да гориш. Най-близките ми познават един друг Киро. - Много ми е трудно да говоря за родителите си. Баща ми се стопи пред очите ми, а майка ми си отиде за миг... И двамата ми липсват до болка. Знам обаче, че ме гледат и бдят над мен. Единственото, което искам, е, ако ме гледат, да се гордеят с мен. С дъщеря си Ема", "date": "2017-07-20", "title": "САМО В ПИК И \"РЕТРО\"! Кирил Добрев в сензационно интервю: Какво, че Жан беше честен, щом ограбиха народа?! Не съм милионер (УНИКАЛНИ СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%BA%D0%B0-%D1%81-%D1%8F%D0%BA-%D0%B4%D0%B6%D0%B8%D0%BF-%D1%81e-%D0%B7%D0%B0%D0%B1%D0%B8-%D0%B2-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0%D1%82%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B7%D0%B0%D1%82%D0%B0%D0%BF%D0%B8-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-news676790.html", "text": "Катастрофа затруднява движението по автомагистрала „Тракия“, съобщиха от Агенция \"Пътна инфраструктура“. Трафикът по аутобана\" при км 148 в посока София се извършва в аварийната лента. Преминаването на автомобилите през мястото се регулира от \"Пътна полиция\". Карайте внимателно, предупреждават пътните служби, съобщава още \"Марица\". 19-годишна тийнейджърка с джип \"Гранд Чероки\" е предизвикала тапата на магистралата, съобщиха  от пресцентъра на полицията. Около обяд момичето е забило в мантинелата мощното возило, от което са се разхвърчали парчета по пътя. Младата шофьора е извадила късмет и не е пострадала сериозно. Прегледана е на място от пристигналия спешен екип и е освободена за домашно лечение.", "date": "2017-07-20", "title": "ИЗВЪНРЕДНО! Тийнейджърка с як джип сe заби в мантинелата на \"Тракия\", затапи магистралата"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D1%80%D0%B5%D0%B1%D0%B8%D1%82%D0%B8%D1%8F%D1%82-%D0%BE%D1%82-%D1%86%D0%B8%D0%B3%D0%B0%D0%BD%D0%B8-%D0%B3%D0%B5%D0%BE%D1%80%D0%B3%D0%B8-%D0%BE%D1%82-%D1%81%D0%BC%D0%BE%D0%BB%D1%8F%D0%BD-%D0%B2%D0%B5%D1%87%D0%B5-%D1%81%D0%B8-%D0%B5-%D1%83-%D0%B4%D0%BE%D0%BC%D0%B0-news676754.html", "text": "Пребитият Георги Кадиев от Смолян вече е изписан от болницата. „Състоянието му е значително по-добро, възстановява се и го  изписват от болницата в Пловдив \", съобщи братът на пострадалия 27 – годишен мъж, съобщи Би Ти Ви. По време на престоя си в лечебното заведение Георги претърпя операция на главата, която бе животоспасяваща и чрез нея лекарите премахнаха образувал се хематом. В бъдеще предстоят още две хирургически интервенции, като те ще бъдат за справяне с проблемите на челюстта и на едното ухо. Георги беше пребит с дървени пръти от двама мъже на 21 и 23 г. от ромски произход на 6 юли в смолянския квартал „Устово”. Повод за сбиването станала сцена, при която мъжете от Хасковско се опитали да спънат момиче от квартала. Георги защитил девойката и нанесъл няколко юмручни удара на мъжете. Двамата се върнали по-късно с тояги. Побойниците бяха задържани и срещу тях е образувано бързо производство. В момента са под домашен арест. Нападателите са в Смолян за обучение в един от заводите в града. Срещу двамата е повдигнато обвинение за хулиганство с особена дързост и нанасяне на средна телесна повреда.", "date": "2017-07-20", "title": "ДОБРА НОВИНА! Пребитият от цигани Георги от Смолян вече си е у дома"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D0%B4%D1%80%D0%B0%D0%BF%D0%B0%D0%BB%D0%B0-%D0%B4%D0%B0-%D1%81%D1%82%D0%B0%D0%B2%D0%B0-%D1%85%D0%B8%D1%80%D1%83%D1%80%D0%B3---%D1%89%D0%B5-%D1%8F-%D0%BE%D0%B3%D1%80%D0%B5%D0%B5-%D0%BB%D0%B8-%D1%80%D0%BE%D0%BB%D1%8F-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-news676799.html", "text": "Макар Илиева някога е мечтала за съвсем друга кариера, много по-различна от пътя, който й е бил отреден от съдбата. Поп певицата е искала да стане пластичен хирург. \"Това ми желание е от ранните ми детски години. Сръчна съм и исках да правя хората щастливи. Мисля, че и сега успявам чрез музиката\", казва брюнетката пред сп. \"Грация\" В социалните мрежи феновете на Мария пък се надяват след това свое признание любимката им да получи роля в хитовия сериал \"Откраднат живот\". Снимките на четвъртия му сезон започнаха преди броени дни.", "date": "2017-07-20", "title": "Мария Илиева драпала да става хирург - ще я огрее ли роля в \"Откраднат живот\"?"}
{"url": "http://pik.bg/%D1%81%D0%BB%D0%B5%D0%B4-%D0%BF%D0%B0%D0%B4%D0%BD%D0%B0%D0%BB%D0%B0-%D0%BC%D0%B0%D0%B7%D0%B8%D0%BB%D0%BA%D0%B0-%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-15-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%BC%D0%BE%D0%BC%D1%87%D0%B5-%D0%BE%D1%82-%D1%88%D1%83%D0%BC%D0%B5%D0%BD-news676760.html", "text": "15-годишния Румен е опериран и извън опасност. Това обясниха медиците от шуменската болница. Припомняме, че вчера момчето пострада, след като изолация от саниран блок падна върху него докато върви по улицита. От фирмата заявиха, че става дума за отпадъчен материал и ще поемат цялото лечение на детето, независимо каква е сумата. \"Ще сложим допълнителна мержа, която да обезопаси\", допълниха изпълнителите на строежа. Лекарите допълниха, че Росен е контактен, с ясен спомен за случилото се, няма засягане на мозъка и очакват утре да бъде изведен от реанимация.", "date": "2017-07-20", "title": "След паднала мазилка! Оперираха 15-годишното момче от Шумен"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%BB%D0%B0%D0%B4%D0%BE-%D0%BC%D0%BE%D0%BC%D0%B8%D1%87%D0%B5-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B4%D1%8A%D1%80%D0%B2%D0%BE-%D0%B6%D0%B8%D0%B2%D0%BE%D1%82%D1%8A%D1%82-%D0%BC%D1%83-%D0%B2%D0%B8%D1%81%D0%B8-%D0%BD%D0%B0-%D0%BA%D0%BE%D1%81%D1%8A%D0%BC-news676763.html", "text": "Поради несъобразена скорост момиччето е загубило контроб върху автомобила и се е удариба в крайпътното дърво, като е изхвърчала от колата и е паднала на пътното платно. Тя е транспортирана в МБАЛ Добрич в тежко състояни и опасност за живота. Младо момиче на 24 години е с опасност за живота, след като се е забила в дърво по пътя Балчик Добрич. това съобщиха от ОДМВР-Добрич.", "date": "2017-07-20", "title": "ОТ ПОСЛЕДНИТЕ МИНУТИ! Младо момиче се заби в дърво, животът му виси на косъм"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-%D0%B4%D1%8A%D1%80%D0%B2%D0%BE-%D0%BF%D1%80%D0%B5%D0%BC%D0%B0%D0%B7%D0%B0-%D1%81%D0%B5%D0%BA%D0%B0%D1%87-news676755.html", "text": "45-годишен мъж загина, премазан от дърво край боринското село Кожари. Трагедията с Бисер Божидаров станала във вторник в местност над селото. Същия ден секаческата група към доспатска фирма работила на обекта, собственост на ДГС – Борино. В бригадата били двама секачи. Те повалили едно дърво, след което отрязали и второ, но то се закачило в клоните на съседните. Единият от мъжете решил да пие вода. На мястото останал само Бисер, който пък тръгнал да кастри клоните. Но духнал вятър и дървото се стоварило с все сила върху главата на 45-годишния Бисер. От удара каската му изхвърчала. В същото време колегата му се връщал и също бил ударен от стъблото, но по-леко. Бисер бил адекватен и в съзнание. Общинската линейка на Борино го транспортирала до Кожари, след което бил прехвърлен в колата на Центъра за спешна медицинска помощ. За нещастие мъжът издъхнал по пътя за Буйново. „Дърветата не са били дебели. Но явно ударът се е оказал много силен. Жалко за момчето”, разказаха местни жители. Починалият мъж е от село Буйново. Не е семеен. От малък останал сирак. Заедно с брат му е бил отгледан от овдовялата им майка. Следовател от Смолян е извършил оглед на местопроизшествието във вторник вечерта. По случая е образувано досъдебно производство.", "date": "2017-07-20", "title": "Трагедия в Родопите! Дърво премаза секач"}
{"url": "http://pik.bg/%D0%BD%D0%B0-%D0%B2%D0%BD%D0%B8%D0%BC%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%87%D0%BA-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BF%D0%BB%D0%B0%D0%B6%D0%B0-%D1%86%D1%8A%D0%BA%D0%B0%D1%82-%D0%B8%D0%B3%D1%80%D0%B8-%D0%B4%D1%80%D1%83%D0%B3%D0%B8-%D1%81%D0%BF%D1%8F%D1%82-%D0%BD%D0%B0-%D1%81%D1%8F%D0%BD%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news676742.html", "text": "На безопасно място ли са децата ви на плажа? Това пита бургазлийката Надя Тодорова, която вчера се натъкнала на смущаваща гледка на Северния плаж в Бургас. \"На капаните, до ресторант \"Фиеста\", видях как двама спасители имитират дейност. При бурно море и препълнена плажна ивица единият спеше следобеден сън, а на другият си ровеше в телефона. Явно фейсбука му бе много по-интересен\", възмущава се Надя Тодорова, цитирана от \"Флагман\". Тя изказа притесненията си, че и без това през тази година броя на спасителните постове на плажа значително е намалял, а лайфгардовете проявяват незаинтересованост, която може да доведе до фатални последици.", "date": "2017-07-20", "title": "НА ВНИМАНИЕТО НА БЧК! Спасителите на плажа цъкат игри, други спят на сянка (СНИМКА)"}
{"url": "http://pik.bg/%D0%BD%D0%B0%D0%BC%D0%B0%D0%B7%D0%B0%D1%85%D0%BC%D0%B5-%D1%81%D0%B5-%D1%81-%D0%B4%D0%B5%D0%B3%D1%80%D0%B0%D0%B4%D0%BE%D0%BB-%D0%B8-%D0%B3%D0%BB%D0%B8%D0%B3%D0%B0%D0%BD%D1%81%D1%82%D0%B2%D0%B0%D1%85%D0%BC%D0%B5-%D1%86%D1%8F%D0%BB%D0%B0-%D0%B2%D0%B5%D1%87%D0%B5%D1%80---%D0%B3%D0%BB%D0%B0%D1%81%D0%B8-%D0%B8%D0%B7%D1%80%D0%B0%D0%B7-%D0%BE%D1%82-%D0%BD%D0%BE%D0%B2-%D1%80%D0%B5%D1%87%D0%BD%D0%B8%D0%BA-%D0%BD%D0%B0-%D1%83%D0%BB%D0%B8%D1%87%D0%BD%D0%B8%D1%8F--news676656.html", "text": "глàмурен. Красив; бляскав; секси; напр.: Произход: от англ. glamorous – ефектен, бляскав, обаятелен, сексапилен. деградòл. Измислено, несъществуващо мазило, което докарва потребителите си до най-ниските степени на интелекта. Деградолът е комбинация от много пиене и пушене, лоши приятели и много време загубене. Понякога се използва изразът „мажа се с деградол“, означава преносно „пропадам“; напр.: Произход: от „деградация“. зажмỳцан. 1. Претенциозен, но отблъскващ; 2. Захабен; 3. Прекалено декоративен, безвкусен; напр.: Видя ли Ицо как се е зажмуцал с няк’во сакенце и арабски чепик с бели чорапки... глигàнствам. Съвкупност от пиянстване, вършене на глупости, груби шеги, леки сбивания или скандали предимно на футболна тематика; напр.: Вчера тия пак са глиганствали до пет часа и сега Гришата не може да отлепи; – Пешо, какво ще правите в петък? – Ми к’во, пак ще глиганстваме. Произход: чуто в компания от мъже, повечето от които са над 120 кг и наричат себе си глигани заради едрата си фигура и грубоватите обноски. замръзляк. Сладолед; напр.: Дай да си вземем по един замръзляк, че умирам от жега! Дългоочакваният вече е на книжния пазар. Експресивен, забавен, цветист, провокативен, пиперлив, екзотичен, странен и груб – такъв е езикът на улицата, с който ще ви срещне томчето на издателство \"Милениум\". В него са събрани над 1000 думи и изрази, които няма да намерите в други речници. Така говорят децата ви, автомонтьорите, алкохолиците, компютърните специалисти, наркозависимите... Някои думи са ви познати, но със сигурност има и такива, които чувате за пръв път. Някои са смешни и анекдотични, други имат специфична социална или регионална обагреност. Независимо дали сте професионално изкушени от естествените процеси в нашия език, или сте само редови носители на българската реч и просто искате да сте в час с тенденциите на модерните говори, тази книга няма да ви остави равнодушни. Гарантирани са ви дълги часове забавление с многобройните примери, събрани директно от създателите на уличния жаргон, както и достатъчно материал за размисъл върху народопсихологията на българина тук и сега. Така неподправено звучат думите и обясненията им: Гледай си работата; разкарай се; махни ми се от главата; напр.:", "date": "2017-07-20", "title": "\"Намазахме се с деградол и глиганствахме цяла вечер\" - гласи израз от \"Нов речник на уличния жаргон\" "}
{"url": "http://pik.bg/%D0%BD%D1%8F%D0%BC%D0%B0-%D0%BA%D1%80%D0%B0%D0%B9-%D1%86%D0%B8%D0%B3%D0%B0%D0%BD%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D0%B4%D0%B5%D1%82%D0%B5-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD%D1%81%D0%BA%D0%BE-news676762.html", "text": "Двама мъже от ромски произход са нанесли побой на непълнолетно българче . Случката станала на 18 юли около 20.30 ч., на обществено място във видинското село Чупрене, съобщава \"Дарик\" . Към момента не е ясна възрастта на битото момче, както и подробности за състоянието му . Задържани са двама мъже за срок до 24 часа по Указа за борба с дребното хулиганство. Те са на възраст 20 и 25 години . Двамата арестувани в момента влизат в Районният съд в Белоградчик, който се очаква днес да излезе с решение за наказанието , което ще им бъде наложено за побоя.", "date": "2017-07-20", "title": "НЯМА КРАЙ! Цигани пребиха дете във Видинско "}
{"url": "http://pik.bg/%D0%BD%D0%BE%D0%B2%D0%BE-20-%D0%B5-%D1%82%D0%B0%D1%82%D0%B0-%D0%B2-%D1%85%D1%80%D0%B0%D0%BD%D0%B8%D1%82%D0%B5-%D0%BD%D0%B5-%D1%81%D0%B0-%D1%82%D0%BE%D0%BB%D0%BA%D0%BE%D0%B2%D0%B0-%D0%B2%D1%80%D0%B5%D0%B4%D0%BD%D0%B8-%E2%80%93-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D0%BA%D1%80%D0%B8%D0%B5-%D0%B7%D0%B0%D0%B4-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B8%D1%82%D0%B5-%D1%81%D1%8A%D0%BA%D1%80%D0%B0%D1%89-news676750.html", "text": "\"Е-тата\" на етикетите на продуктите означават Европа, това означава, че Европа гарантира за този продукт, че това, което е вложено в него като технологична добавка има за цел или да подобри вида, или да удължи неговата трайност, или да улесни технологията за получаването на продукта\", заяви председателят на Българското дружество по хранене и диететика проф. Божидар Попов, цитиран от „Дарик”. \"Тези \"Е-та\" означават някакъв нутриент, някакво хранително вещество, което е регламентирано да се влага точно в определен продукт в определени количества. Ако се спазват изискванията да се влагат точно определени количества от това вещество в дадения продукт, няма никакъв риск, посочи проф. Попов. \"Преди години се вдигна голям шум за аспартама. За него Европейската агенция за безопасност на храните излезе със специално становище, че аспартамът в тези количества, в които се влага, в безалкохолни напитки и някои други сладкарски изделия не крие никакъв сериозен риск за здравето и поколението на човека. Теоретичен риск има, ако един човек всеки ден изпива по 10 кена от безалкохолна напитка с аспартам в продължение на 10 години, което практически не може да се случи\", отбеляза експертът. Това важи не само за аспартама, важи и за подсладителите, оцветителите, ароматизаторите, които се влагат в най-различни продукти, коментира проф. Попов. По думите му по-голямата част от тези \"Е-та\" са естествени екстрахирани нутриенти - това са хранителни вещества от плодовете, зеленчуците и някои билки. Извличат се тези съставки и се влагат в продуктите като обогатители, те обогатяват във връзка с технологията, допълни той. Примерно, витамин С е консервант, витамин А се използва като консервант, а лецитинът е вещество, което е най-мощният антихолестеролов фактор, който намалява холестерола. Пропускът е, че след всяко \"Е\" на етикета на продукта в скоби трябва да е записано какво представлява то и да не се плашат хората. Например, \"Е 300\" е витамин С и хората да знаят, че става въпрос за витамин С. От ябълката например се извличат 10 \"Е-та\", които се влагат в различни продукти, поясни експертът.", "date": "2017-07-20", "title": "НОВО 20! Е-тата в храните не са толкова вредни – ето какво се крие зад мистериозните съкращения"}
{"url": "http://pik.bg/%D0%B8%D0%BB%D0%B8%D0%BD%D0%B4%D0%B5%D0%BD-%D0%B2%D0%B7%D0%B5-%D0%BF%D1%8A%D1%80%D0%B2%D0%B0-%D0%B6%D0%B5%D1%80%D1%82%D0%B2%D0%B0-%D0%BC%D0%BE%D1%80%D0%B5%D1%82%D0%BE-%D0%B2-%D0%B1%D1%83%D1%80%D0%B3%D0%B0%D1%81-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D1%83%D0%B4%D0%B0%D0%B2%D0%BD%D0%B8%D1%87%D0%BA%D0%B0-news676772.html", "text": "Тяло на удавена жена е открито между 13 и 14 спасителен пост на бургаския плаж. Това съобщиха от ОДМВР - Бургас. Днес, около 5.30 часа, в Първо Районно управление – Бургас е получено съобщение за това, че в района между 13 и 14 спасителен пост на бургаския плаж е открито тялото на удавена жена. Десет минути по-късно в Първо Районно управление – Бургас дошъл 63-годишен бургазлия от к-с „Славейков”, който потърсил помощ за откриването на 61-годишната си съпруга с инициали М. М., която била в силна депресия и на медикаментозно лечение. Същият заявил, че събуждайки се установил липсата на жена си и видял, че последния проведен разговор по мобилния ѝ телефон е с таксиметрова компания. Позвънил и от там му обяснили, че бургазлийката е откарана до ресторант „Златна котва”, непосредствено в началото на Морската градина. Това го провокирало да отиде и в районното управление, обслужващо Централната градска част на Бургас, за да потърси съдействие за откриването ѝ. По даденото описание полицейските служители се усъмнили, че вероятно тялото на намерената на бургаския плаж жена принадлежи на изчезналата М. М. Отвели съпруга ѝ за разпознаване на трупа, като с негова помощ тялото е идентифицирано. По случая е образувано досъдебно производство.", "date": "2017-07-20", "title": "Илинден взе първа жертва! Морето в Бургас изхвърли удавничка"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BD%D0%B0-%D1%80%D0%B0%D0%B7%D0%BF%D0%B8%D1%82-%D0%B7%D0%B0-%D0%BD%D0%B4%D0%BA-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D0%BC-%D0%B4%D0%B0-%D0%B7%D0%B0%D1%89%D0%B8%D1%82%D0%B0%D0%B2%D0%B0%D0%BC-%D0%B0%D1%80%D0%B3%D1%83%D0%BC%D0%B5%D0%BD%D1%82%D0%B8%D1%82%D0%B5-%D1%81%D0%B8-news676769.html", "text": "Министър Лиляна Павлова е вторият министър, който е бил принципал през годините на НДК, който даде показания. Пръв пред следствието се яви вицепремиерът Томислав Дончев преди два дни. Едното обвинение срещу Мирослав Боршош, по което Павлова беше призована като свидетел, е за безстопанственост за договора за автомобила, който ползва. Но това е част от 4-те хиляди договора, които прокуратурата анализира. Така че е възможно и кръгът на обвиняемите да се увеличи, както и обвиненията да нараснат. Второто обвинение, за което Павлова беше призована като свидетел е за нецелевото изразходване на 1.7 млн лв., отпуснати за подготовката на НДК за българското председателство на Съвета на ЕС. \"Дадох показания, такива каквито са моите мотиви и аргументи, които изложих пред Анкетната комисия. Нищо ново и нищо различно. Благодаря\", заяви лаконично Павлова пред БНТ. На въпрос дали се притеснява да не попадне и тя в редиците на обвинените, Павлова заяви, че прокуратурата трябва да бъде оставена да си свърши работата. \"Аз смятам, че като принципал съм предприела всички необходими действия и съм дала своите аргументи и своите следствени показания като свидетел. Така че, нека да си свърши прокуратурата работата\"", "date": "2017-07-20", "title": "Лиляна Павлова на разпит за НДК: Продължавам да защитавам аргументите си"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B3%D0%BE-54-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%BD%D0%B5%D0%B4%D1%8E-%D1%81%D1%82%D1%80%D0%B5%D0%BB%D1%8F%D0%BB-%D0%BF%D0%BE-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8%D1%82%D0%B5-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news676774.html", "text": "54-годишният Недю Г. от с. Оризаре е мъжът, стрелял по английски колоездач тази сутрин на пътя Слънчев бряг-Оризаре, съобщава Флагман.бг, цитирайки отлично информирани източници. Той е бивш военен, затова и имал законен пистолет \"Макаров\". Припомняме, че около 9:30 ч. тази сутрин на връщане от работа Недю забелязал двама велосипедисти, които се движели точно посредата на пътя. 54-годишният мъж се опитал да им направи забележка, но разменените между тях реплики и спречкване, прераснали в сбиване, по време на което българинът успял да отиде до автомобила си - \"Фолксваген Голф 3\", да вземе законно притежавания си пистолет „Макаров” и да произведе два изстрела във въздуха и един в крака на единия от велосипедистите, съобщиха от полицията. След инцидента българинът напуснал местопроизшествието, отишъл в дома си в с. Оризаре, откъдето се обадил Районно управление - Несебър и съобщил за екшъна. По-късно е установен и задържан дома си, като междувременно получил сърдечни проблеми и е откаран в медицинско заведение от полицейски екип.", "date": "2017-07-20", "title": "РАЗКРИХА ГО! 54-годишният Недю стрелял по англичаните в Слънчев бряг"}
{"url": "http://pik.bg/%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D1%81%D1%82%D0%B0%D0%BD%D0%B0-%D0%B8-%D1%84%D0%BE%D1%82%D0%BE%D0%B3%D1%80%D0%B0%D1%84-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%81%D0%BD%D0%B8%D0%BC%D0%BA%D0%B8-news676765.html", "text": "Жените могат всичко, вършат чудеса. Истинско доказателство е Деси Радева. Тя е съпруга, първа дама, ако приемем, че имаме такава, пиар, шеф на пресцентъра на президента (неофициално), пазителка, а вече и фотограф. Каква жена, какво чудо. На поредната си разходка този път в Пловдив, сред обикновените хора, обградени от солидна охрана, президентското семейство бе \"нападнато\" от група малки почитатели. \"Видяхме го как върви спокойно. Първоначално дори не забелязахме охраната. Децата поискаха да си направят снимка. Тогава забелязахме гардовете му. Попитахме единия дали е възможно да си направим фото за спомен с Румен Радев. Той проведе кратък разговор по радиостанцията и след секунда вече бяхме до президента, разказа майка на две от хлапетата, цитирана от \"Марица\" Първи до държавния глава се приближил най-малкият Йоан. Радев се обърнал, когато хлапето се приближило, и с изненада попитал: \"А, ти кой си?\". Момченцето веднага отговорило \"Йоан\" и застанало за снимката с президента. После към тях се присъединили и останалите Виктор, Антон и Кико.", "date": "2017-07-20", "title": "НОВО АМПЛОА! Генерал Деси стана и фотограф на президента (СНИМКИ)"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D1%82%D0%B0%D0%B2%D0%B0%D0%BD%D1%8A%D1%82-%D0%B7%D0%B0-%D0%BA%D0%B5%D1%88%D0%BE%D0%B2%D0%B8%D1%82%D0%B5-%D0%BF%D0%BB%D0%B0%D1%89%D0%B0%D0%BD%D0%B8%D1%8F-%D0%BE%D1%81%D1%82%D0%B0%D0%B2%D0%B0-10-000-%D0%BB%D0%B5%D0%B2%D0%B0-%D1%81%D0%BB%D0%B5%D0%B4-%D0%B1%D0%BE%D0%B9%D0%BA%D0%BE%D1%82-%D0%BD%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-news676775.html", "text": "", "date": "2017-07-20", "title": "ОКОНЧАТЕЛНО: Таванът за кешовите плащания остава 10 000 лева след бойкот на Патриотите"}
{"url": "http://pik.bg/%D0%BF%D0%BE%D0%B4-%D0%BB%D1%83%D0%BF%D0%B0-%D0%B5%D1%82%D0%BE-%D0%B3%D0%BE-%D1%80%D0%B5%D0%B7%D1%8E%D0%BC%D0%B5%D1%82%D0%BE-%D0%B7%D0%B0-%D0%B4%D0%BE%D0%BA%D0%BB%D0%B0%D0%B4%D0%B0-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0-%D0%BA%D1%82%D0%B1-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D1%82%D0%BE%D0%BF%D0%B0%D0%BD%D1%81%D0%BA%D0%B0-%D0%B8-%D0%BE%D0%B1%D1%89%D0%B5%D1%81-news676766.html", "text": "Прокуратурата разпространи резюме от доклада за разследването на КТБ. Ето какво се казва в документа: Тук представяме общ поглед върху “Моделът КТБ”. Поради огромния мащаб както на присвоените средства, така и на въздействието, което това оказва върху икономиката и обществото, “Моделът КТБ” представлява в житейски смисъл най-голямата стопанска и обществена „финансова измама“, случвала се в новата ни българска история /измерима с проценти от БВП/. По своята същност този модел представлява функционално-структуриран технологичен механизъм на социални и контролно-управленски взаимоотношения, чрез които група лица, под ръководството на обв. Цветан Василев, успяват да присвоят обществените средства, привлечени и поверени им за стопанисване в “Корпоративна търговска банка” АД. В това изложение са описани същността, зараждането и формирането на модела, лицата, осъществили и подпомогнали функционирането му и щетите, настъпили като резултат от действията им. Целта е да се даде общ поглед върху „Моделът КТБ“ и да се опишат всички (доколкото е обективно възможно базирайки се на събраните доказателства) престъпления, нарушения на законодателството и недобри практики, произтекли от съществуването му. Без такъв комплексен подход е невъзможно да бъдат разбрани престъпленията, предмет на обвинителния акт, които са само част от тази цялостна „картина“ . На следващо място, Прокуратура на Република България дължи максимално честен и пълен отговор на поставените от гражданското общество въпроси. Такъв отговор, макар и основно от наказателно-правна гледна точка, няма как да бъде даден при различен от горепосочения подход. Съзнавайки напълно, че това е най-малкото нетипично за съдебната ни практика, продължаваме да смятаме, че този уникален не само за страната ни казус поражда необходимостта от нестандартни средства за изясняването му. Границите на предмета на доказване (съгласно ТР № 2 от 7.10.2002 г. на ВКС по т.д. № 2/2002 г. на ОСНК), очертан с обвинителния акт, са описани отделно Тук е мястото да се посочи, че така описаните престъпления са причината. Всички останали корупционни или недобри практики, престъпления и/или нарушения са пряко следствие от тази причина (вкл. и деянията, придобили гражданственост като „кражба на активи от КТБ“). Те обаче не са и няма как да бъдат предмет (дори и само поради огромния мащаб на извършваната противоправна дейност) на обвинителния акт. Въпреки това в него те ще бъдат посочени, тъй като в много случаи показват мотивите за извършените престъпления предмет на обвинителния акт. Или другояче казано, „Моделът КТБ“ има множество негативни проекции, като предмет на обвинителния акт са само и единствено най-основните от тях  и то от наказателно-правна гледна точка . Те обаче са породили от своя страна всички останали други такива, с които са в пряка причинно-следствена връзка. Наред с това, в началото смятаме, че следва да изложим и становището си за т.нар. „задочно производство“ и необходимостта от частично прекратяване. на наказателното производство. Нуждата от излагане на основанията в подкрепа на това решение е продиктувана основно  с оглед даване на отговори на поставените от гражданите и обществото въпроси. Ще изложим няколко аргумента, които да пояснят отговора на въпроса защо не са изготвени постановления за частично прекратяване по отношение напървоначално повдигнатите и предявени обвинения по чл.219 от НК. Те са свързани с изясняване на това - какво означава по-тежко наказуeмо престъпление и какво означава съществено изменение на фактическите обстоятелства. Съгласно ТР № 57 от 1984 г., ОСНК на ВС, изразът „закон за по-тежко наказуемо престъпление” се отнася до квалификацията на деянието като престъпление. Проф. Маргарита Чинова дава пример с престъплението убийство – ако то е квалифицирано убийство, то остава , независимо дали ще са налице квалифициращи признака. То си остава от същия вид – . В рамките на първоначалното фактическо обвинение подсъдимият може да бъде осъден за същото, еднакво или по-леко наказуемо престъпление без извършване на процесуални действия по чл. 287 от НПК – изменение на обвинението от прокурора. В хода на производството по делото са повдигнати обвинения на различни лица за деяния по чл. 219 от НК, т. нар. „безстопанственост”. На по-късен етап, без да е променена установената вече фактическа обстановка, на същите лица за същите деяния са повдигнати обвинения, квалифицирани по чл. 203 от НК. Не са изготвяни постановления за частично прекратяване по няколко причини. След приключване на разследването не е постановено частично прекратяване на първоначално повдигнатите обвинения, поради изложените по-долу причини. На първо място, в случая е приложима нормата на чл. 243, ал. 8 от НПК, според която постановление за частично прекратяване на наказателното производство не се съставя в случаите на ново привличане на същото лице за същото деяние. Наред с това, същностната характеристика на частичното прекратяване се изразява в това, че то обезпечава спазването на принципа non bis in idem. В този смисъл е и ТР № 2 от 2002 г. на ОСНК на ВКС. Според посоченото решение, обвинението в досъдебното производство . Промените в правната квалификация на деянието преди да се изготви обвинителен акт В тази насока Върховният касационен съд в посоченото решение приема, че В хода на производството квалифицираната първоначално като „безстопанственост” престъпна дейност на длъжностни лица от КТБ АД, на по-късен етап е подведена под състава на длъжностно . По тази причина постановление за частично прекратяване не е изготвяно На следващо място разпоредбата на чл. 225 от НПК поставя като условие за изменение на обвинението на фактическите обстоятелства. А такава промяна не е налице. В изключително общ вид и поради началния етап на разследване, фактите първоначално бяха квалифицирани от наблюдаващите прокурори като престъпление по чл. 219 от НК. На по-късен етап от разследването и в по-конкретизиран вид същите факти бяха подведени под състава на чл. 203 от НК. Това е така, защото е приложен закон за по-тежко наказуемо престъпление при същите фактически обстоятелства в хипотезата на чл.225 от НПК и практически е формулирано ново обвинение за едно и също деяние. Наказателното производство срещу обв. Цветан Василев в досъдебна му фаза е проведено в негово отсъствие -в условията на чл.206 вр. чл. 269, ал.3, т.4, б. „А“ и б.“В“ от НПК. Предприетите действия от органите на досъдебното производство за провеждане и приключване на разследването в отсъствие на обв.Василев, без последният поне веднъж да е бил привлечен като обвиняем с личното му участие,  намират опора както в очертаната от чл.269, ал.3, т.4 от НПК процедура, така и в практиката на ВКС за нейното прилагане.  В тази връзка е необходимо да се изяснят няколко въпроса, свързани с това дали е необходимо лицето поне веднъж да е било привлечено и присъствено запознато с обвинението; да е било редовно призовано; с това дали обвиняемият обективно е узнал за повдигнатото му обвинение и други. Задочното производство е специфичен вид процедура. Тя е допустима както в съдебната, така и в досъдебната фаза на наказателния процес, в чиито рамки наказателното преследване се развива в отсъствие на обвиняемия, но относно извършваната процесуална дейност. Не е налице задочно производство, в случаите когато присъствието на обвиняемия не е задължително и по своя воля той не се явява. Допустимостта на подобна процедура (по време на неговото предявяване), а след това да се е укрило от досъдебните органи. Тезата се основава на няколко аргумента. Първият мотив в подкрепа на това становище е вече споменатото положение, че „отсъствие на обвиняемия” по смисъла на чл.206 от НПК означава отсъствие на лице, което е било привлечено в това качество, без да се изисква актът за привличане да бъде предявен присъствено. Фигурата на обвиняемия възниква в наказателния процес не по силата на предявяването на постановлението за привличане, а със съставяне на това постановление. Вторият довод също е почерпен от самия закон – редакцията на чл. 56, ал. 2 от НПК изрично допуска обвинение да се повдига „при условията на чл. 269, ал. 3, т. 2-4 от НПК” (т. е. при отсъствие на обвиняемия), като единствената специфика в подобна хипотеза е, че мярката за неотклонение се взема след неговото издирване. Третият съществен момент за обосноваване на това становище е обстоятелството, че досъдебното задочно наказателно преследване може да протече без знание на обвиняемия и точно поради това законът му предоставя последваща възможност за преразглеждане на делото. Аргумент за това е разпоредбата на чл. 423, ал. 1 от НПК, съгласно която искането на задочно осъденият за възобновяване на производство следва да се уважи „освен ако след предявяване на обвинението в досъдебното производство се е укрил…”. Тълкуването на въпросната разпоредба налага два важни извода: първо, че щом обвинението е било предявено на обвиняемия и той е бил запознат със започналото наказателно преследване, искането за възобновяване на делото не следва да бъде уважавано (предвид разбирането, че той е бил наясно с воденото срещу него производство и сам е станал причина за задочното му осъждане), и второ, по аргумент на противното от тази разпоредба, в случаите, в които обвинението не е било изобщо предявено и досъдебната, респ. и съдебната фаза, са приключили в негово отсъствие, искането за преразглеждане на делото следва да бъде уважено. Но приемането на такова искане за основателно не означава, че проведената задочна досъдебна процедура е била незаконосъобразна. Ако беше така, основанието за възобновяване по чл. 423, ал. 1 от НПК (поради непредявено досъдебно обвинение, водещо до незнание за започналото и проведено преследване) нямаше да съществува самостоятелно, а . Това е убедителен аргумент в подкрепа на становището, че чл. 206 от НПК допуска задочно провеждане и приключване на досъдебното разследване, независимо дали обвинението е било присъствено предявено или обвиняемият не е бил информиран за него поради причините, посочени в чл. 269, ал. 1, т. 1, т. 2 и т. 4 от НПК. Застъпването на Обв. Цветан Василев пребивава на неустановен адрес Същият е обявен за общодържавно и международно издирване, изготвена е Европейска заповед за арест /ЕЗА/. След постъпила информация, че обв. Василев се намира в Р.Сърбия, е изготвена молба екстрадиция до компетентните власти на Република Сърбия на основание чл. 1 и по реда на чл. 12 от Европейската конвенция за екстрадиция. На по-късен етап (с оглед спазване принципа на особеност) престъпление по чл. 203, ал. 1, вр. чл. 201, вр. чл. 20, ал. 3, вр. ал. 1 от Наказателния кодекс на Република България, посочено в първоначалната молба за екстрадиция № 8855/55 от 18.09.2014 г., други престъпления, а именно по чл. 203, ал. 1, вр. чл. 201, вр. чл.  20, ал. 3, вр. ал. 1 от НК и по чл. 219, ал. 4, вр. ал. 3, вр. ал. 1, вр. чл. 20, ал. 3, вр. ал. 1 от НК и по чл. 321, ал. 3, предл. 2 и предл.4, т.1, вр. ал. 1 от НК. Странната липса  на какъвто и да е отговор от компетентните сръбски съдебни власти наложи Главния прокурор на Република България да сигнализира и с искане за съдействие. Въпреки това до момента липсва каквато и да е обратна информация от компетентните сръбски съдебни власти, дори при многократните напомнителни запитвания от страна на Прокуратура на РБългария. Това прави невъзможно установяването дори на адреса, на който пребивава в Р Сърбия обв. Василев. Той е редовно призован чрез компетентните сръбски съдебни власти с отделна молба за правна помощ за привличането му в качеството на обвиняем. Призовките са връчени редовно и лично на обв.Василев, като са дадени три различни дати. Въпреки това той не се е явил пред разследващите органи. Цветан Василев е обжалвал постановлението за задържането си за срок до 72 ч. Жалбата е била депозирана пред Софийски градски съд, където производството се е развило по реда на чл. 64 от НПК в открито съдебно заседание с призоваване на страните. Видно от депозираната от обв.Василев жалба той е знаел за воденото срещу него наказателно производство и за повдигнатото му обвинение. Безспорно е установен фактът на знанието, който по принцип е част от субективния мир на всеки един човек и по презумпция се установява по-трудно в сравнение с фактите, които се проявяват в обективната действителност. В тази насока ноторно известен факт са медийните изяви на обв. Василев, от които е видно, че същият категорично знае за воденото срещу него наказателно производство и повдигнатите му обвинения. Отделно по делото е постъпила молба лично от обв. Цветан Василев, че желае да даде обяснения по ДП № 92/14 г. по описа на СО – СГП, пр. пр. № 6466/14 г. по описа на СГП. С мотивирано Постановление на СГП от 28.10.2014 г. е оставена без уважение молбата на обв. Василев да даде обяснения чрез видеоконферентна връзка, поради наличие на процесуални (законови) пречки за това. Молба в същия смисъл е депозирана и от адв.Симеонов - защитник на обв.Василев, като отговорът на същата от страна на Специализираната прокуратура е принципно идентичен. От описаните по-горе действия е видно, че са изчерпани законовите инструменти за гарантиране в пълен обем правата по НПК на обв. Цветан Василев. Изчерпани са всички възможни способи да му бъде предявено лично по реда на чл. 219, ал.4 от НПК постановление за привличането му в качеството на обвиняем. Безспорно е налице хипотезата на чл. 269, ал. 3, т.4, б.“А“ и „В“ от НПК, която дава възможност делото да бъде разгледано в отсъствие на обв. Цветан Василев. Застъпването на обратното становище би означавало осигуряване на възможност обв.Цветан Василев да избегне преследване, респ. реализиране  на наказателна отговорност спрямо него. Това е и основната цел на възприетото от него до момента процесуално поведение и в частност продължаващото укриване от правосъдието. В противен случай обв. Василев спокойно би могъл да избере страна от ЕС (а не извън него), където да защити изложените от него тези. Защо е избрал обаче точно Р Сърбия е въпрос, който няма причини да се изяснява в обвинителния акт, а в част от отделените досъдебни производства. Въпреки това с оглед на поставяните от гражданското общество въпроси следва да се посочи, че това се дължи на: -желанието на обв. Василев да закупи дялово участие в банка в РСърбия; -закупената (като предварително условие на сръбските власти за да се случи горното) „Сръбска фабрика за стъкло – гр.Парачин; -създадените в следствие на това контакти в „политическите среди“ в РСърбия и -плащане по сметки на офшорни компании „подадени от сръбска страна“ (местни „консултанти“ – Нихат Кораджич и ТРИЛЕНИУМ ООД). След извършен анализ на доказателствата по делото се установиха множество финансови операции, сделки с имущество и прикриване на произхода на такова, за което се знае или предполага, че е придобито чрез престъпленията по чл. 203 от НК, предмет на настоящето наказателно производство. Деянията предмет на обвинителния акт и квалифицирани по чл. 203 от НК са довършени към момента на постъпване на паричните средства с произход КТБ АД в сметките на съответните дружества – формални кредитополучатели, контролирани от обв. Василев. На по-късен етап, чрез финансови операции с присвоените средства (посредством лица, които не са знаели фактическите обстоятелства от състава на престъплението), са прикрити произхода, местонахождението и действителните права върху придобитото чрез престъпленията имущество и са извършени сделки с него. В хода на разследването се установяват доказателства за извършени престъпления по чл. 203 от НК, различни от предмета на настоящето наказателно производство. Парични средства от КТБ АД в размер на около 1 500 000 000 лева са били присвоени и инвестирани в различни бизнес – начинания на обв. Василев. Необходимостта от проследяване на множество парични потоци и преводи в сметки на различни дружества, анализ на тези банкови сметки и движения е наложило отделянето на материали и обособяването им в отделно досъдебно производтсво. Провеждане на разследване по отношение на тези престъпления в рамките на настоящото наказателно производство би довело до едно продължително във времето разследване, което в значителна степен би нарушило основни принципи на наказателния процес, като разглеждане и решаване на делото в разумен срок /чл.22, ал.1 от НПК/ и разкриване на обективната истина, по реда и със средствата, предвидени в процесуалния кодекс (чл.13, ал.1 от НПК). Задължението на разследващите органи и прокуратурата да осигурят разкриването на обективната истина при подобен мащаб на разследването, би било неизпълнимо в рамката, която поставя дисциплиниращата норма на чл. 368 от НПК, според която обвиняемият за тежко умишлено престъпление може да поиска  делото да бъде разгледано от съда, ако в досъдебното производство от неговото привличане като обвиняем са изтекли повече от две години. В конкретния случай този срок би се явил крайно недостатъчен, че разследването да обхване и установи в цялост всички  фактически положения, отнасящи се до извършените престъпления. По този начин би се ограничило съществено решаването на задачите, заложени в чл.1, ал.1 от НПК-да се осигури разкриване на престъпленията, разобличаване на виновните и правилното прилагане на закона. Установени са също така доказателства, че в периода от неустановена дата до 28.12.2011 г. са присвоени чужди пари, собственост на КТБ АД, в размер на 30 млн. евро, 32 млн. щ. долара и 1 млн. лева. Условно те могат да бъдат очертани в няколко направления: -„финансиране“ на политици, журналисти, спортисти, актьори и/или други лица от обществено-политическия живот; -„финансиране“ на лични нужди на обв. Василев; -„финансиране“ на инвестиционни (губещи или печеливши) инвестиционни, медийни и други проекти на обв. Василев; -увеличаване на капиталовата база на КТБ АД; -осигуряване на парични средства за подържане пирамидалното функциониране на КТБ АД (за обслужване на получени вече кредити на търговски дружества - кредитополучатели без реална търговска дейност контролирани от обв. Цветан Василев). Историята на модела, развит и разработен от обв. Цветан Василев („Моделът КТБ“), започва от финансова къща “Фина-С” АД през 1994 г. Това е зараждането на типа на управленско поведение, което обв. Василев използва. В усъвършенствания му, финален вариант, той се превръща именно в “Моделът КТБ”. Като фактически собственик и разпоредител на финансовата къща, обв. Василев ползва като оперативна банка „Централна кооперативна банка“ АД (ЦКБ АД), в която е открил банковите сметки на дружеството и чрез която сключва своите валутни и други сделки. По това време в ЦКБ АД работят и повечето от лицата, които в последствие обв. Василев ще привлече и интегрира в „Моделът КТБ“, като им определи функционални, макар и неформални задачи и отговорности. В края на м. октомври 1994 г. в ЦКБ АД постъпва на работа св. Бисер Лазов, който до тогава не познава обв. Цветан Василев, но в последствие ще се превърне в негов неформален финансист, отговарящ за небанковия сектор на дейността на модела, т.е. нещо като негова \"дясна ръка\". След постъпване на работа в ЦКБ АД, св. Бисер Лазов се запознава с обв. Василев, като обв. Василев е един от клиентите на ЦКБ АД. През есента на1995 г. обв. Цветан Василев постъпва на работа в ЦКБ АД като началник управление „Валутни операции и ликвидност“, а св. Бисер Лазов става началник отдел „Бек офис“ в рамките на същото това управление. Тогава за първи път обв. Цветан Василев фактически, в рамките на службата, става началник на св. Бисер Лазов. Освен със св. Бисер Лазов, по служба, обв. Цветан Василев се запознава и започва да работи и с други служители на ЦКБ АД, които по-късно стават част от „Моделът КТБ“. По това време в банката работят Вероника Гечева, Мина Дундова и Наталия Григорова (като служители в Бек офиса), св. Траян Кършутски, Пламен Григоров, Илко Чамов и Дочо Карадочев, които работят като валутни дилъри в дилинг-офиса на дирекция „Валутен пазар“, св. Орлин Русев и Валери Гаджев, които работят в дирекция „Левов пазар“ – всички тези дирекции са на подчинение на Валутното управление, ръководено именно от обв. Цветан Василев. Заместник-главен счетоводител на ЦКБ АД по това време е обв. Мария Димова, а нейна колежка в счетоводния отдел е обв. Борислава Тренева. В ЦКБ АД по това време работи обв. Снежанка Стефанова (впоследствие ръководител на Специализираната служба вътрешен одит) обв. Маргарита Петрова – като касиер, както и обв. Георги Христов като един от юрисконсултите на ЦКБ АД. Като кредитни инспектори в банката по същото това време работят обв. Георги Зяпков, св. Росен Кънев, обв. Александър Панталеев. Независимо от ръководната си работа в ЦКБ АД, паралелно обв. Цветан Василев продължава да ръководи и финансовата си къща „Фина-С“ АД. През 1995 – 1996 г. св. Траян Кършутски преминава на работа във финансовата къща, поканен от обв. Цветан Василев. През 1998 г. обв. Цветан Василев поканва св. Бисер Лазов да стане главен счетоводител на същата тази финансова къща „Фина-С“ АД. Преди да приеме, св. Лазов отива в офисите на финансовата къща и вижда, че обв. Василев, макар и работейки в ЦКБ АД, продължава да ръководи пряко и нейните дела, въпреки че има формален изпълнителен директор – св. Емил Атанасов. Самият св. Емил Атанасов (в последствие директор на НУРТС) открито заявява на св. Лазов, че шеф и собственик на финансовата къща е именно обв. Цветан Василев и че оперативно той взема решенията по нейното управление. Това се потвърждава и от факта, че обв. Василев има работен кабинет в офиса на „Фина-С“ АД, в който не влиза никой в негово отсъствие. Всяка сутрин и всяка вечер обв. Василев отива в кабинета си във „Фина-С“ АД, възлага задачи и преглежда оставените му на бюрото отчети от служители по изпълнение на възложените преди това задачи – управленският механизъм, чрез който в последствие обв. Василев ръководи и управлява и самия „Модел КТБ“. Освен това, всеки понеделник във финансовата къща се провежда и оперативка, на която се поканват и юристите, външни за дружеството „Фина-С“ АД – св. Любомир Денев и Евгени Ойсолов, на която оперативка се възлагат задачи за седмицата и се отчита изпълнението от миналата или миналите седмици. Тази съвместна работа на обв. Цветан Василев – и като ръководител в банката ЦКБ АД, и като ръководител на външна за банката структура, но която взаимодейства с банката, представлява и “генералната репетиция” за „Моделът КТБ“. Това е една фактическа ситуация, която св. Бисер Лазов заварва при постъпването си като главен счетоводител на „Фина-С“ АД и която вече е изградена от обв. Василев. През м. август 1998 г. св. Бисер Лазов започва работа на позицията главен счетоводител на финансова къща „Фина-С“ АД. Смисълът на тази справка още тогава е, че обв. Василев иска да има подробна и детайлна информация какво се е случило през съответния ден до стотинка. Тази справка се изготвя с натрупване и представлява \"снимка\"/детайлен преглед/ на ситуацията по няколкото тогава негови дружества, които по-късно той започва да нарича с общото наименование „ “. В този момент зад „ “ стоят активите и дейността на финансова къща „Фина-С“ АД, на „Бромак“ ЕООД, „Бромак трейд“ АД (сега „Кен трейд“ АД) и още няколко търговски дружества, вече ликвидирани. Това е справката, която тогава изготвя св. Бисер Лазов, а по-късно, при развитието на „Моделът КТБ“, се изготвя от св. Венета Николова. Когато в тази справка се посочват пари по сметки, това е сумата от всички пари по всички банкови сметки на отделните дружества, които обв. Василев приема под общото нарицателно “ ”. Когато в справката се посочват паричните средства в брой, това означава, че парите се намират в единствената каса с касиер св. Юлия Илиева (която неизменно изпълнява функциите на касиер на обв. Василев и при развитието на „Моделът КТБ“). Независимо, че по счетоводните сметки „Каса“ на всяко от търговските дружества се водят различни стойности на касова наличност, реално фактическата сума от пари е една и тя се намира и съхранява от св. Юлия Илиева. В справката се посочват движенията през деня по отделните позиции, резултатите от извършените плащания и получавания на пари. Ако са изплатени суми, които нямат характера на окончателен разход, те се записват като актив в лявата страна на справката, като вземания, под посочените най-отгоре в ляво на справката налични парични средства в брой и по банкови сметки. Ако е заплатена сума, която има характера на окончателен разход, тя се описва като част от заплатените суми за деня в горната дясна част на справката или на отделно листче, което се закачва с основната справка в горната дясна част. При получени пари от движенията през деня, подлежащи на връщане, те се отбелязват в дясната част на справката като задължения. В резултат на това, справката придобива един вид на баланс на „ “, както я нарича обв. Василев – в ляво показва активите – пари и вземания, в дясно – пасива на баланса-задълженията. . Тази справка се изготвя неизменно през всичките следващи години. Обв. Цветан Василев изисква тази справка да му се изготвя ежедневно и да му се предоставя на бюрото. Начинът и технологията на изготвяне на тази справка е бил вече уточнен и въведен от обв. Василев, когато св. Бисер Лазов постъпва като главен счетоводител във „Фина-С“ АД, и той (св. Бисер Лазов) фактически поема функциите от предишния главен счетоводител да я изготвя ежедневно и да му я представя. Към онзи момент офисът на „Фина-С“ АД се намира на бул. „Васил Левски“ № 45. .", "date": "2017-07-20", "title": "ПОД ЛУПА! Ето го резюмето за доклада на прокуратурата за КТБ! Най-голямата стопанска и обществена измама в новата история на България"}
{"url": "http://pik.bg/%D1%82%D0%BE%D0%B2%D0%B0-%D1%81%D0%B0-%D0%B7%D0%B0%D0%BF%D0%BB%D0%B0%D1%82%D0%B8-%D0%B2%D0%BE%D0%B4%D0%B5%D1%89%D0%B8-%D0%BD%D0%B0-%D0%B1%D0%B8-%D0%B1%D0%B8-%D1%81%D0%B8-%D0%BF%D1%80%D0%B8%D0%B1%D0%B8%D1%80%D0%B0%D1%82-%D0%BD%D0%B0%D0%B4-2-%D0%BC%D0%BB%D0%BD-%D0%BF%D0%B0%D1%83%D0%BD%D0%B4%D0%B0-news676708.html", "text": "Британското национално радио и телевизия Би Би Си публикува днес заплатите на своите водещи и журналисти, разкривайки драстична пропаст между мъжете и жените в списъка с топ кадри на медията. Най-голяма заплата получава Крис Евънс – един от новите водещи на популярното автомобилно предаване „Топ Гиър“, който също така всяка събота и неделя сутрин води радиопредаването „Breakfast Show“ по Radio 2. За миналата година приходите му от телевизията са 2,2 млн. паунда. След него е спортният журналист Гари Линекер, водещ на съботното предаване „Match of the Day“, който за миналата година е получил възнаграждения в размер на 1,75 – 1,79 млн. паунда. Линекер също така е и водещ на годишната церемония по връчването на наградите за Спортна личност на годината. На трето място е телевизионният водещ на едноименното предаване Греъм Нортън, чиято заплата е 850 000 паунда. В тази сума обаче не влиза възнаграждението му за шоуто, което според в. „Гардиън“ означава, че парите, които получава, са значително повече.", "date": "2017-07-20", "title": "Това са заплати! Водещи на Би Би Си прибират над 2 млн. паунда"}
{"url": "http://pik.bg/%D0%B3%D1%80%D0%B8%D1%88%D0%BE-%D0%BF%D0%BE%D0%BB%D1%83%D1%87%D0%B8-%D1%83%D0%B0%D0%B9%D0%BB%D0%B4-%D0%BA%D0%B0%D1%80%D0%B4-%D0%B7%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-news676747.html", "text": "Григор Димитров получи “уайлд кард” от организаторите на тенис турнира от сериите АТР 500 във Вашингтон. Хасковлията заедно с полуфиналиста от “Уимбълдън” Милош Раонич са звездните попълнения в последния момент в стартовия списък, като канадецът също е с покана. Миналата година Григор отпадна още в първия си мач във Вашингтон (4:6, 4:6 от Даниел Еванс), така че няма да има нужда да се притеснява, че ще трябва да покрива висок стандарт и да се притеснява за защита на точки за световната ранглиста. Димитров ще има спокойствието, че дори само с една победа в американската столица ще увеличи актива си за класацията на АТР и ще надгради над досегашния прогрес, който го върна в топ 10 за първи път от 2015 година.", "date": "2017-07-20", "title": "Гришо получи \"уайлд кард\" за турнира във Вашингтон"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80---%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%BB%D0%B8-%D0%B5-%D0%B1%D0%BE%D1%80%D1%88%D0%BE%D1%88-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B5-%D0%BD%D0%B0--news676706.html", "text": "\"Бих го върнал при положение, че неговата теза е вярна, за момента фактите не показват това\", заяви министърът на културата Боил Банов по повод евентуалното връщане на Мирослав Боршош като директор на НДК. Банов заяви, че проверките продължават и няколко пъти се е чувал с бившия шеф на двореца, който от вчера вече официално е клиент на прокуратурата. Културният министър потвърди, че има забавяне в ремонта на НДК, но 60 процента вече са изпълнени напълно и предстои една голяма поръчка. Банов не пожела да коментира колко милиони влизат за строителството на двореца, той е извършил своята проверка и допълни, че не достигат пари за плащанията за довършването на строежите. \"За момента са над 3 млн. лв., които трябва да се дофинансират, но това няма да попречи на функционирането на сградата. Длъжни сме да направим най-доброто в рамките на парите, които имаме\", допълни министърът пред Би Ти Ви. По повод премахването на паметника пред НДК, Банов заяви, че е против събарянето, но когато паметниците не са достатъчно стабилни, то е по-добре да бъдат премахнати. \"Чакам проектите да бъдат входирани от собственикът, частно или не, това са паметници на културата и касаят всички хора. Те трябва да останат и смисъла от паметника на културата е да останат и да ги съхраним\", заяви Банов по повод събарянето на Двойната къща.", "date": "2017-07-20", "title": "ИЗВЪНРЕДНО! Министърът на културата с горещ коментар - възможно ли е Боршош да се върне на бял кон в НДК! Търсят се спешно 3 млн. лева за ремонта"}
{"url": "http://pik.bg/%D1%81%D1%83%D0%BF%D0%B5%D1%80-%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-%D1%81%D0%B5-%D0%BE%D0%B1%D0%BB%D0%B0%D0%B6%D0%B8-%D0%BF%D1%80%D0%BE%D0%B4%D0%B0%D0%B2%D0%B0-10-%D0%B4%D0%BA%D0%B0-%D0%B7%D0%B0-20-%D0%B5%D0%B2%D1%80%D0%BE-%D0%BD%D0%B0-%D0%BA%D0%B2%D0%B0%D0%B4%D1%80%D0%B0%D1%82-%D0%B4%D0%BE%D0%BA%D1%83%D0%BC%D0%B5%D0%BD%D1%82-news676715.html", "text": "Кметът на „Младост” Десислава Иванчева иска да продаде 10 дка поземлен общински имот за 400 100 лева на фирма \"Билд Сити Фактор\" ЕООД.  Това стана ясно от доклад, внесен от Иванчева в Столичния общински съвет, който бе разгледан от комисията по икономика към СОС. Кметът е в чужбина, обяви заместникът й Биляна Петрова пред съветниците, за да обясни отсъствието на вносителя на предложението от заседанието на комисията. Зам.-шефът на СОС Николай Стойнев, който е и председател на стопанската комисия, определи докладът на Иванчева като скандален, защото липсват необходимите към него скица на предложената за продажба земя, становище на архитекта на \"Младост\" и ниската цена от 20 евро без ДДС на квадрат. Фирмата, която според доклада на Иванчева трябва да се сдобие с апетитната земя в \"Младост\" 4 е собственик на две недовършени сграда на терена и право на строеж. Не е ясно обаче може ли от тези 10 дка да се обособят отделни парцели, както и какво точно строителство на нови или започнатите и недовършени сгради ще се случва на мястото. Зам.-кметът на „Младост” Петрова заяви, че не знае защо предложението на Иванчева е само една страничка, тъй като тя е виждала всички документи. Виждала съм ги окомплектовани, имаше ги в папката, каза Петрова. Ако се набави необходимата документация, предложението на Иванчева ще бъде разгледано след лятната ваканция на Столичния общински съвет. Когато кметът на Младост Иванчева предаде и продаде хората от ПП , опитах да я разбера. Донякъде го очаквах. Всеки властимащ опитва да се \"еманципира\" от тези, които са му помагали. Приказката \"революцията изяжда децата си\" е много стара и много вярна. Това, което не понесох, е да предаде и продаде гражданите на Младост. Защото убива идеята за смисъла на гражданското общество. Внесеният от нея днес доклад за продажба на 10 дка имот, на ръба на бъдещия Източ Откровена корупционна схема. Просто защото е на цена около 15 пъти под пазарната. И в продажбата са включени хора, забъркани в реституцията на друг скандален имот до бл. 70 в Младост 1. Още веднъж: моите извинения към гражданите на Младост. ПП #НормалнаДържава направи перфектната кампания, победила всички големи партии. За съжаление, за грешния човек. ен парк (между Младост и Горубляне), на цена от 39.99 лв. за кв.м., е точно такова предателство.", "date": "2017-07-20", "title": "СУПЕР СКАНДАЛ! Кметицата на \"Младост\" се облажи, продава 10 дка за 20 евро на квадрат (ДОКУМЕНТИ)"}
{"url": "http://pik.bg/%D0%B1%D0%B0%D0%BD%D0%BA%D0%B8%D1%82%D0%B5-%D0%B7%D0%B0%D0%BC%D1%80%D0%B0%D0%B7%D0%B8%D1%85%D0%B0-%D0%BB%D0%B8%D1%85%D0%B2%D0%B8%D1%82%D0%B5-%D0%BF%D0%BE-%D0%BA%D1%80%D0%B5%D0%B4%D0%B8%D1%82%D0%B8%D1%82%D0%B5-news676711.html", "text": "Някои банки дори са лансирали нови оферти за по-висока доходност, ако депозантите ползват определени допълнителни услуги. Все пак пет финансови институции са понижили през юни доходността по някои от срочните си депозити. В същото време БНБ предупреди, че ликвидността в банковата система се запазва висока, поради което не е изключено някои банки да потърсят по-доходоносни и по-рискови алтернативи да инвестират свободните си ресурси. В доклада си за банките за първото тримесечие на т.г. БНБ препоръчва те да са по-консервативни при отпускането на заеми и да продължат с усилията си в управлението на необслужваните кредити. В края на март депозитите в търговските банки достигат 78.9 млрд. лв., като нарастването за първите три месеца на годината е с 276 млн. лв. Брутният кредитен портфейл обаче е нараснал по-бързо през първото тримесечие - с 291 млн. лв. Делът на брутните необслужвани кредити през март е 12.6% при 14.4% преди година. Банките замразиха лихвите по кредитите. През юни те останаха на нивото от предния месец - май. Това показва проучване на анализаторите от \"Моите пари\". Само две банки са подобрили условията при отпускане на заеми, но това не се е отразило върху средната им цена. През юни най-добрите оферти за жилищни кредити са с годишен процент на разходите (ГПР) от 4.98% (това включва лихвения процент заедно с таксите и комисионите по обслужването на кредита) - на практика без промяна в сравнение с май. При ипотеките в евро също няма промяна, като средната лихва е 5.27%. Не се е променила и цената на потребителските кредити - за заемите с поръчител ГПР остава 11.97%, а без поръчител - 12.47%. В момента лихвите по кредитите у нас са на най-ниските си исторически нива. От няколко месеца обаче понижението им вече не е така изявено, показва и статистиката на БНБ. Финансисти вече прогнозираха, че поевтиняването на заемите ще спре до края на годината, а през 2018 г. лихвите ще тръгнат нагоре, повлияни от международните пазари и от политиката на Федералния резерв на САЩ и Европейската централна банка. От Асоциацията на банките в България дори предупредиха хората да бъдат предпазливи при теглене на заеми, да предвидят резерви, защото при корекция на лихвите може да останат на ръба на финансовите си възможности. През юни спря пълзенето надолу и на лихвите по депозитите и те също се задържаха на нивата от предния месец. Средната ефективна годишна лихва по 3-месечните депозити остава 0.07%, сочи проучването на \"Моите пари\". З-месечни депозити - BGN0.07%0.07% 3-месечни депозити - ЕUR0.07%0.07% Жилищни кредити - BGN4.98%4.98% Жилищни кредити - EUR5.27%5.27% Потребителски кредити - с поръчител 11.9%11.9% Потребителски кредити - без поръчител12.47%12.47%", "date": "2017-07-20", "title": "Банките замразиха лихвите по кредитите"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D0%BF%D0%BE%D0%B1%D0%BE%D0%B9-%D0%B7%D0%B5%D0%BC%D0%B5%D0%B4%D0%B5%D0%BB%D0%B5%D1%86-%D1%81%D1%82%D1%80%D0%BE%D1%88%D0%B8-%D1%80%D0%B5%D0%B1%D1%80%D0%B0%D1%82%D0%B0-%D0%BD%D0%B0-%D1%81%D0%B2%D0%BE%D0%B9-%D0%B0%D0%B2%D0%B5%D1%80-news676713.html", "text": "Земеделски производител получи условна присъда за жесток побой над свой познат. Случката се разиграла във Вълчедръм в края на октомври 2014 година, но разяреният земеделец бе осъден едва преди дни. Магистратите от районния съд в Лом признаха И.Н.С. за виновен в нанасяне на средна телесна повреда над П.К.О. и му дадоха условна присъда от три месеца затвор. Решението им обаче не е окончателно и може да се обжалва пред окръжния съд в Монтана, съобщава \"Булнюз\". От документите по делото става ясно, че незнайно защо 62-годишният земеделец нападнал с юмруци и сопа съгражданина си, който е на 61 години. Свадата се разраснала дотолкова, че в яростта си нападателят грабнал първото, което му попаднало пред погледа – дървен прът, и започнал още по-ожесточено да налага жертвата си. След жестокото млатене се оказало, че пострадалият има четири счупени ребра и едва дишал. Мъжът бил откаран в МБАЛ \"Д-р Стамен Илиев\" в Монтана без опасност за живота, но с множество травми.", "date": "2017-07-20", "title": "Жесток побой! Земеделец строши ребрата на свой авер"}
{"url": "http://pik.bg/%D0%B4%D0%B0-%D0%B8%D0%BB%D1%8F%D0%B4%D0%B8%D1%88-%D0%B4%D1%8F%D0%B4%D0%BE-%D0%B4%D0%BE%D0%B1%D1%80%D0%B8-%D0%BD%D0%B0%D0%B2%D1%8A%D1%80%D1%88%D0%B2%D0%B0-103-%D0%B3%D0%BE%D0%B4%D0%B8%D0%BD%D0%B8-news676716.html", "text": "Живият светец дядо Добри празнува днес 103-тия си рожден ден смирен, сам със себе си и без торта и семейно събиране в църквата в родното си село Байлово, съобщи \"Телеграф\". В продължение на 15 години Добре Димитров Добрев се посвещава на това да помага, без да иска нещо в замяна. Всеки божи ден той е пред църквата \"Св. Седмочисленици\" или храм-паметника \"Александър Невски\", където събира милостиня в картонена чашка и после дарява на храмовете у нас. Преди около година обаче лекари установяват, че дядо Добри има тумор в мозъка. От него първо губи зрението на едното си око. Почти не чува. Отделно се бори със сърдечна недостатъчност. Вместо да студува сам през зимата в постройката до църквата в родното си село Байлово, 77-годишната му дъщеря Екатерина го прибира при себе си в Скравена, за да се грижи за него. Там той не се чувства добре и не спира да моли да се върне в Байлово. Тя и останалата част от семейството на дядо Добри умишлено няма да организират празненство за рождения му ден. Причината е, че той не приема чествания с торти, наздравици и подаръци. Дядо Добри се радва и на правнучка, която в момента е на две години.", "date": "2017-07-20", "title": "ДА ИЛЯДИШ! Дядо Добри навършва 103 години"}
{"url": "http://pik.bg/%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D1%83%D0%BB%D1%82%D0%B0%D0%BD%D0%BA%D0%B0-%D0%BF%D0%B5%D1%82%D1%80%D0%BE%D0%B2%D0%B0-%D1%81%D0%BE%D0%BB%D0%B5%D0%BD%D0%B8-%D0%B3%D0%BB%D0%BE%D0%B1%D0%B8-%D0%B7%D0%B0-%D1%88%D0%B5%D1%84%D0%BE%D0%B2%D0%B5-%D0%BA%D0%BE%D0%B8%D1%82%D0%BE-%D0%B4%D0%B8%D1%81%D0%BA%D1%80%D0%B8%D0%BC%D0%B8%D0%BD%D0%B8%D1%80%D0%B0%D1%82-%D0%B1%D1%80%D0%B5%D0%BC%D0%B5%D0%BD%D0%BD%D0%B8-%D0%B8-%D0%BC%D0%B0%D0%B9%D0%BA%D0%B8--news676718.html", "text": "Глоби за работодателите, които дискриминират на работното място бременните и майките с малки деца, предлага зам.-министърът на труда и социалната политика Султанка Петрова. Оплаквания от некоректно отношение на работодатели към бременни служителки и млади майки постъпват периодично в Комисията за защита от дискриминация. Бременните жени не са добре дошли за работодателите и стремежът им е да се освободят от тях\", отчитат от КЗД. Софиянка се оплакала пред комисията, че след като шефът й разбрал, че чака дете, променил отношението си към нея. Освен че я лишил от задължителната стая за почивка, работодателят й заявил, че ще й изплати изработената заплата само ако подаде молба за напускане. Други шефове пък възлагали повече задачи на бременните си служителки и ги лишавали от обедни почивки с цел те сами да напуснат. Някои фирми наемали служителки само след подписана декларация, в която заявяват, че няма да забременяват в следващите 2 години. През 2016 г. омбудсманът предложи в Закона за равнопоставеност на жените и мъжете да бъде вписана забрана за работодателите да питат кандидатите за работа за семейното им положение. Идеята обаче така и не влезе в новия закон. Все още не е ясно дали друга идея - за безплатна градина, дрехи и учебници за трето дете, ще стане факт. Предложението е на \"Обединени патриоти\" и цели да насърчи тридетния модел. По данни на Евростат едва 5% от българските семейства имат по три деца. За да насърчи раждането на повече деца в семействата, беше предприет нов метод на изчисляване на детските надбавки. Така от миналата година родителите на едно дете получават по 37 лв., за две - 85 лв., а за три сумата скача до 130 лв. За четвърто и всяко следващо хлапе размерът на детски надбавки беше намален от 35 лв. на 20 лв. Според зам.-министърът на социалната политика Султанка Петрова паричните помощи не са достатъчни за насърчаване на тридетния модел. \"Освен финансова подкрепа, трябва да намерим работа на поне единия от родителите, които имат три деца\", заяви Петрова. \"Трябва да имаме санкции към такива работодатели, които дискриминират българската жена. Това е изключително голям проблем\", заяви Петрова.", "date": "2017-07-20", "title": "Зам.-министър Султанка Петрова: Солени глоби за шефове, които дискриминират бременни и майки с малки деца"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D0%BF%D1%80%D0%B5%D0%B4%D0%B5%D0%BB%D1%8F%D1%82-%D0%BD%D0%BE%D0%B2%D0%B8%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%B8%D0%B7%D0%B1%D0%BE%D1%80-%D0%BD%D0%B0-%D1%88%D0%B5%D1%84-%D0%BD%D0%B0-%D0%BD%D0%BE%D0%B8-news676697.html", "text": "Депутатите определят новите правила за избор на шеф на Националния осигурителен институт по предложение на парламентарната комисия по труда, социалната и демографската политика с председател депутатът от ДПС Хасан Адемов. 10 комисии заседават следобед.", "date": "2017-07-20", "title": "ИЗВЪНРЕДНО В ПИК ТV! Депутатите определят новите правила за избор на шеф на НОИ "}
{"url": "http://pik.bg/%D1%81%D0%BC%D1%8F%D1%85-%D0%B2-%D0%B5%D1%84%D0%B8%D1%80-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BE%D0%B1%D1%8A%D1%80%D0%BD%D0%B0-%D0%BF%D0%B0%D0%BB%D0%B0%D1%87%D0%B8%D0%BD%D0%BA%D0%B0%D1%82%D0%B0-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F-%D0%B5%D0%B7%D0%B8%D0%BA-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D0%B5-%D0%B1%D1%80%D0%B0%D0%BD%D0%B8-%D1%81--news676725.html", "text": ". Тя побърза да обясни, че договорите за добросъседство не признават нито езици, нито народи. Езиковата клауза, която се използва от 1999 г. и още тогава България е направила компромис и няма намерение да прави още такива по отношение на тази клауза и да я променя по никакъв начин. Такъв документ се подписва на официалните езици на двете страни – в случая езика според Конституцията на Македония и езика, според Конституцията на България. \"Нямаме намерение да водим повече никакви преговори за добросъседство с Македония\", отчесе Екатерина Захариева по повод предстоящото подписване на договора за добросъседство с Македония. „Аз цитирах дословно декларацията от 1999 година, само че е очевидно, че малко хора са я чели. Истината е, че в декларацията т.нар. „езиковата клауза” е използвана поне 7-8 пъти след нея, включително и през 2008 година за подписването на едно споразумение за подкрепа”, започна да се оправдава министърката през смях в ефира на Би Ти Ви Във връзка със създалата се ситуацията, при която дори и бе поискана оставката, а някои я нарекоха родоотстъпник, Захариева каза: „Някои изказвания бяха абсурд. Когато представих договора в Народното събрание (тогава го представих като проект преди въвеждането му на финалния кръг преговори), чух абсурдни неща от един от народните представители. Първо сме били родоотстъпници, второ – те никога нямали да подпишат този договор. Аз го попитах: „А сега ако съм родоотстъпник, те трябвало веднага да искат да го подпишат договора”, каза Захариева. Тя посочи, че документът е подготвен в продължения на няколко години и че правителството няма намерение да води никакви преговори. Това е договор, който България би подписала и Захариева се надява документът да бъде подкрепен и от парламента. „Договорът за добросъседство се работи от 2008 г. по инициатива на България, защото декларацията, според македонската страна, няма обвързваща сила. Този договор е важен, на първо място, защото това ще бъде знак от тяхна и наша страна, че отваряме нова глава в историята и това е исторически шанс. Оттук нататък обаче има много работа за укрепване на доверието между двете държави”, каза още Екатерина Захариева.", "date": "2017-07-20", "title": "СМЯХ В ЕФИР! Захариева обърна палачинката за македонския език! Външният министър се брани с декларация от 1999 г."}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0-%D0%B7%D0%B0%D0%B1%D0%B8-%D0%B3%D1%80%D1%8A%D1%86%D0%BA%D0%B8-%D1%80%D0%B0%D0%BF%D1%8A%D1%80-%D1%81%D0%BD%D0%B8%D0%BC%D0%BA%D0%B0-news676730.html", "text": "Отношенията между гръцкия рапър Tus и родната плеймейтка Деси Димитрова са повече от интимни. Двамата не спират да си разменят любезности и любовни послания в социалните мрежи, което прави силно впечатление. Те се запознали преди няколко месеца, когато Деси взе участие в негово видео. Оставащата част от лятото силиконката щяла да прекара в южната ни съседка при рапъра, похвалила се Димитрова пред приятелки. Според тях тя била много влюбена и не можела да си намери място, пише \"Сикрет.бг\". Десислава Димитрова се прочу покрай последния конкурс за плеймейтки, от който й тръгна прозвището Деси Фотосесията. Преди да се пристрасти към обективите, родената в Търговище брюнетка отглеждала калифорнийски червеи.", "date": "2017-07-20", "title": "Скандална плеймейтка заби гръцки рапър (СНИМКА)"}
{"url": "http://pik.bg/%D1%88%D0%BE%D0%BA-%D0%B8-%D0%BA%D1%80%D1%8A%D0%B2-%D1%81%D0%B2%D0%B8%D1%80%D0%B5%D0%BF%D0%B8-%D1%80%D0%BE%D1%82%D0%B2%D0%B0%D0%B9%D0%BB%D0%B5%D1%80%D0%B8-%D1%80%D0%B0%D0%B7%D0%BA%D1%8A%D1%81%D0%B0%D1%85%D0%B0-%D0%B1%D0%BE%D0%BB%D0%BE%D0%BD%D0%BA%D0%B0-%D0%B2-%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D1%81%D1%82%D0%BE%D0%BF%D0%B0%D0%BD%D0%BA%D0%B0%D1%82%D0%B0-%D1%83%D0%B6%D0%B0%D1%81%D0%B5%D0%BD%D0%B0-%D0%B8%D1%81-news676714.html", "text": "Във вторник сутринта агресивни ротвайлери са разкъсали болонка в Борисовата градина, разказа в сутрешния блок на Нова телевизия стопанката на убитото куче Оля. Съседи на жената обясниха, че това не е първият подобен случай със собственичката на ротвайлерите. Кучетата й са много агресивни, а тя е 50-килограмова жена и едва ги удържа. \"Страхуваме се\", заявиха гражданите пред камерата на Нова телевизия. Оля заяви, че е пуснала жалба в Столична община и в Софийска районна прокуратура. \"Искам кучето, което разкъса моето куче, да бъде евтанизирано. Искам на тази жена да й бъдат отнети животните, защото не може да ги контролира. Другият път тази глутница може да нападне деца\", категорична е стопанката на разкъсаната болонка.", "date": "2017-07-20", "title": "ШОК И КРЪВ! Свирепи ротвайлери разкъсаха болонка в Борисовата градина! Стопанката ужасена, иска евтаназия за кучето убиец"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BC%D0%B0%D1%88%D0%B8%D0%BD%D0%B8%D1%81%D1%82-%D0%BF%D0%B0%D0%B4%D0%BD%D0%B0-%D0%BE%D1%82-%D0%B2%D0%BB%D0%B0%D0%BA-%D0%B2-%D0%BA%D0%B0%D1%80%D0%BD%D0%BE%D0%B1%D0%B0%D1%82-news676733.html", "text": "Машинист падна от влак в Карнобат . Сигнал за инцидента е подаден вчера по обяд в Районното управление в града. Установено е, че при извършване на маневра за закачане на влакова композиция от кабината на машинистите паднал 44-годишен мъж от Варна . Своевременна помощ на машиниста е оказал неговият помощник, който алармирал тел. 112 за инцидента. Пострадалият е откаран в УМБАЛ – Бургас. Установено, е че вследствие на падането получил черепно - мозъчна травма, контузия на главата и сътресение на мозъка , но е без опасност за живота . Машинистът отказал да бъде хоспитализиран и напуснал болницата.", "date": "2017-07-20", "title": "НА КОСЪМ! Машинист падна от влак в Карнобат"}
{"url": "http://pik.bg/%D0%B1%D1%83%D0%BD%D1%82-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8%D1%82%D0%B5-%D0%BF%D0%BE%D0%BB%D0%B8%D1%86%D0%B0%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news676720.html", "text": ". Служители на реда от Варна са заявили, че по-късно през деня ще излязат на протест за по-високи заплати и по-добри условия на труд, съобщава Би Ти Ви. Припомняме, полицаите протестираха и навръх своя професионален празник5 юли пред парламента в София. На 18 юли те показаха недоволството си под прозорците на сградата на МВР в София. Протестите им са въпреки разговорите и обещанията от страната на ръководството на МВР от преди 2 седмици. След Варна протести са планирани за и други градове. Синдикалната организация на МВР е най-голямата в България, като в нея членуват . Полицаите продължават протестите си в различни градове на страната Добрич и Гоце Делчев другата седмица, а след това ще продължат в Бургас, Благоевград, Перник над 7 500 служители", "date": "2017-07-20", "title": "БУНТ! Варненските полицаи излизат на протест "}
{"url": "http://pik.bg/%D0%B8%D0%BB%D0%B8%D0%BD%D0%B4%D0%B5%D0%BD-%D0%B5-%D0%BD%D0%B5-%D0%B2%D0%BB%D0%B8%D0%B7%D0%B0%D0%B9%D1%82%D0%B5-%D0%B2-%D0%BC%D0%BE%D1%80%D0%B5%D1%82%D0%BE---%D0%B2%D0%B7%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B8-news676722.html", "text": "Според народното поверие морето днес взима най-много жертви. Старата традиция повелява на   този ден да не се влиза в морето – нито с лодка, нито плувайки. Празнична света литургия ще бъде отслужена днес от  9 часа по повод деня на Св.Илия в параклис от гръцко време, носещ  неговото име. Той се намира при пресечката на бул. Приморски с ул. ”Параскева Николау” във Варна. Литургията ще отслужи отец Дончо Александров от храма „Св.Атанасий”. Според митологичните представи за Свети Илия той е господар на летните гръмотевици и градушката. Той ходи по небето със златна колесница и преследва ламята, която  \"пасе\" житата. В чест на светеца се коли курбан от най-стария петел и  се изпича погача. Трапезата се прекадява от най-възрастния член на семейството. Организират се и общоселски сборове с жертвоприношение на мъжко животно - овен  или вол. Общоселската трапеза се нарежда на високо място или под вековни дъбови  дървета. Илинден е празник на кожарите, на кожухарите, самарджиите и на  керемидарите. Имен ден празнуват Илия, Илиян, Илияна, Илко, Илка. Българската  православна църква почита днес паметта на Свети пророк Илия. Църковният празник  е наречен от народа Илинден. Свети Илия се тачи от всички християни като  най-големия библейски пророк и заедно с Моисей - като един от двамата  най-велики старозаветни мъже. С молитвата си Свети пророк Илия предрекъл суша и измолил от Бог огън, с който  запалил жертвеника. Житието на пророка представя как при смъртта му огнена  колесница с огнени коне го отнесла с вихър на небето. Същия образ рисува и  иконографията - Свети Илия е в позлатена небесна колесница, теглена от четири  бели коня.", "date": "2017-07-20", "title": "Илинден е! Не влизайте в морето - взима жертви"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%BE%D1%82%D0%BE-%D0%BC%D0%B5%D0%BB%D0%B5-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%B5%D0%B4%D0%B8%D0%BD%D0%B8%D1%8F%D1%82-%D0%BE%D1%82-%D0%B1%D1%80%D0%B0%D1%82%D1%8F-news676710.html", "text": "Двама братя са биячите от мелето на магистрала \"Тракия\", при което пострада мъж и бременна жена. Те са налетели след засичане на пътя. Бабаитите са били в кола със софийски номер, от София са. Единият е задържан непосредствено след мелето в столицата, съобщи Нова тв. В момента върви разследване. От полицията разкриха, че единият от побойниците също си е изпатил и е със счупена челюст. Търсят се спешно свидетели на инцидента, които да разкажат какво точно се е случило и кой е започнал скандала. От болницата, в която са пострадали, съобщиха, че няма опасност за плода. Бременната жена се възстановява, както и нейният спътник. Старши комисар Атанас Илков, директор на полицията в Пловдив, разкри какво точно се е случило вчера. \"Единият автомобил е със софийска регистрация, а другият с бургаска. Единият от автомобилите (със софийската регистрация) принудително спира другия и възниква спречкване, което прераства в сбиване и довежда до настаняването в болнично заведение на един от пътниците в бургаския автомобил. Състоянието на момичето е добро, след прегледа в болницата, тя беше освободена и с нейния приятел дадоха обяснения в полицията във връзка с инцидента\", каза той. Криминално проявеният мъж е 57-годишният Цветан Петров, а брат му Петър Петров е в \"Пирогов\" със счупена челюст, предстои да бъде опериран. Ани Цолова добави, че потърпевшият е крещял: \"Недейте да пипате момичето, бременно е\".", "date": "2017-07-20", "title": "ЕКСКЛУЗИВНО В ПИК! Горещи разкрития за жестокото меле на магистрала \"Тракия\"! Единият от братята биячи е мутра - полицията търси спешно свидетели"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0-%D0%BA%D0%B0%D0%BA%D0%B2%D0%BE-%D1%81%D0%B0-%D1%81%D0%B8-%D0%B3%D0%BE%D0%B2%D0%BE%D1%80%D0%B8%D0%BB%D0%B8-%D1%81-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BD%D0%B0-%D0%BD-news676675.html", "text": "Президентът на Съединените щати Доналд Тръмп разкри в интервю за New York Times, че по време на неформалната му среща с руския президент Владимир Путин в Хамбург, на срещата на лидерите на Г-20 в началото на месеца, основно двамата си разменяли любезности, като обсъдили и проблемите около осиновяването на деца. „Коментирайки наскоро появилите се информации за неформалния му разговор с Владимир Путин по време на официалната вечеря на световните лидери в Хамбург, Тръмп разказа, че двамата са поговорили около 15 минути, като основно „са обменяли любезности“. Тръмп също така отбеляза, че с Путин „говорили и за осиновяванията“, посочва изданието.", "date": "2017-07-20", "title": "Американският президент Доналд Тръмп разказа за какво са си говорили с Владимир Путин на неформалната им среща по време да форума на Г-20 в Хамбург"}
{"url": "http://pik.bg/%D1%83%D0%B6%D0%B0%D1%81-%D1%81%D0%B5%D0%BD%D0%B0%D1%82%D0%BE%D1%80-%D0%B4%D0%B6%D0%BE%D0%BD-%D0%BC%D0%B0%D0%BA%D0%BA%D0%B5%D0%B9%D0%BD-%D1%81-%D0%B0%D0%B3%D1%80%D0%B5%D1%81%D0%B8%D0%B2%D0%BD%D0%B0-%D1%84%D0%BE%D1%80%D0%BC%D0%B0-%D0%BD%D0%B0-%D0%BC%D0%BE%D0%B7%D1%8A%D1%87%D0%B5%D0%BD-%D1%82%D1%83%D0%BC%D0%BE%D1%80-news676674.html", "text": "Сенаторът-републиканец Джон Маккейн е бил диагностициран с глиобластом – най-агресивната форма на мозъчен тумор, се посочва в официално съобщение на пресофиса на Маккейн. 80-годишният политик предстои да се подложи на курсове на химиотерапия и лъчетерапия. Както е известно на 14 юли сенаторът претърпя операция на кръвен съсирек над лявото око, след което се възстановяваше в дома си в Аризона. Бившият кандидат за президентския пост на Съединените щати Джон Маккейн дълго време се бореше и с меланома, като първите симптоми се бяха появили през 1993 година.", "date": "2017-07-20", "title": "Ужас! Сенатор Джон Маккейн с агресивна форма на мозъчен тумор"}
{"url": "http://pik.bg/%D0%BA%D0%BB%D0%B0%D1%81%D0%B0%D1%86%D0%B8%D1%8F-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%81-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC-%D0%BA%D0%BE%D0%BC%D1%84%D0%BE%D1%80%D1%82-%D0%B7%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8%D1%82%D0%B5-%D0%BF%D1%80%D0%B5%D0%B7-%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D0%B5-news676677.html", "text": "Френската финансова корпорация Natixis направи класацията Global Retirement Index за 2016 година, за това в коя страна е най-комфортно за пенсионерите. В класацията са включени общо 43 страни по света. При съставянето на класацията се оценява комфорта за пенсионерите в отделните страни на базата на четири основни фактора: финансовата ситуация, материалното обезпечаване, качеството на живот и здравето. Всеки от параметрите е оценен в диапазон от 0 до 100 процента. Начело на класацията е Норвегия със средно 86 процента. “Топ 3“ на класацията допълват Швейцария с 84 процента и Исландия с 82 процента. Четвъртата позиция с по 80 процента си поделят Швеция и Нова Зеландия. В дъното на класацията са Бразилия с 41 процента, Гърция с 40 процента и Индия с 12 процента.", "date": "2017-07-20", "title": "Класация! Страната с най-голям комфорт за пенсионерите през миналата година е..."}
{"url": "http://pik.bg/%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8%D0%B5-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D1%8A%D0%B6%D0%B0%D0%BB%D1%8F%D0%B2%D0%B0-%D0%B7%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%B4%D0%B0-%D0%BD%D0%B0%D0%B7%D0%BD%D0%B0%D1%87%D0%B8-%D0%B4%D0%B6%D0%B5%D1%84-%D1%81%D0%B5%D1%88%D1%8A%D0%BD%D1%81-%D0%B7%D0%B0-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83-news676676.html", "text": "Американският президент Доналд Тръмп заяви, че е нямало да назначи генералният прокурор Джеф Сешънс на този пост, ако е знаел, че Сешънс ще се измъкне, оттегляйки се от разследването за руската намеса в изборите през 2016 г., съобщава The New York Times, цитиран от Фокус. Тръмп определя този ход като „много несправедлив спрямо президента“. „Сешънс не трябваше да се спасява и щом е щял да го направи, трябваше да ми каже, преди да приеме поста. Щях да избера друг“, категоричен бе Тръмп.", "date": "2017-07-20", "title": "Разочарование! Доналд Тръмп съжалява за решението си да назначи Джеф Сешънс за главен прокурор"}
{"url": "http://pik.bg/%D0%B1%D0%B8%D0%B2%D1%88-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%BA%D0%B0%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D0%B8%D0%BD%D1%82%D1%80%D0%B8%D0%B3%D0%B0-%D0%B7%D0%B0-%D0%BA%D0%BB%D0%B0%D1%81-%D0%BF%D1%80%D0%BE%D1%81%D0%BB%D1%83%D0%B6%D0%B5%D0%BD%D0%BE-%D0%B2%D1%80%D0%B5%D0%BC%D0%B5-news676721.html", "text": "\"В социалната политика соловите актове винаги завършват по един и същи начин - или взривяват обществото или водят до социален срив. Една идея винаги трябва да е добре съгласувана\". Това каза бившият министър Хасан Адемов от ДПС, който е председател на социалната комисия в НС, в ефира на БиТиВи. Думите му са по повод предложението добавката Клас \"Прослужено време“ да отпадне. Адемов поясни, че този вид добавка вече се казва Допълнително възнаграждение за трудов стаж и опит. „Много често се говори за това, че няма равнопоставеност между държавните служители и останалите работещи няма как да има. Техните задължения са уредени по Закона за администрацията, а работниците по Кодекса на труда. Независимо от волята на работодателя заплатите нарастват“, посочи той. По думите му една голяма част от работодателите вече са осъзнали, че на пазара на труда не могат да се намерят не само добре квалифицирани кадри, а и ниско квалифицирани кадри. По тази причина те започнаха да дават по-високи заплати с около 10%. Въпреки това Румъния ни изпреварва по адекватност на заплащането на труда. Според бившия социален министър тази ситуация ще стигне до традиционното - премиерът да решава всякакви казуси в държавата. „Трябва да са защитени позициите на работниците, но и на работодателите. Трябва да има цялостна политика в държавата, а не проблемите да се решават на парче“, каза в заключение Хасан Адемов.", "date": "2017-07-20", "title": "Бивш министър вкара Борисов в интрига за Клас \"прослужено време\""}
{"url": "http://pik.bg/%D1%81%D0%B5%D0%BC%D0%B5%D0%B9%D0%BD%D0%B0-%D0%B8%D0%B4%D0%B8%D0%BB%D0%B8%D1%8F-%D0%B0%D1%88%D1%82%D1%8A%D0%BD-%D0%BA%D1%8A%D1%87%D1%8A%D1%80-%D0%B8-%D0%BC%D0%B8%D0%BB%D0%B0-%D0%BA%D1%83%D0%BD%D0%B8%D1%81-%D0%B7%D0%B0%D0%B2%D0%B5%D0%B4%D0%BE%D1%85%D0%B0-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D0%BD%D0%B0-%D1%81%D0%BF%D0%BE%D1%80%D1%82%D0%BD%D0%BE-%D1%81%D1%8A%D1%81%D1%82%D0%B5%D0%B7%D0%B0%D0%BD%D0%B8%D0%B5-news676684.html", "text": "Холивудската двойка Аштън Къчър и Мила Кунис бе засечена да разпуска с децата си - тригодишнната Уайът Изабел и осеммесечният Димитри в Унгария, съобщава Ти Ем Зет. Според информацията папараци засекли двойката и децата им на съсетзание от Световното първенство по водни спортове, което се провежда в Будапеща. Семейството опитало да потърси спокойствие и да си спести излишно внимание, сядайки на един от най-горните редове в басейна, но не успели да останат незабелязани.", "date": "2017-07-20", "title": "Семейна идилия! Аштън Къчър и Мила Кунис заведоха децата си на спортно състезание"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D0%BE%D0%B1%D0%BE%D1%8F-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news676727.html", "text": "Двамата мъже, които преди ден нападнаха и биха бременна жена на магистрала \"Тракия\", са обяснили действията си с отнето предимство на пътя. Това заяви главният секретар на МВР Младен Маринов пред БНР. Младем Маринов определи действата им като \"необосновано насилие\". \"Необосновано насилие. Нямам обяснение как от движение по магистралата ще се стигне до такова насилие и то над жена, която е бременна. Има, наистина, двама задържани. Те са братя. Единият обаче е настанен в болнично заведение, тъй като има наранявания. Другият е задържан и е предаден в Областна дирекция - Пловдив, където днес ще бъде докладван случаят в прокуратурата. Тяхната гледна точка, е че някой им е отнел предимство и че някой им е нарушил правата на пътя, което разбира се, е субективен момент. Каквото и да се е случило, не оправдавам такива действия\", заяви Маринов.", "date": "2017-07-20", "title": "ИЗВЪНРЕДНО! Главният секретар на МВР проговори за побоя на \"Тракия\""}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B5%D1%84%D0%B8%D1%80-%D0%BC%D0%B8%D0%BA%D0%B0-%D0%B7%D0%B0%D0%B9%D0%BA%D0%BE%D0%B2%D0%B0-%D0%B8-%D0%BA%D0%B0%D1%80%D0%BE%D0%BB%D0%B5%D0%B2-%D1%81%D0%B5-%D0%B7%D0%B0%D1%85%D0%B0%D0%BF%D0%B0%D1%85%D0%B0-%D0%B7%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%B8-%D0%BA%D0%BB%D0%B0%D1%81-%D0%BF%D1%80%D0%BE%D1%81%D0%BB%D1%83%D0%B6%D0%B5%D0%BD%D0%BE-%D0%B2%D1%80%D0%B5%D0%BC%D0%B5-news676723.html", "text": "В словесна битка се превърна гостуването на икономиста Владимир Каролев и синдикалистката Мика Зайкова в БНТ. Двамата гости бяха поканени в медията да дискутират предложението на вицепремиера Валери Симеонов за отпадането на класа прослужено време. Каролев одобри идеята на заместника на Бойко Борисов и посочи, че такава практика няма никъде в Европейския съюз. На това Зайкова отговори: Симеонов е бизнесмен и като излезе от властта, ще се върне в бизнеса. \"Слава Богу, че е бизнесмен\", възкликна Каролев и посочи, че Кодексът на труда е от 70-те години. На тези думи главният експерт на КТ \"Подкрепа\" отговори, че Кодексът е написан през 20-те години. Каролев посочи още, че искането на синдикалистите да не отпада класът е поредната дъвка в устата на профсъюзите. \"Отпадането на това положение няма да намали заплатите\", категоричен бе той. Въпросът за заплатите също стана обект на яростен спор. \"Покажи ми един мизерстващ лекар\", каза Каролев към Зайкова, \"защото кадърните лекари работят и на частно\". \"Такъв лекар няма да намериш, защото лекари няма. Те отиват Румъния, защото като прекрачи Дунава, получава двойна заплата\", каза тя. Икономистът заяви, че това е лъжа. \"Аз съм готов да публикувам данните за заплатите на сайта на БНБ\", каза Каролев и по-късно се поправи.", "date": "2017-07-20", "title": "СКАНДАЛ В ЕФИР! Мика Зайкова и Каролев се захапаха за заплатите и Клас \"прослужено време\""}
{"url": "http://pik.bg/%D1%82%D1%80%D1%83%D1%81-56-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D1%81%D0%B5%D0%B2%D0%B5%D1%80%D0%BE%D0%B8%D0%B7%D1%82%D0%BE%D1%87%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-news676679.html", "text": "Земен трус с магнитут от 5,6 по скалата на Рихтер е бил регистриран в района на префектура Фукушима, в Североизточна Япония, съобщава Главното метеорологично управление на Япония, цитирано от РИА Новости. Епицентърът на труса е бил в Тихия океан, в района на префектура Фукушима, на дълбочина около 40 километра. Трусът е бил усетен в 17 префектури. В префектури Мияги и Фукушима силата, която е била усетена е била от четвърта степен по Рихтер по седемстепенната, която е приета в Япония. Не се съобщава за заплахи от цунами. Към момента няма информации за разрушения и пострадали.", "date": "2017-07-20", "title": "Трус! 5,6 по Рихтер разлюля Североизточна Япония"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%81%D0%B3%D1%80%D0%B0%D0%B4%D0%B8-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%81%D0%B5%D0%BD%D0%B0%D1%82-%D0%B1%D1%8F%D1%85%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-155-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D0%BD%D1%82%D0%B8-news676680.html", "text": "От полицията във Вашингтон съобщиха, че на територията на сгради от комплекса на Сената на Съединените щати са били задържани общо 155 протестиращи, съобщава CNN. „В 00:45 часа българско време на 20 юли 155 човека са били задържани на територията на Сената. Води е обработка на данните на арестуваните“, се посочва в заявление на полицията. В портестите са участвали между 200 и 300 души, които са се придвижвали из територията на комплекса на Сената със скандирания против отмяната на здравната реформа, която бе стартирана от Барак Обама.", "date": "2017-07-20", "title": "Протести! В сгради на американския сенат бяха задържани 155 демонстранти"}
{"url": "http://pik.bg/%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%82%D0%B5%D1%80%D0%B0%D1%82-%D0%BD%D0%B0-%D1%81%D0%B0%D1%89-%D1%89%D0%B5-%D0%B2%D0%BE%D0%B4%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%BA%D0%BE%D0%BD-news676682.html", "text": "Заместник държавният секретар на Съединените щати Томас Шенън ще бъде начело на американската делегация за заседанието на съвместната комисия по контрола на иранската ядрена програма, което ще се проведе във Виена, се казва в съобщение на Държавния департамент на Съединените щати, цитирано от ТАСС. „Томас Шенън ще пътува за Австрия, за заседанието на Съвместната комисия по Съвместния всеобхатен план за действие“, посочват от Държавния департамент.", "date": "2017-07-20", "title": "Заместник държавният сектерат на САЩ ще води американската делегация на преговорите за контрол на иранската ядрена програма във Виена"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D1%83%D0%B8%D0%BB-%D1%81%D0%BC%D0%B8%D1%82-%D0%B1%D0%B8%D0%BB%D0%B0-%D0%B4%D0%B8%D0%BB%D1%8A%D1%80-%D0%BD%D0%B0-%D0%B4%D1%80%D0%BE%D0%B3%D0%B0-%D0%BA%D0%BE%D0%B3%D0%B0%D1%82%D0%BE-%D1%81%D0%B5-%D0%B7%D0%B0%D0%BF%D0%BE%D0%B7%D0%BD%D0%B0%D0%BB%D0%B0-%D1%81-%D1%82%D1%83%D0%BF%D0%B0%D0%BA-%D1%88%D0%B0%D0%BA%D1%83%D1%80-news676691.html", "text": "Съпругата на холивудската звезда Уил Смит Джейда Пинкет-Смит разказа пред Sway In The Morning, че е била дилър на дрога, когато се запознала с рапъра Тупак Шакур. По думите на 45-годишната актриса и певица, преди 23 години тя е имала „наистина луди дни“. „Има един интересен детайл от живота ми, за който досега не съм говорила – каза Пинкет-Смит. – Когато се запознах с Тупак, бях дилър на дрога“. Актрисата отказа да навлиза в подробности по темата, заявявайки че феновете й ще ги получат от автобиографичната й книга, която пише в момента.", "date": "2017-07-20", "title": "Признание! Съпругата на Уил Смит била дилър на дрога, когато се запознала с Тупак Шакур"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D1%81%D0%B5%D0%BD%D0%B0%D1%82%D0%BE%D1%80-%D0%B4%D0%B6%D0%BE%D0%BD-%D0%BC%D0%B0%D0%BA%D0%BA%D0%B5%D0%B9%D0%BD-%D0%BA%D0%BE%D0%B9%D1%82%D0%BE-%D0%B1%D0%B5-%D0%B4%D0%B8%D0%B0%D0%B3%D0%BD%D0%BE%D1%81%D1%82%D0%B8%D1%86%D0%B8%D1%80%D0%B0%D0%BD-%D1%81-%D0%BC%D0%BE%D0%B7%D1%8A%D1%87%D0%B5%D0%BD-%D1%82%D1%83%D0%BC%D0%BE%D1%80-news676685.html", "text": "Американският президент Доналд Тръмп бе един от първите, които изразиха подкрепата си към сенатор Джон Маккейн, който бе диагностициран с мозъчен тумор, съобщава елетронното издание RT, като се позовава на съобщение на Тръмп в профила му в „Туитър“. „Сенатор Маккейн винаги е показвал, че е истински боец. Ние с Мелания изпращаме молитвите си към Маккейн, съпругата му Синди и цялото им семейство. Оздрявявай бързо“, се посочва в съобщевиено на Тръмп.", "date": "2017-07-20", "title": "Доналд Тръмп подкрепи сенатор Джон Маккейн, който бе диагностициран с мозъчен тумор"}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D1%81%D1%82%D0%BE%D1%82%D0%B8%D1%86%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0%D1%81%D1%82%D0%BE%D1%8F%D0%B2%D0%B0%D1%89-%D0%B7%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82-%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%E2%80%9E%D0%B3-news676683.html", "text": "Стотици жители и гости на Лондон се включиха в протеста, настояващ за справедливост за жертвите на „Гренфел Тауър“, преди първото заседание в пълен състав на Общинския съвет на лондонския квартал Кенсингтън след трагедията, съобщава London Evening Standard, цитиран от Фокус. Демонстрантите скандираха „убийци“, „ръцете са им изцапани с кръв“, „няма справедливост, няма мир“, докато същевременно Съветът избираше своя нов лидер. Елизабет Кемпбел беше официално избрана за нов лидер, след като други двама членове се оттеглиха, след големия обществен натиск. Демонстрацията вчера се случва, след като вече над 1 500 души подписаха петиция за това членовете на съветите на кварталите Кенсингтън и Челси да си подадат оставките.", "date": "2017-07-20", "title": "Недоволство! Стотици се включиха в протеста, настояващ за справедливост след трагедията в „Гренфел Тауър“"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B3%D0%BE%D0%BB%D1%8F%D0%BC%D0%BE-%D1%80%D0%B0%D0%B7%D0%B4%D0%B2%D0%B8%D0%B6%D0%B2%D0%B0%D0%BD%D0%B5-%D0%BF%D0%BE-%D0%B0%D1%84%D0%B5%D1%80%D0%B0%D1%82%D0%B0-%D0%BA%D1%82%D0%B1-%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-18-%D1%82%D0%B5-%D0%BE%D0%B1%D0%B2%D0%B8%D0%BD%D1%8F%D0%B5%D0%BC%D0%B8-%D0%B2-%D1%81%D0%BF%D0%B8%D1%81%D1%8A%D0%BA%D0%B0--news676734.html", "text": "Прокуратура на Република България Днес Специализираната прокуратура внесе обвинителен акт по досъдебното производство “КТБ“. Това съобщиха от пресцентъра на . Обвинителният акт във всичките му копия е над 210 000 страници. По делото са привлечени като обвиняеми 18 лица, като окончателни и прецизни обвинения, описани в над 5000 страници, са предявени на всяко от обвинените лица. Разпитани са повече от 400 свидетели. Изготвени са над 90 експертизи от 27 вещи лица. Обемът на събрания доказателствен материал, заедно с веществените доказателства и приложенията, надхвърля 1360 тома. На съд са предадени: Цветан Василев, Снежанка Велева – Стефанова, Маргарита Голева, Александър Панталеев, Красимир Хаджидинев, Георги Христов, Мария Димова, Борислава Тренева - Кючукова, Маргарита Петрова, Елка Стойкова, Елена Инджева, Рангел Стойчев, Светлана Георгиева, Илиан Зафиров, Георги Зяпков, Цветан Гунев, Румен Симеонов и Славияна Данаилова - Велева.", "date": "2017-07-20", "title": "ИЗВЪНРЕДНО В ПИК! Голямо раздвижване по аферата \"КТБ\"! Вижте кои са 18-те обвиняеми в списъка на прокуратурата (СНИМКИ)"}
{"url": "http://pik.bg/%D1%82%D1%80%D0%B8%D0%BC%D0%B0-%D0%BF%D1%8A%D1%82%D0%BD%D0%B8%D1%86%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0-%D0%B0%D0%B2%D0%B8%D0%BE%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-%E2%80%9E%D1%82%D0%BE%D0%BC%D0%B0%D1%81-%D0%BA%D1%83%D0%BA%E2%80%9C-%D0%B2-%D0%B5%D0%B3%D0%B8%D0%BF%D0%B5%D1%82-news676687.html", "text": "Пътници на самолет са били евакуирани в Египет, след като дим е започнал да се издига под една от седалките, съобщава The Telegraph, цитиран от Фокус. Полетът на авиокомпанията „Томас Кук“ е трябвало да излети за Лондон. От компанията съобщиха, че евакуацията е била „контролирана“, като на борда е имало общо 251 пътници и девет души екипаж. Един от пътниците е бил приет в болница заради травма на рамото, а двама други са получили лечение в медицинския кабинет на летището.", "date": "2017-07-20", "title": "Трима пътници са ранени при евакуация на самолет на авиокомпанията „Томас Кук“ в Египет"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0%D1%8F%D0%B2%D0%B8-%D1%87%D0%B5-%D0%B1%D0%B8%D0%B2%D1%88%D0%B8%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%84%D0%B1%D1%80-%D0%B4%D0%B6%D0%B5%D0%B9%D0%BC%D1%81-%D0%BA%D0%BE%D0%BC%D0%B8-%D0%BE%D0%BF%D0%B8%D1%82%D0%B2%D0%B0%D0%BB-%D0%B4%D0%B0-%D0%B3%D0%BE-%D0%B8%D0%B7%D0%BD%D1%83%D0%B4%D0%B2%D0%B0-%D0%B7%D0%B0-%D0%B4%D0%B0-%D0%B7%D0%B0%D0%BF%D0%B0-news676686.html", "text": "Президентът на Съединените щати Доналд Тръмп заяви в интервю за The New York Times, че бившият директор на ФБР Джеймс Коми се опитвал да го изнудва с помощта на „досието за Русия“, за да запази поста си. По думите на Тръмп, Коми също така заплашил да разсекрети информация за предполагаема „сексуална авантюра на Тръмп в Москва“. „Когато Коми ми донесе „досието за Русия“, му казах, че това е скалъпена история“, разказва Тръмп Американският лидер отбелязва, че от позицията на времето смята, че Коми е използвал досието като лост за евентуалното си оставане на поста.", "date": "2017-07-20", "title": "Доналд Тръмп заяви, че бившият директор на ФБР Джеймс Коми опитвал да го изнудва, за да запази поста си"}
{"url": "http://pik.bg/%D0%B4%D0%B8%D0%BF%D0%BB%D0%BE%D0%BC%D0%B0%D1%86%D0%B8%D1%8F-%D1%82%D1%83%D1%80%D1%86%D0%B8%D1%8F-%D0%B5-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D0%BF%D0%BE%D1%81%D1%80%D0%B5%D0%B4%D0%BD%D0%B8%D0%BA-%D0%B7%D0%B0-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BF%D0%B5%D1%80%D1%81%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news676688.html", "text": "Туриця е готова да бъде посредник за разрешаването на кризата в Персийския залив. Това заяви турският вицепремиер Нуман Куртулмуш, цитиран от ТАСС. По думите му президентът Реджеп Ердоган е готов да изслуша всички засегнати страни, но Саудитска Арабия трябва да преразгледа плана, който включва 13 искания за да поднови отношенията си  Катар. „Колкото до Катара, те са длъжни да заемат конструктивна позиция, която би положила началото на преговорен етап, а Турция би могла да е посредник за такива преговори“, заявява Куртулмуш.", "date": "2017-07-20", "title": "Дипломация! Турция е готова да стане посредник за разрешаване на кризата в Персийския залив"}
{"url": "http://pik.bg/%D0%BE%D0%BF%D1%82%D0%B8%D0%BC%D0%B8%D0%B7%D1%8A%D0%BC-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B2%D0%B8%D0%B6%D0%B4%D0%B0-%D0%BA%D1%80%D0%B0%D1%8F-%D0%BD%D0%B0-%D1%81%D1%82%D1%80%D0%BE%D0%B3%D0%B8%D1%82%D0%B5-%D0%B8%D0%BA%D0%BE%D0%BD%D0%BE%D0%BC%D0%B8%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news676653.html", "text": "Правителството на Гърция е постигнал съгласие за основните законодателни инициативи, които ще бъдат приложени през следващите няколко седмици, предава Greek Reporter, цитиран от Фокус. Министрите са обсъждали изпълнението на споразуменията с кредиторите, преговорите и приключването на прегледа на втората програма. „За първи път от години правителството успя да постигне правилния баланс между фискалните корекции и нуждата от това обществото да се изправи и да види светлината на справедливото и устойчиво развитие в края на тунела“, се посочва в изявление на кабинета.", "date": "2017-07-20", "title": "Оптимизъм! Правителството на Гърция вижда края на строгите икономии в страната"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%BE%D0%BE%D0%BD-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B2-%D0%BA%D0%BE%D1%8F%D1%82%D0%BE-%D1%83%D0%BF%D0%BE%D1%82%D1%80%D0%B5%D0%B1%D0%B0%D1%82%D0%B0-%D0%BD%D0%B0-%D0%BA%D0%BE%D0%BA%D0%B0%D0%B8%D0%BD-%D0%B5-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B0-%D0%B5-news676655.html", "text": "Албания е страната, в която употребата на кокаин е най-висока, показва картата, публикувана от Службата на ООН по наркотиците и престъпността, в ежегодния доклад за наркотиците за 2017 г., предава Independent Balkan News Agency, цитирана от Фокус. В Албания употребата на кокаин достига 2,5%. На второ място се нареждат Съединените щати с 2,3%, а след тях Великобритания с 2,25%. Следват Испания с 2,2%, Австралия 2,1%, Уругвай с 1,8% и Чили с 1, 73%. Според доклада, Албания е първата точка за разпределение на канабиса, който идва от Афганистан.", "date": "2017-07-20", "title": "Според ООН! Страната, в която употребата на кокаин е най-висока е..."}
{"url": "http://pik.bg/%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%BA%D0%B8%D1%88%D0%B8%D0%BD%D0%B5%D0%B2-%D1%81%D0%B0-%D1%81%D0%B5-%D0%BF%D1%80%D0%B5%D0%BC%D0%B5%D1%81%D1%82%D0%B8%D0%BB%D0%B8-%D0%BF%D1%80%D0%B5%D0%B4-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%BE-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D0%B2-%D0%B3%D1%80%D0%B0%D0%B4%D0%B0-news676664.html", "text": "Участниците в протеста пред парламента на Молдова са се преместили пред полицейското управление, предава Интерфакс, цитирана от Фокус. По време на спонтанната акция пре сградата на парламента в Кишинев снощи се стигна и до сблъсъци между демонстрантите и полицията. След тях бяха задържани трима участници в протеста от опозиционната „Наша партия“, която е и организатора на протеста. „В момента членовете на „Наша партия“ се преместиха пред сградата на полицейското управление в квартал „Буюкани“ на Кишинев. Те настояват за освобождаването на своите приятели, които бяха незаконно задържани. Протестът пред парламента ще продължи в четвъртък сутринта. Призоваваме всички честни граждани да се включат, за да не позволим на престъпния олигархически режим да приеме закона за изменението на избирателната система“, се посочва в изявление на лидера на партията Ренато Усатий.", "date": "2017-07-20", "title": "Недоволство! Протестите в Кишинев са се преместили пред полицейско управление в града"}
{"url": "http://pik.bg/%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD-%D0%BF%D0%BE%D1%81%D0%B5%D1%82%D0%B8%D1%82%D0%B5%D0%BB-%D0%B4%D0%B6%D1%8A%D1%81%D1%82%D0%B8%D0%BD-%D0%B1%D0%B8%D0%B9%D0%B1%D1%8A%D1%80-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B4%D0%B5%D1%86%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news676666.html", "text": "Канадският певец Джъстин Бийбър изненада приятно феновете си в болница за деца в Ориндж Каунти, съобщава ZoominTV, цитирана от Нова телевизия. Ексцентричният изпълнител посети лечебното заведение, като разговаря с пациенти и се снима със свои почитатели.  Бийбър раздаде и куп автографи. „Това се случва веднъж в живота. Имах изключителен разговор с Джъстин. Той ме накара да се усмихна. Разменихме и прегръдки, но най-много ме впечатли красивата молитва, която той изрече”, написа в личния си профил в „Инстаграм“ Бритни Круз.", "date": "2017-07-20", "title": "Неочакван посетител! Джъстин Бийбър изненада деца в болница"}
{"url": "http://pik.bg/%D0%BC%D0%B5%D1%80%D0%BA%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0%D0%BA%D1%80%D0%B8%D0%B2%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%B7%D0%B0-%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-news676657.html", "text": "Президентът на САЩ Доналд Тръмп реши да закрие програмата на ЦРУ за оказване на подкрепа и въоръжаване на така наречената умерена сирийска опозиция, сражаваща се с правителствените сили, съобщава БГНС. Това може да означава значителна крачка към Русия, която подкрепя настоящото правителство на Сирия, ръководено от президента Башар Асад. Според източниците решението на Тръмп е било взето още преди месец, след среща с директора на ЦРУ Майкъл Помпео и съветникът по национална сигурност ген. Хърбърт Макмастър в навечерието на преговорите с руския лидер Владимир Путин в Хамбург. Позовавайки се на източник от американската администрация \"Вашингтон поуст\" пояснява, че прекратяването на програмата за подкрепа на бунтовниците, противопоставящи се на Асад, е било едно от условията за започване на преговорите за примирие в югозападната част на Сирия. Специалисти обаче изразяват опасенията си, че премахването на програмата може да се окаже жесток удар по авторитета на САЩ.", "date": "2017-07-20", "title": "Мерки! Американският президент Доналд Тръмп закрива програмата за въоръжаване на сирийската опозиция"}
{"url": "http://pik.bg/%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D1%81%D1%8A%D0%B4-%D0%B2-%D0%B1%D0%BE%D0%BB%D0%BE%D0%BD%D1%8F-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%B7%D0%B0-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B0%D0%BB%D0%B2%D0%B0%D1%82%D0%BE%D1%80%D0%B5-%D1%80%D0%B8%D0%B8%D0%BD%D0%B0-news676658.html", "text": "Италиански съд отказа искането за освобождаване от затвора на боса на мафията Салваторе „Тото“ Риина във връзка с неговата болест, предава AFP, цитирана от Фокус. Съдът в северния град Болоня аргументира решението си с това, че „Тото“ Риина няма да получи по-добро лечение извън затвора. Риина, който е на 86 години, излежава доживотна присъда от 1993 година. Смята се, че той е отговорен за смъртта на повече от 150 души.", "date": "2017-07-20", "title": "Зад решетките! Съд в Болоня отхвърли искането за освобождаването на Салваторе Риина"}
{"url": "http://pik.bg/%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%80%D0%B0%D0%B7%D0%B3%D0%BB%D0%B5%D0%B6%D0%B4%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D0%BA-%D0%B5%D1%81%D0%BF%D0%B5%D1%80-%D0%B7%D0%B0--news676659.html", "text": "Американският президент Доналд Тръмп разглежда канидатурата на Марк Еспер от корпорация Raytheon за длъжността министър на Армията, както в Съединените щати наричат Сухопътните овйски, съобщава агенция „Ройтерс“, като се позовава на свои източници. Еспер работи в корпорация Raytheon, която се занимава с производство на ракети, от 2010 година. Преди това е работил в Асоциацията по аерокосмическа промишленост и в Американската търговска палата. От корпорация Raytheon не потвърждават информацията.", "date": "2017-07-20", "title": "Кандидатура! Американският президент Доналд Тръмп разглежда кандидатурата на Марк Еспер за началник на Сухопътните войски"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BE%D1%82%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%B4%D0%B5%D0%B9%D1%81%D1%82%D0%B2%D0%B0%D1%89%D0%B0%D1%82%D0%B0-%D0%B7%D0%B4%D1%80%D0%B0%D0%B2%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-obamacar%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D0%BF%D0%BE%D0%B2%D0%B8-news676661.html", "text": "Отмяната на действащата здравна система Obamacare в Съединените щати без заманята й с нов, по-ефективен вариант, може да доведе до повишаване на броя на хората, които ще останат без здравни осигуровки през 2026 година до 32 милиона, съобщава агенция „Ройтерс“, като се позовава на информация от бюджетното управление на Конгреса. Само до 2018 година заради отмяната на реформата на бившия президент Барак Обама без въвеждането на нова се очаква около 17 милиона американци да останат без здравни застраховки. По-рано президентът на Съединените щати Доналд Тръмп призова сенаторите от Републиканската партия да отложат августовската си ваканция, докато не бъде решен въпросът със замяната на Obamacare с по-ефективен вариант на рефоирма в здравеопазването.", "date": "2017-07-20", "title": "Шокираща прогноза! Отмяната на действащата здравна система Obamacarе може да доведе до повишаване на броя на здравно неосигурените до 32 милиона през 2026 година"}
{"url": "http://pik.bg/%D0%B6%D0%B5%D0%B3%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0-%E2%80%9E%D0%BB%D1%83%D1%84%D1%82%D1%85%D0%B0%D0%BD%D0%B7%D0%B0%E2%80%9C-%D0%BF%D1%8A%D1%82%D1%83%D0%B2%D0%B0%D1%89-%D0%B7%D0%B0-%D0%B8%D1%80%D0%B0%D0%BA-%D0%BF%D1%80%D0%BE%D0%BC%D0%B5%D0%BD%D0%B8-%D0%BC%D0%B0%D1%80%D1%88%D1%80%D1%83%D1%82%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B3%D0%BE%D1%80%D0%B5%D1%89%D0%BE%D1%82%D0%BE-%D0%B2%D1%80%D0%B5%D0%BC%D0%B5-news676660.html", "text": "Екипажът на пътнически самолет на германската авиокомпания „Луфтханза“, летящ от Франкфурт за иракския град Ербил, решил по време на полета да промени маршрута заради извънредно високите температури в Ербил, съобщава германското издание Hessenschau. От авиокомпанията потвърдиха, че самолетът, на чийто борд е имало 118 пътници, е кацнал непланирано на летището в Анкара, където е бил зареден с допълнително гориво. В информацията се посочва, че температурата на въздуха на летището в Ербил в момента на пристигането на самолета Airbus A320 е трябвало да бъде над 45 градуса по Целзий. Според нормите за безопасност, допустимата температура е 44 градуса.", "date": "2017-07-20", "title": "Жега! Самолет на „Луфтханза“, пътуващ за Ирак, промени маршрута си заради горещото време"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D1%80%D1%83%D1%81%D0%B8%D1%8F-%D0%B8-%D0%B8%D1%80%D0%B0%D0%BA-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%B0-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%B0-%D1%80%D1%83%D1%81%D0%BA%D0%B8-%D1%82%D0%B0%D0%BD%D0%BA%D0%BE%D0%B2%D0%B5-%D1%82-90-news676662.html", "text": "Властите в Русия и Ирак са подписали договор за доставка на руски танкове Т-90 на Ирак, съобщава „Известия“, като се позовава на помощникът на президента на Русия Владимир Путин по въпросите на военно-техническото сътрудничество Владимир Кожин. „Договорът е приличен – коментира Кожин. – Сумата на сделката не мога да обява, като само мога да кажа, че става дума за голямо количество танкове“. Според директорът на Центъра за анализи, стратегии и технологии Руслан Пухов, може да става дума за доставка на няколкостотин танка, а сумата по договора може да превиши 1 милиард долара. „Договорът е сериозен външнополитически успех за Русия – заявява още Пуехов. – В Ирак воюваха американци, но изборът на иракските военни в крайна сметка е за руските танкове“.", "date": "2017-07-20", "title": "Сделка! Русия и Ирак подписаха договор за доставка на руски танкове Т-90"}
{"url": "http://pik.bg/%D1%82%D1%83%D1%80%D1%81%D0%BA%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D0%BB%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%B5%D0%BD-%D0%B0%D1%82%D0%B5%D0%BD%D1%82%D0%B0%D1%82-%D1%81%D1%80%D0%B5%D1%89%D1%83-%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-news676663.html", "text": "В навечерието на срещата на Г-20 в Хамбург, която се проведе на 7 и 8 юли, турските служби за сигурност са предупредили Федералната полиция на Германия за възможен атентан срещу турския президент Реджеп Ердоган по време на срещата, съобщава „Ди Велт“. Според изданието германската полиция е получила сигнал, според който „хора, преоблечени като полицейски служители, може да извършат покушение срещу Ердоган“. В сигнала дори се е посочвало и името на предполагаемия престъпник, окйто ще извърши атентата. По-рано бе съобщено, че сътрудници на германската полиция са арестували 673-ма издирвани престъпници по време на проверки на границата на страната, които са били извършени във връзка със провеждането на срещата на Г-20 в Хамбург.", "date": "2017-07-20", "title": "Турските служби предупредили полицията в Германия за възможен атентат срещу Реджеп Ердоган по време на срещата на Г-20 в Хамбург"}
{"url": "http://pik.bg/%D1%83%D1%87%D0%B8%D0%BB%D0%B8%D1%89%D0%B5-%D0%B7%D0%B0-%D0%BF%D0%BE%D1%80%D0%B0%D1%81%D0%BD%D0%B0%D0%BB%D0%B8-%D0%BF%D0%BE%D1%80%D0%BD%D0%BE%D1%81%D0%B0%D0%B9%D1%82-%D0%BF%D1%83%D1%81%D0%BD%D0%B0-%D1%81%D0%B5%D1%80%D0%B8%D1%8F-%D1%83%D1%80%D0%BE%D1%86%D0%B8-%D0%B7%D0%B0-%D1%81%D0%B5%D0%BA%D1%81-%D0%BC%D0%B5%D0%B6%D0%B4%D1%83-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8-%D0%B2%D0%B8%D0%B4%D0%B5%D0%BE-18-news676607.html", "text": "Порносайтът \"Порнхъб\" пусна серия уроци за секс между възрастни. Авторите на проекта определят и своята основна цел - профилактика на венерическите заболявания. Специално за възрастната аудитория в обучителното видео се снима известната актриса от \"киното за възрастни\" и сексуален педагог Нина Хартли. Една от основните задачи, възложена на Хартли, е пропагандата на съвременните методи на контрацепция за хора над 65-годишна възраст. От порно сайта обръщат внимание на това, че броят на възрастните хора, заболели от хламидоза, за последните 10 години е нараснал с 65 процента.", "date": "2017-07-20", "title": "УЧИЛИЩЕ ЗА ПОРАСНАЛИ: Порносайт пусна серия уроци за секс между възрастни (ВИДЕО 18+)"}
{"url": "http://pik.bg/%D1%80%D0%B5%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%B7%D0%B0%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B5%D0%B4%D0%BE%D0%BC%D1%81%D1%82%D0%B2%D0%BE%D1%82%D0%BE-%D0%BF%D0%BE-%D0%B2%D1%8A%D0%BF%D1%80%D0%BE%D1%81%D0%B8%D1%82%D0%B5-%D0%BD%D0%B0-%D0%BA-news676650.html", "text": "От Държавния департамент на Съединените щати подготвят закриването на ведомството, отговарящо за международната координация по въпросите на кибербезопасността, съобщава „Блумбърг“, позовавайки се на два независима свои източника, запознати със ситуацията. Според информацията ведомството ще премине под контрола на бюрото по икономически и бизнес въпроси. Ръководителят на структурата вече няма да се отчита непосредствено на държавния секретар, както бе досега. По-рано стана ясно, че американският дипломат Крис Пейнтър, който отговаряше за безопасността в киберпространството, ще напусне поста си в края на юли.", "date": "2017-07-20", "title": "Реорганизация! Държавният департамент подготвя закриването на ведомството по въпросите на кибербезопасността"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%BD%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%BD%D0%B0-%D1%81%D0%B0%D1%89-%D1%81-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BD%D0%BE-%D0%BD%D0%BE%D0%B2%D0%BE-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0%D0%BD%D0%B5-%D0%BD%D0%B0-%D1%80-news676649.html", "text": "Разузнавателните служби на САЩ разполагат с доказателства, че Северна Корея се готви да изстреля нова балистична ракета в близките две седмици, съобщи CNN, цитиранана от Нова телевизия По данни на източници на медията властите в Съединените щати притежават снимков материал, заснет от разузнавателните им спътници, за това. Снимките свидетелстват, че Пхенян се готви за ново тестово изстрелване на междуконтинентална балистична ракета със среден обсег, което най-вероятно ще се състои през идните две седмици. Същевременно КНДР продължава да тества и различни компоненти за стартиране на ракети от подводници. САЩ обаче смятат, че тази програмата все още е в ранен етап.", "date": "2017-07-20", "title": "Напрежение! Разузнавателните служби на САЩ с информация за подготвяно ново изстрелване на ракети от КНДР"}
{"url": "http://pik.bg/%D0%B0%D0%BD%D1%8E-%D0%B0%D0%BD%D0%B3%D0%B5%D0%BB%D0%BE%D0%B2-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B8%D1%80%D0%B0%D1%82-%D0%B5%D0%B4%D0%BD%D0%BE%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D1%82%D1%80%D0%B8%D1%82%D0%B5-%D0%B2%D0%B8%D0%B4%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D1%81%D0%B8%D0%BB%D0%B8-news676604.html", "text": "икога не е игнорирал военната експертиза. \"Провеждахме по 2-3 заседания на Съвета по отбрана, където присъстват всички командири. Имам своя лична военна експертиза, заместникът ми беше полковник, занимаващ се с армията през цялата си служба. Отговорността за всяко решение беше моя като министър, слушах всичко, което ми казват военнослужещите, но всичко съвсем правилно идваше върху моите плещи“, подчерта Ангелов. По думите му проектите за модернизация на трите вида въоръжените сили не може да вървят паралелно. \"Трябва да бъдем много внимателни, когато преценяваме какви са приоритетите и какво трябва да се прави. Безусловно Сухопътните войски страдат, те всъщност останаха най-назад, но получиха по един договор с „Мерцедес“ и доста транспортни средства за джипове, транспортни автомобили и т.н. Ако сега изпращах молба за отговор, щях да искам и нови, и стари самолети. Сега защо не са искани оферти за нови самолети не мога да кажа, г-н Николай Ненчев ще каже“, допълни бившият военен министър. Бившият военен министър Аню Ангелов, който е и съветник на премиера Бойко Борисов, бе изслушан днес по време на заседание на Временната комисия за проучване изпълнението на процедурата по избор на нов тип боен самолет. \"По мое време всичко по работата на Министерството на отбраната, свързано с инвестиционния проект, беше явно и всички документи са явни. Не сме държали нищо скрито. Бюджетът на армията бе съкратен с близо 40% през 2010 година и бе преценено, че модернизацията на ВВС трябва да се осъществи в рамките на 700 млн. лева. Изпратихме запитвания до различните производители. След получаването на офертите се спряхме на три предложения - на САЩ и Португалия за употребявани F-16, на Италия за \"Юрофайтър\" и на шведските \"Грипен\", разказа Ангелов. Той изтъкна, че н", "date": "2017-07-20", "title": "Аню Ангелов: Не могат да се модернизират едновременно трите вида въоръжени сили"}
{"url": "http://pik.bg/%D0%B0%D0%BA%D1%82%D0%B8%D0%B2%D0%B8%D1%82%D0%B5-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BB%D1%83%D0%B8%D1%81-%D0%B8%D0%BD%D0%B0%D1%81%D0%B8%D0%BE-%D0%BB%D1%83%D0%BB%D0%B0-%D0%B4%D0%B0-%D1%81%D0%B8%D0%BB%D0%B2%D0%B0-%D0%B1%D1%8F%D1%85%D0%B0-%D0%B7%D0%B0%D0%BC%D1%80%D0%B0%D0%B7%D0%B5%D0%BD%D0%B8-news676647.html", "text": "Бразилски съдия, който води антикорупционното разследване срещу Луис Инасио Лула да Силва, нареди активите на бившия президент на страната да бъдат замразени, след като миналата седмица той беше осъден за корупция, предава AFP, цитиран от Фокус. Лула да Силва остава на свобода и ще обжалва присъдата. Той отрече да е извършвал някакво престъпление и отбеляза, че ще опита да се върне в политиката следващата година, като се включи в надпреварата за президентския пост.", "date": "2017-07-20", "title": "Активите на бившия президент на Бразилия Луис Инасио Лула да Силва бяха замразени"}
{"url": "http://pik.bg/%D0%BC%D0%B0%D1%80%D1%82%D0%B8%D0%BD-%D1%88%D1%83%D0%BB%D1%86-%D0%B8%D1%81%D0%BA%D0%B0-%D1%83%D1%81%D0%BA%D0%BE%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D1%80%D0%B5%D1%84%D0%BE%D1%80%D0%BC%D0%B8%D1%82%D0%B5-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news676886.html", "text": "Reuters. Германският социалдемократически лидер Мартин Шулц призова за ускоряване на реформите в Еврозоната, на базата на засилването на валутния съюз, предава В реч, която изнесе в Париж Мартин Шулц заяви, че подкрепя инвестиционен бюджет за Еврозоната, както и финансов министър за блока, чиято цел ще бъде да се справи с данъчната конкуренция и укриването на данъци. „Реформирането на икономическия и валутен съюз не трябва да се бави повече“, каза лидерът на ГСДП, цитиран от Фокус. Той подчерта, че Германия трябва да е готова да прави повече за Европа, включително и по-голям принос в бюджета на ЕС. Мартин Шулц се срещна с френския президент Еманюел Макрон.", "date": "2017-07-20", "title": "Мартин Шулц иска ускоряване на реформите в Еврозоната"}
{"url": "http://pik.bg/%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D0%B0%D1%89-%D0%B8-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%BD%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D1%81%D0%B2%D0%BE-news676651.html", "text": "Представители на Съединените щати и Великобритания ще се срещнат във Вашингтон в началото на идната седмица, за първите преговори на новата търговска и инвестиционна работна група, която ще изследва възможностите за сключване на споразумение за свободна търговия между двете страни след Брекзит, предава Reuters, цитиран от Фокус. Новината за това, че Вашингтон и Лондон  ще започнат да работят по своите бъдещи икономически отношения идва през седмицата, когато бяха възобновени разговорите във връзка с излизането на Лондон от Европейския съюз. Обединеното кралство обаче няма да може да сключи нова търговска сделка, докато не напусне блока през 2019 година. Американски служител, пожелал да запази анонимността си уточни, че срещата ще се проведе в понеделник и вторник, като в нея ще участва британският министър на международната търговия Лиъм Фокс.", "date": "2017-07-20", "title": "Преговори! Представители на САЩ и Великобритания започват подготовка на споразумение за свободна търговия след Брекзит"}
{"url": "http://pik.bg/%D1%81%D0%BB%D0%B5%D0%B4-%D1%83%D1%81%D0%BF%D0%B5%D1%85%D0%B0-%D0%BD%D0%B0%D0%B4-%D0%B6%D0%B0%D0%BB%D0%B3%D0%B8%D1%80%D0%B8%D1%81-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BC%D0%BD%D0%BE%D0%B3%D0%BE-%D0%BA%D1%8A%D1%81%D0%BC%D0%B5%D1%82-%D0%B8-%D0%B7%D0%B4%D1%80%D0%B0%D0%B2%D0%B5-%D0%BD%D0%B0-%D1%82%D0%B5%D0%B7%D0%B8-%D0%BA%D0%BE%D0%B8%D1%82%D0%BE-%D0%BE%D1%87%D0%B0%D0%BA%D0%B2%D0%B0-news676652.html", "text": "Треньорът на Лудогорец Георги Дерменджиев на скри задоволството си от класирането на тима му за третия предварителен кръг на Шампионска лига. В двубой от втората предварителната фаза на най-престижния футболен клубен турнир в света Лудогорец победи като домакин литовския Жалгирис с 4:1. В първия мач литовците победиха с 2:1. С общ резултат от двата мача 5:3 шампионът на България продължава напред. „На тези, които искат да ме сменят, пожелавам много късмет и здраве . заяви след двубоя пред Диема Спорт наставникът на Лудогорец Георги Дерменджиев. - Аз нито за миг не съм бил притеснен в продължаването напред, защото знам как е подготвен отборът, с какви съперници играхме лятото и в какво състояние сме. Убеден съм в класата на моите футболисти и играта, която могат да покажат. Нека бъдем позитивни”. Специалистът похвали играчите си показания характер, който са демонстрирали обръщайки развоя на двубоя от 0:1 в реванша. „Отборът на Жалгирис отново демонстрира, че е в добра игрова форма, докато ние тепърва навлизаме в ритъм – анализира спеицалистът. - В началото имаше известно лъкатушене, но в крайна сметка създадохме достатъчно ситуации и видяхте какви голове реализирахме. За мен бе важно да падне първият гол. Не съм се съмнявал нито за миг, че ще отстраним противника. Започнахме добре мача, контролирахме развоя на събитията, но за съжаление допуснахме една грешка, след която ни реализираха гол. Най-важното е, че не се поддадохме на емоцията и продължихме да контролираме събитията на терена. След попадението на Натанаел пък нещата придобиха коренно различен облик. За нас е важно, че навлизаме във форма. Грешки винаги ще има - едни фатални, други - не толкова. Целта е да ги сведем до минимум, защото само така ще печелим. Нищо кой знае какво не съм казал в съблекалнята на почивката. Футболистите са изключително добри момчета и много добре знаят какво значи този мач”. Треньорът на Лудогорец пожела успех на Левски и Ботев (Пловдив) в мачовете им в турнира Лига Европа. “И двата тима са добри, като разполагат с качествени треньори и доказаха, че могат да играят футбол“, заяви Дерменджиев.", "date": "2017-07-20", "title": "След успеха над Жалгирис! Треньорът на Лудогорец: Много късмет и здраве на тези, които очакват смяната ми"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%B5%D0%BD-%D0%BF%D0%B8%D1%81%D1%8A%D0%BA-%D0%BD%D0%B0-%D0%BC%D0%BE%D0%B4%D0%B0%D1%82%D0%B0-%D0%BB%D0%B5%D0%BE-%D0%B4%D0%B8-%D0%BA%D0%B0%D0%BF%D1%80%D0%B8%D0%BE-%D0%B7%D0%B0%D0%BC%D0%B5%D0%BD%D0%B8-%D1%87%D0%B0%D0%BD%D1%82%D0%B0%D1%82%D0%B0-%D1%81%D1%8A%D1%81-news676672.html", "text": "Холивудската суперзвезда Леонардо ди Каприо демонстрира нова модна тенденция, като се появи с окачен на кръста виолетов плик за боклук вместо чанта, съобщава W magazine, цитиран от БТА. Ди Каприо използвал необичайният аксесоар, за да сложи в него своя смартфон, тефтер и ключовете си. Модните издания твърдят, че с хрумката си Лео ще стане законодател на поредния \"небрежен\" стил. В материала се посочва, че подобни волности могат да си позволят само богатите и известните, а не простосмъртните мъже, които веднага биха минали за клошари в този вид.", "date": "2017-07-20", "title": "Последен писък на модата! Лео ди Каприо замени чантата със..."}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0-%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D1%83%D0%B4%D1%8A%D0%BB%D0%B6%D0%B8%D1%85%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D1%81-%D0%BE%D1%89%D0%B5-%D0%B4%D0%B2%D0%B5-%D1%81%D0%B5%D0%B4%D0%BC%D0%B8%D1%86%D0%B8-news676667.html", "text": "Властите в канадската провинция Британска Колумбия удължиха извънредното положение с още две седмици, след като горските пожари продължават да се разпространяват в района, предава ABC News, цитирана от Фокус. Властите обявиха вчера, че основният им приоритет е да окажат подкрепа на 45 000 души, изселени заради огнената стихия, която до момента е обхванала над 3 200 квадратни километра площ. „Това е безпрецедентно“, коментира управителят на провинцията Джон Хорган. „Обикновено, когато се обявява извънредно положение гражданите могат да се върнат по домовете си в двуседмичен срок. Това обаче може да не се случи сега“, предупреди Хорган.", "date": "2017-07-20", "title": "Огнен ад! Властите в Британска Колумбия удължиха извънредното положение с още две седмици"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81%D1%80%D0%B5%D1%89%D1%83-%D0%B0%D0%BF%D0%BE%D0%B5%D0%BB-%D0%B1%D0%B5%D0%B5%D1%80-%D1%88%D0%B5%D0%B2%D0%B0-%D0%B2-%D1%82%D1%80%D0%B5%D1%82%D0%B8%D1%8F-%D0%BF%D1%80%D0%B5%D0%B4%D0%B2%D0%B0%D1%80%D0%B8%D1%82%D0%B5%D0%BB%D0%B5%D0%BD-%D0%BA%D1%80%D1%8A%D0%B3-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news676668.html", "text": "Израелският Апоел (Беер Шева) ще бъде съперник на първенеца на България Лудогорец в третия предварителен кръг на футболната Шампионска лига. Както е известно във втория кръг тимът от Разград отстрани литовския Жалгирис. В реванша Лудогорец победи с 4:1, а в първия мач загуби с 1:2. В среща-реванш от втория предварителен кръг на Шампионската лига Апоел (Беер Шеева) победи като гост с 3:2 Хонвед (Будапеща). В първият двубой футболистите от Израел стигнаха до успех с 2:1. Така с общ резултат от двата мача 5:3 Апоел се класира напред. Мачовете от третия предварителен кръг на Шампионска лига трябва да се изиграят на 25 и 26 юли и 1 и 2 август. В първия мач Лудогорец ще гостува.", "date": "2017-07-20", "title": "Лудогорец срещу Апоел (Беер Шева) в третия предварителен кръг на Шампионска лига"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BC%D0%BB%D0%B0%D0%B4%D1%88%D0%B8-%D1%89%D0%B5-%D1%81%D0%B2%D0%B8%D0%B4%D0%B5%D1%82%D0%B5%D0%BB%D1%81%D1%82%D0%B2%D0%B0-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%B0-%D1%80%D1%83%D1%81%D0%BA%D0%B0-%D0%BD%D0%B0%D0%BC%D0%B5%D1%81%D0%B0--news676665.html", "text": "Най-големият син на американския президент Доналд Тръмп и бившият мениджър на неговата предизборна кампания ще свидетелстват пред Конгреса следващата седмица, което може да се окажа решаващо за разследването на руската намеса в президентските избори преди година година, предава AFP, циитрана от Фокус. Доналд Тръмп-младши и Пол Манафорт ще дадат показания пред правната комисия на Сената идната сряда. Преди година двамата са присъствали на противоречивата среща с руска адвокатка, при която са очаквали да получат компрометираща информация от Москва за опонента на Тръмп Хилари Клинтън.", "date": "2017-07-20", "title": "Доналд Тръмп-младши ще свидетелства във връзка с разследването за евентуална руска намеса в президентските избори следващата седмица"}
{"url": "http://pik.bg/%D0%B2-%D0%B7%D0%B0%D1%81%D1%82%D0%BE%D0%B9-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B1%D0%B5%D0%B7-%D1%81%D1%8A%D1%89%D0%B5%D1%81%D1%82%D0%B2%D0%B5%D0%BD-%D0%BD%D0%B0%D0%BF%D1%80%D0%B5%D0%B4%D1%8A%D0%BA-news676669.html", "text": "След три дни преговори за Брекзит все още не е постигнат никакъв напредък. Това обявиха високопоставени служители пред The Times снощи.. Според информацията британският министър по въпросите за Брекзит Дейвид Дейвис ще се върне в Брюксел днес, за да се срещне с главния преговарящ от страна на Европейския съюз Мишел Барние. Миналата нощ имаше недоволство заради липсата на прогрес по въпросите за правата на гражданите и законопроекта за излизането на Великобритания от блока. Източниците подчертават, че и двете страни са постигнали „по-добро разбиране“ на своите позиции, но сключването на споразумение все още е далеч. Разговорите вчера са били фокусирани върху правата на гражданите. Сесията е протекла по-гладко в сравнение с дискусиите относно законопроекта за Брекзит. Въпреки това разногласията остават по въпросите за това на кого, как и откога ще бъдат предоставени права за пребиваване.", "date": "2017-07-20", "title": "В застой! Преговорите за Брекзит продължават без съществен напредък"}
{"url": "http://pik.bg/%D1%81%D0%BB%D0%B5%D0%B4-%D0%BF%D0%BE%D0%B2%D0%B5%D1%87%D0%B5-%D0%BE%D1%82-20-%D0%B3%D0%BE%D0%B4%D0%B8%D0%BD%D0%B8-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%85%D0%B0%D0%B8%D1%82%D0%B8-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BD-news676670.html", "text": "Властите в Хаити са пристъпили към възстановяването на въоръжените сили на страната, които бяха разформировани през 1995 година, съобщава вестник  Le Nouvelliste. Според информацията за преминаване през събеседване за постъпване в армията на страната във военната база Леоган, разположена в околностите на Порт-о-Пренс, са пристигнали няколко стотин младежи от цялата страна. В началото на месеца военният министър на Хаити Ерве Дени обяви за плановете за възстановяването на армията на Хаити. Армията ще се състои от 500 човека на възраст между 18 и 25 години. Задачата на военните ще бъде патрулиране по крайбрежието на страната, охрана на границата с Доминиканската република, както и помощ в ликвидирането на последствията от различни стихийни бедствия. Възстановяването на армията в Хаити бе подкрепено и от президента на страната Жувенел Моиз. След разпускането на армията на Хаиит през 1995 година, безопасността в страната се осигурява от националната полиция, за която работят 15 000 души.", "date": "2017-07-20", "title": "След повече от 20 години! Властите в Хаити започнаха възстановяване на националната армия на страната"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7-%D0%BF%D0%BE-%D0%B2%D1%8A%D0%BF%D1%80%D0%BE%D1%81%D0%B8%D1%82%D0%B5-%D0%BD%D0%B0-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D0%B8-%D0%BF%D0%BE%D0%BB%D0%B8%D1%82-news676671.html", "text": "Върховният представител на Европейския съюз по въпросите на външните работи и политиката на сигурност Федерика Могерини ще посети Атина днес, пише гръцкия вестник Ekathimerini. Очаква се през първата половина на деня Могерини да се срещне с президента на Гърция Прокопис Павлопулос и с премиерао на страната Алексис Ципрас. След това тя ще разговаря и с министъра на отбраната Панос Каменос и с министъра на външните работи Никос Котзиас. Представителят на Европейската комисия в Гърция Панос Карвунис подчерта, че визитата на Могерини има символичен характер и напомня, че Европейскят съюз застава до Гърция по въпросите за външната политика и глобалната сигурност.", "date": "2017-07-20", "title": "Визита! Върховният представител на Европейския съюз по въпросите на външните работи и политиката на сигурност пристига в Атина днес"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%84%D0%B8%D0%BD%D0%BB%D0%B0%D0%BD%D0%B4%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B5%D0%B2%D0%B0%D0%BA%D1%83%D0%B8%D1%80%D0%B0-%D1%81%D1%82%D0%B0%D0%B4%D0%B8%D0%BE%D0%BD-%D1%81%D0%BB%D0%B5%D0%B4-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-news676673.html", "text": "Полицията във финландския град Оулу е евакуирала близо 3 500 души от футболния стадион в града след като е бил получен анонимен сигнал за поставена бомба на съоръжението снощи, съобщава електронното издание RT. „Стадионът е бил напълно евакуиран в рамките на 10 минути след като е започнала евакуацията. Операцията е приключила в 20:25 минути местно време. Пострадали няма“, се посочва в съобщението на полицията.", "date": "2017-07-20", "title": "Екшън! Финландската полиция евакуира стадион след сигнал за бомба"}
{"url": "http://pik.bg/%D0%BD%D0%B5%D0%B2%D0%BE%D0%BB%D0%B8-%D1%81%D1%82%D0%BE%D0%BC%D0%B0%D1%88%D0%B5%D0%BD-%D0%B2%D0%B8%D1%80%D1%83%D1%81-%D0%BF%D0%BE%D0%B2%D0%B0%D0%BB%D0%B8-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%BB%D0%BE%D1%83%D1%80%D1%8A%D0%BD%D1%81-news676678.html", "text": "Коварен стомашен вирус е повалил холивудската звезда Дженифър Лоурънс, съобщава „Дейли Мейл“. Според информацията 26-годишната носителка на „Оскар“ и три отличия „Златен глобус“ се почувствала зле, докато била на театрално представление на Бродуей, на постановка по мотиви от легендарния роман-утопия „1984“ на Джордж Оруел. Отбелязва се, че по време на спектакъла Лоурънс спешно напуснала зала заради стомашни проблеми. Приятелка на актрисата потвърдила, че Лоурънс е пипнала стомашен вирус, най-вероятно от нейните племенници.", "date": "2017-07-20", "title": "Неволи! Стомашен вирус повали актрисата Дженифър Лоурънс"}
{"url": "http://pik.bg/%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BC%D0%BD%D0%BE%D0%B3%D0%BE-%D1%81%D0%BA%D0%BE%D1%80%D0%BE-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D1%89%D0%B5-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-%D0%BA%D1%8A-news676689.html", "text": "Черна гора отбелязва стабилен напредък по пътя си към Европейския съюз, а Брюксел, европейските служители и администрацията подкрепят нейните усилия. Това  заяви председателят на Европейския парламент Антонио Таяни след срещата си с премиера на Черна гора Душко Маркович, предава European Western Balkans, цитиран от Фокус. Таяни подчерта, че възможно най-скоро Черна гора ще се присъедини към блока. „Черна гора има отворени 28 глави, а три временно са затворени. Страната е силно ангажирана да отвори останалите глави. Правителството иска да приложи европейските ценности и стандарти, които ще допринесат за промените в обществото на Черна гора“, каза от своя страна Маркович.", "date": "2017-07-20", "title": "Оптимист! Председателят на Европейския парламент: Много скоро Черна гора ще се присъедини към Европейския съюз"}
{"url": "http://pik.bg/%D0%B6%D0%B5%D0%B3%D0%B0-%D0%B7%D0%B0%D0%BB%D0%B8%D0%B2%D0%B0-%D0%BD%D0%B8-%D0%BF%D0%BE%D1%80%D0%B5%D0%B4%D0%BD%D0%B0-%D0%B2%D1%8A%D0%BB%D0%BD%D0%B0-%D0%BC%D0%BE%D1%80-%D0%B3%D1%80%D0%B0%D0%B4%D1%83%D1%81%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-33-%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-news676681.html", "text": "След хладното време тези дни, слънцето отново се завръща с пълна сила. Според метереолозите от БАН огненото кълбо ще ни радва с много топло време. След обяд ще се развива купеста облачност, но опасност от валежи няма. Максималните температури днес ще стигнат 33 градуса. Тези от вас, които се припичат на родното Черноморие също ще се радват на идеално време за плаж. Там максималните температура ще са между 25-27 градуса, но пък температурата на морската вода ще е до 24 градуса. Привържениците на планините също ще се радват на идеално време за разходки. Ето и какво време ни очаква през уикенда:", "date": "2017-07-20", "title": "ЖЕГА! Залива ни поредна вълна мор, градусите скачат до 33 (ПЪЛНА ПРОГНОЗА)"}
{"url": "http://pik.bg/%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BD%D0%B5%D0%B9%D0%BC%D0%B0%D1%80-%D0%BF%D0%BE%D1%82%D0%B2%D1%8A%D1%80%D0%B4%D0%B8%D0%BB-%D0%BF%D1%80%D0%B5%D0%B4-%D1%81%D0%B2%D0%BE%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D1%87%D0%B5-%D1%89%D0%B5-%D0%BF%D1%80%D0%B5%D0%BC%D0%B8%D0%BD%D0%B5-%D0%B2-%D0%BF%D0%B0%D1%80%D0%B8-%D1%81%D0%B5%D0%BD-%D0%B6%D0%B5%D1%80%D0%BC%D0%B5%D0%BD-news676690.html", "text": "Капитанът на националния отбор по футбол на Бразилия Неймар е все по-близо до трансфер в Пари Сен Жермен. Според информация на бразилското електронно издание  GloboEsporte футболистът обявил пред близки свои приятели, че ще анпусне Барселона за да стане играч на Пари Сен Жермен. Изданието определа към момента шансовете трансферът да бъде реализиран на 50:50. Барселона не смята да води преговори с парижани, което означава, че те ще трябва да платят пълния размер на откупната клауза в договора на звездата - 222 млн. евро. Макар да са наясно, че намеренията на ПСЖ са съвсем сериозни, засега от ръководството на Барселона са категорични, че трансфер няма да има. На решението на Неймар са повлияли няколко фактора. Първо, във Франция той ще печели двойно повече, отколкото в Испания. Второ, нападателят е разочарован, че Барса не привлече нито един измежду добрите му приятели Филипе Коутиньо и Паулиньо. Трето, бразилецът иска да излезе от сянката на Лионел Меси и да спечели “Златната топка”. Не на последно място, голяма роля за това да убеди Неймар да приеме офертата на ПСЖ е изиграл и Даниел Алвеш. Самият той наскоро подписа с френския гранд, а в отбора са и други бразилци - Тиаго Силва, Лукас Моура и Маркиньос.", "date": "2017-07-20", "title": "В Бразилия: Неймар потвърдил пред свои приятели, че ще премине в Пари Сен Жермен"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D1%89%D0%B5%D1%82%D0%B8%D1%82%D0%B5-%D0%BE%D1%82-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D0%B5%D1%82%D0%BE-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D1%81%D0%B0-%D0%B7%D0%B0-%D0%BE%D0%BA%D0%BE%D0%BB%D0%BE-57-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-news676692.html", "text": "Проливните дъждове и последвалото наводнение в Истанбул в ранните часове на 18 юли ще струват на застрахователните компании най-малко 200 млн. турски лири ( 57 млн. долара), твърдят експерти, циитрани от Hurriyet. Някои от спирките на метрото и автобусите бяха затворени. Много жилищни сгради и офиси бяха наводнени. Освен това имаше информация и за няколко леки пътни инцидента. Наводненията са сред най-честите природни бедствия в Турция. Най-сериозни бяха щетите от наводнението през 2008 г. в Истанбул, при което застрахователните компании трябваше да платят над един милион долара.", "date": "2017-07-20", "title": "Бедствие! Щетите от наводнението в Истанбул са за около 57 милиона долара"}
{"url": "http://pik.bg/210-000-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8-%D1%81%D0%B0-%D0%BD%D0%B0%D0%BA%D0%B0%D0%B7%D0%B0%D0%BD%D0%B8-%D0%B7%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D1%88%D0%B5%D1%81%D1%82-%D0%BC%D0%B5%D1%81%D0%B5%D1%86%D0%B0-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D1%80%D1%83%D0%BF%D1%86%D0%B8%D1%8F-news676693.html", "text": "За първите шест месеца на 2017 година властите в Китай са наложили  различни санкции на 210 000 чиновници за корупцонни действия и нарушаване на дисциплината, се посочва в изявление на Централната комисия за проверка на дисциплината в Китай. „За първите шест месеца на годината антикорупционните инстанции в страната на всички нива като цяло са получили около 1,31 милиона оплаквания, като са били заведени 260 000 дела за дисциплинарни нарушения – се посочва в доклада. – Наказания за нарушаване на дисциплината са получили 210 000 души“. Посочва се, че сред наказаните са 38 високопоставени чиновници от провинциалните администрации и различни министерства, както и около 1 000 чиновници от държавни учреждения.", "date": "2017-07-20", "title": "210 000 китайски чиновници са наказани за първите шест месеца на годината заради корупция"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B5%D0%B4%D0%BD%D0%BE%D0%BC%D0%BE%D1%82%D0%BE%D1%80%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%BF%D1%80%D0%B8%D0%B7%D0%B5%D0%BC%D0%B8-%D0%BF%D1%80%D0%B8%D0%BD%D1%83%D0%B4%D0%B8%D1%82%D0%B5%D0%BB%D0%BD%D0%BE-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-news676694.html", "text": "Едномоторен самолет Cessna 206 е извършил принудително кацане на автомагистрала в американския щат Ню Йорк, съобщава  ABC News. Не се съобщава за пострадали. Инцидентът е станал на 19 юли (сряда)  около 20:00 часа българско време. Според информацията самолетът летял по маршрут Ню Йорк – Ню Джърси. Пилотът решил да преземи машината аварийно заради неизправност, която възникнала по време на полета. Самолетът успял да се приземи успешно в района на населения пункт Яфанк. На борда на самолета е бил само пилотът, като той не е пострадал. Автомобилите, които са били на магистрала по това време в този район, също не са пострадали.", "date": "2017-07-20", "title": "Екшън! Едномоторен самолет се приземи принудително на магистрала в Ню Йорк"}
{"url": "http://pik.bg/%D0%BC%D0%BB%D0%B0%D0%B4-%D1%82%D0%B0%D1%82%D0%BA%D0%BE-%D0%B1%D0%B8%D0%B2%D1%88%D0%B8%D1%8F%D1%82-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%B8%D1%81%D1%82-%D1%81%D1%82%D0%B8%D0%B2-%D0%BD%D0%B0%D1%88-%D0%BA%D1%80%D1%8A%D1%81%D1%82%D0%B8-%D1%81%D0%B8%D0%BD%D0%B0-%D1%81%D0%B8-%D0%BD%D0%B0-%D0%BE%D1%82%D0%B1%D0%BE%D1%80%D0%B0-%D0%BD%D0%B0-%D1%84%D0%B8%D0%BD%D0%B8%D0%BA%D1%81-%D1%81%D1%8A%D0%BD%D1%81-news676695.html", "text": "Бившият канадски баскетболист Стив Наш кръсти новородения си син Люк Сън, отдавайки почит на един от бившите си клубове – Финикс Сънс. 43-годишният канадец обяви за щастливото събитие в личния си профил в „Инстаграм“. Стив Наш игра за Финикс Сънс в периода между 1996 и 1998 година и от 2004 до 2012 година. Той сложи край на състезателната си кариера през 2015 година. В Националната баскетболна асоциация Стив Наш има 18 сезона, като освен за Финикс Сънс, е играл още и за Далас Маверикс и Лос Анджелис Лейкърс. Два пъти е определян за най-ценен играч в Лигата.", "date": "2017-07-20", "title": "Млад татко! Бившият баскетболист Стив Наш кръсти сина си на отбора на Финикс Сънс"}
{"url": "http://pik.bg/%D1%83%D0%B6%D0%B0%D1%81-%D0%B6%D0%B5%D1%81%D1%82%D0%BE%D0%BA%D0%B8%D1%8F%D1%82-%D1%83%D0%B1%D0%B8%D0%B5%D1%86-%D0%BD%D0%B0-%D0%B2%D0%B8%D0%BE%D0%BB%D0%B0-%D0%BD%D0%B0%D1%80%D1%8A%D0%B3%D0%B0%D0%BB-%D1%81%D1%8A%D0%BA%D0%B8%D0%BB%D0%B8%D0%B9%D0%BD%D0%B8%D0%BA-%D0%B2-%D0%BE%D0%BA%D0%BE%D1%82%D0%BE-news676702.html", "text": "Убиецът на красивата студентка Виола Стефан Станев е наръгал съкилийника си с химикалка в окото. Бруталният инцидент се е разиграл преди около една седмица, разкриват от прокуратурата, цитирани от \"Телеграф\". Новината потвърждават и служители от ареста на бул. „Г. М. Димитров“, където е настанен Станев. Той беше задържан в края на миналия месец, само ден след като закла приятелката си, опита да й отреже главата, а накрая метна одеяло и плюшена играчка върху трупа й. „Станев неистово се опитва да се изкара невменяем, а той просто е един обикновен наркоман, който разбира всяко свое действие. Явно, за да засили това внушение, преди седмица започна да буйства жестоко“, разказват служители на ареста. По думите им убиецът първо се скарал със съкилийника си, след което взел химикалка и я забил в окото му. Мъжът буквално припаднал от болка и бил откаран в болница. Все още не е ясно дали ще загуби зрението си.", "date": "2017-07-20", "title": "УЖАС! Жестокият убиец на Виола наръгал съкилийник в окото "}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BE%D1%81%D0%B5%D0%BC-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BF%D1%8A%D1%82%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%BA%D0%B8%D1%80%D0%B3%D0%B8%D0%B7%D1%81%D1%82%D0%B0%D0%BD-news676696.html", "text": "Осем души са загинали, а други двама са ранени при автомобилен инцидент в Киргизстан, съобщават от Министерството на извънредните ситуации на страната, цитирани от РИА Новости. „В резултат на пътно-транспортно произшествие с учаситето на камион са загинали осем души, а двама са настанени в болница с наранявания. На мястото на инцидента работят екипи на спасителни служби“, Посочва се, че камион се е сблъскал с два микробуса на автомагистралата „Бишкек - Ош“.", "date": "2017-07-20", "title": "Инцидент! Осем загинали и двама ранени при пътен инцидент в Киргизстан"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-15-%D1%85%D0%B8%D0%BB%D1%8F%D0%B4%D0%B8-%D1%81%D1%82%D1%80%D0%B0%D0%BD%D0%B8%D1%86%D0%B8-%D0%BE%D0%B1%D0%B2%D0%B8%D0%BD%D0%B8%D1%82%D0%B5%D0%BB%D0%B5%D0%BD-%D0%B0%D0%BA%D1%82-%D0%B7%D0%B0-%D0%BA%D1%82%D0%B1-%D0%B2%D0%BB%D0%B8%D0%B7%D0%B0%D1%82-%D1%81%D0%BF%D0%B5%D1%86%D1%81%D1%8A%D0%B4%D0%B0-news676698.html", "text": "Случаят \"КТБ\" влиза в спецсъда. Oбвинителният акт трябва да бъде внесен най-късно в четвъртък, обеща главният прокурор Сотир Цацаров. Актът се състои от 15 000 страници и за българския наказателен процес той ще бъде своеобразен рекорд. Той е срещу всички общо 19 обвиняеми по делото. Припомняме, че преди дни Цацаров заяви, че не вижда проблем в разсекретяването на стенограмите от разговорите при президента Росен Плевнелиев в разгара на кризата през лятото на 2014 г. И повтори позицията си за банката, изразена на срещата при президента. „Една голяма пирамида, която е била подхранвана финансово, която е била подхранвана лично и която в крайна сметка е служила за определени политически цели. Дайте това да не се лъжем”, заяви Цацаров. Своя прочит на стенограмите при президента направи и бившия собственик на КТБ Цветан Василев. Според когото фронт на криминалната атака срещу него са отворили прокуратурата и ДАНС. Той подчертава, че срещата на държавните мъже нито веднъж не се споменавало името на Делян Пеевски. По- думите му и до днес то е табу.", "date": "2017-07-20", "title": "РЕКОРД! 15 хиляди страници обвинителен акт за КТБ влизат спецсъда "}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D1%81%D0%B2%D0%B5%D1%82%D0%B8-%D0%BF%D1%80%D0%BE%D1%80%D0%BE%D0%BA-%D0%B8%D0%BB%D0%B8%D1%8F-news676699.html", "text": "Българската православна църква почита днес паметта на Свети пророк Илия. Църковният празник е наречен от народа Илинден. Свети Илия се тачи от всички християни като най-големия библейски пророк и заедно с Моисей - като един от двамата най-велики старозаветни мъже. Илия е живял по времето на израилския цар Ахав. Родил се е в град Тезвия. Името му означава \"крепост Господня\". Израилските царе се покланяли на идоли и живеели нечестиво. От всички най-недостойни били Ахав и жена му. Илия отишъл при нечестивия цар и му предрекъл поради греховете суша, която продължила три години и шест месеца. Тогава Илия събрал народа, жреците и пророците на Ваал в планината Кармил. Помолил се на истинския Бог и огън паднал от небето и запалил жертвеника. Житието на пророка представя как при смъртта му огнена колесница с огнени коне го отнесла с вихър на небето. Същия образ рисува и иконографията - Свети Илия е в позлатена небесна колесница, теглена от четири бели коня. В християнизираните митологични представи, отразени и в песенната традиция, при подялбата на света на Свети Илия се паднали \"летните гръмотевици, летните трескавици\". Според народните представи Свети Илия е господар на летните небесни стихии и градушката. Той ходи по небето със златна колесница и преследва ламята, която \"пасе\" житата. Светкавиците са огнени стремена, които хвърля по ламята. Огънят, излизащ от ноздрите и изпод копитата на конете му, дава дъжд и роса. На този ден се спазва строго забраната за работа. В чест на светеца се коли курбан от най-стария петел и се изпича погача. Трапезата се прекадява от най-възрастния член на семейството. Организират се и общоселски сборове с жертвоприношение на мъжко животно - овен или вол. Общоселската трапеза се нарежда на високо място или под вековни дъбови дървета. Илинден е празник на кожарите, на кожухарите, самарджиите и на керемидарите.", "date": "2017-07-20", "title": "Голям празник! Почитаме Свети пророк Илия"}
{"url": "http://pik.bg/%D1%83%D0%B6%D0%B0%D1%81-%D1%87%D1%83%D0%B4%D0%BE%D0%B2%D0%B8%D1%89%D0%B5-%D1%81%D0%B5-%D0%BF%D0%BE%D1%8F%D0%B2%D0%B8-%D0%B2-%D0%BD%D0%B5%D0%B1%D0%B5%D1%82%D0%BE-%D0%BD%D0%B0%D0%B4-%D0%B4%D0%B0%D0%BB%D0%B0%D1%81-%D0%B2%D0%B8%D0%B4%D0%B5%D0%BE-news676701.html", "text": "НЛО разпери крила край международното летище в Далас. Летящият обект приличал на грамадно чудовище, съобщава esoreiter.ru. Уфолози гадаят дали то не е извънземен кораб или огромна птица. Местен жител, който успял да снима странния летящ обект, споделя, че се е почувствал като във филма „Хари Потър“.", "date": "2017-07-20", "title": "УЖАС! Чудовище се появи в небето над Далас (ВИДЕО)"}
{"url": "http://pik.bg/%D0%B5%D0%BA%D1%81%D1%85%D1%83%D0%BC%D0%B8%D1%80%D0%B0%D1%82-%D1%81%D0%B0%D0%BB%D0%B2%D0%B0%D0%B4%D0%BE%D1%80-%D0%B4%D0%B0%D0%BB%D0%B8-news676705.html", "text": "Днес ще бъде извършена ексхумацията на брилянтния художник сюрреалист Салвадор Дали съгласно съдебното решение, взето в полза на жена, твърдяща, че е негова дъщеря . За да се докаже истинността на твърденията се наложи тленните останки на Дали, който е погребан в родния си град Фигерас, да бъдат изровени и изследвани. Това обаче няма да е лека задача, предвид факта, че гробът на художника се помещава в театър-музея \"Салвадор Дали\", създаден от него през 1983 година. Там тялото на артиста е зазидано в пода на една от стаите на сградата под каменна плоча, тежаща близо 1 тон. В допълнение, самото здание е вписано в регистъра на сградите с национално културно значение и за да се извършва ремонтната дейност по нея се изискват множество удостоверения от страната. Въпреки това обаче от кметството на Фигерас решиха да си затворят очите и да позволят ексхумацията на легендарния артист. Самата жена, твърдяща, че е дъщеря на великия художник е 61-годишен \"медиум\" на име Пилар Абел Мартинес , работеща в Каталуния. Според нейните сведения майка й е имала връзка с Дали през 1955 година, докато е работила в Порт Лигат – малко рибарско селище, където той дълго време твори. Новината за произхода си тя е научила от баба си , която й е разказала, че всъщност е чужда дъщеря. По-късно и майка й е потвърдила историята . Много хора обаче не вярват на тази теория, тъй като в момента Абел се намира в тежко финансово състояние . А ако ДНК-теста докаже, че има връзка между двамата, то Абел ще получи правото да вземе фамилията му , авторските му права, а с това и 25% от стойността на наследството му. По непотвърдени оценки, става дума за сума в размер на 300 млн. долара .", "date": "2017-07-20", "title": "Ексхумират Салвадор Дали "}
{"url": "http://pik.bg/%D0%B3%D0%BB%D0%BE%D0%B1%D0%B8%D1%85%D0%B0-%D0%BD%D1%83%D0%B4%D0%B8%D1%81%D1%82%D0%B8-%D0%BD%D0%B0-%D0%BF%D0%BB%D0%B0%D0%B6-%D0%B4%D0%B5%D0%BB%D1%84%D0%B8%D0%BD-news676719.html", "text": "Нудистите от плаж Делфин в Ахтопол отнесоха глоби, защото не спазват забраната да не опъват хавлии там. Заради напрежението между нудистите и останалите туристи вчера е била извикана полиция. Няколко униформени от управлението в Царево са пристигнали, като са изчакали служителите от общината. Полицаите са извикани от наемателя на ивицата. Наложени са глоби, но по общинската наредба за опазване на обществения ред и околната среда на територията на община Царево. Тя гласи, че е забранено непристойно и скандално поведение и други прояви, които нарушават общоприетите норми на морал и благоприличие, по улици, площади, паркове и други обществени места. Туристи, почиващи на „Делфин“ съобщили пред „Телеграф“, че една от спасителките там отказала да вади от водата нудисти. По думите й голите летовници изглеждали отвратително.", "date": "2017-07-20", "title": "Глобиха нудисти на плаж Делфин"}
{"url": "http://pik.bg/%D1%80%D0%BE%D0%BC%D0%B0%D0%BD%D1%8A%D1%82-%D0%B4%D1%80%D1%83%D0%B3%D0%BE-%D0%BB%D0%B8%D1%86%D0%B5-%D0%BD%D0%B0-%D0%BB%D1%8E%D0%B1%D0%BE%D0%B2%D1%82%D0%B0---%D0%B5%D0%B4%D0%B8%D0%BD-%D0%BE%D1%82-%D0%BC%D0%B8%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D1%85%D0%BE%D0%BB%D0%B8%D0%B2%D1%83%D0%B4-news675954.html", "text": "Сенатор от американския Конгрес е страстният мачо, който омагьосва две красиви сестри в романа \"Другото лице на любовта\" на Джордж Гибс. Търсете книгата от днес до 27 юли по всички вестникарски павилиони в страната на цена само 10 лв. С увлекателната история на известния американски автор стратира златната поредица \"Под знака на любовта - 2017\", тиражирана от издателство \"Милениум\". Очаквайте всеки четвъртък, в продължение на пет седмици, ново атрактивно заглавие. Съберете и петте тома екзотични емоционални приказки, пълни с приключения, изпитания, драматични моменти, вълнуващи събития, изненадващи обрати и затрогващи герои. Красавиците Поли и Джоан са ужасно различни. Останали са млади без родители и по-голямата сестра Джоан е поела ролята на покровителка и наставница на по-малката, която пък е леконравна търсачка на приключения и удоволствия. Една нейна грешка ще изисква да бъде заплатена на много висока цена. С този грях обаче е принудена да се нагърби Джоан, обричайки се на обществено порицание и живот в самота. Възможно ли е да получи щедра отплата от съдбата или тайните сенки на миналото ще я завлекат в дълбините на нейната несъществуваща вина? Между сестрите застава забележителната фигура на красивия и благороден Стивън Едуардс. За Поли той е просто провинциален чаровник, който не е достоен за съпруг. Джоан го среща години по-късно, когато той е утвърден политик и сенатор в столичния мегаполис и успява да види истинските му качества. Коя от двете ще избере неговото сърце? Лобизъм, парламентарни колизии и бизнес игри внасят нюанс на политически трилър в книгата, която е образец в романтичния жанр и е обичана от поколения читателки. През 1925 г. по романа е заснет холивудски ням филм, лентата на който обаче не е запазена. Гибс е съсценарист на продукцията, режисирана от номинирания два пъти за \"Оскар\" режисьор Хенри Кинг. В ролята на Джоан е Алис Тери, която по-късно се прочува и като режисьор. В кожата на Поли влиза Дороти Себастиан, която пък освен филмова е и известна драматична актриса. Филмът става блокбъстър и се нарежда сред легендите от епохата на нямото кино. Джордж Форт Гибс (1870-1910) е американски писател, илюстратор, художник и сценарист. Автор е на близо 50 популярни романа с приключенски, романтичен и шпионски сюжет, действието в които често се развива на екзотични детинации.", "date": "2017-07-20", "title": "Романът \"Друго лице на любовта\" - един от митовете на Холивуд"}
{"url": "http://pik.bg/%D0%B4%D0%BF%D1%81-%D1%81%D0%BA%D0%BE%D1%87%D0%B8-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BF%D1%80%D0%B5%D0%B4-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-news676738.html", "text": "ДПС се зарече да направи всичко възможно да извади националистите от управлението на страната. Това стана ясно след среща на председателя на партията Мустафа Карадайъ с евродепутата от Великобритания, член на групата на Eвропейските консерватори и реформист-Саджат Карим. Карадайъ представи политическата ситуация в страната и изрази своите \". \"Включването им във властта е , вследствие на което омразата, противопоставянето и агресията станаха нещо нормално\", заяви Карадайъ. \"Движението за права и свободи ще направи всички необходимo за . Защото толерантността, мирът , заедността и съвместно съжителство нямат алтернатива\", заключи председателят на ДПС . По време на срещата беше обсъдената в Европа и в България.", "date": "2017-07-20", "title": "ДПС скочи на националистите пред британски евродепутат"}
{"url": "http://pik.bg/%D0%BF%D0%BE%D0%B4%D0%BF%D0%B0%D0%BB%D0%B8%D1%85%D0%B0-%D0%BC%D0%BE%D1%82%D0%B5%D0%BB%D0%B0-%D0%BD%D0%B0-%D0%B0%D0%B7%D0%B8%D1%81-%D0%B2%D0%B8%D0%B4%D0%B5%D0%BE-news676731.html", "text": "Декорът на новия клип на Азис, \"Мотел\", се появи в редица музикални клипове. Поредният е този на Монти от вече бившата банда \"Айс Крийм\" и Петя Алекса. Във видеото си към \"Нека бъде лудница\", двамата подпалват мотела. Двамата са изключително близки приятели и ще продължат съвместната си работа. Групата \"Айс Крийм\" официално ще бъде замразена в края на август. В последно време около музикантите избухнаха доста скандали. Монти като нейн продуцент е взел категоричното решение всеки един от групата да продължи самостоятелна кариера. Предстоят разговори за авторските права, съществува вероятност нито един от членовете на харесваната група да не може да изпълнява парчетата, пише \"Сикрет\".", "date": "2017-07-20", "title": "Подпалиха мотела на Азис (ВИДЕО)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BF%D1%83%D1%82%D0%B8%D0%BD-%D1%81%D0%B5-%D0%BA%D1%8A%D0%BF%D0%B5-%D0%B2-%D0%BA%D1%80%D1%8A%D0%B2-%D0%BE%D1%82-%D0%BE%D1%82%D1%80%D1%8F%D0%B7%D0%B0%D0%BD%D0%B8-%D0%B5%D0%BB%D0%B5%D0%BD%D1%81%D0%BA%D0%B8-%D1%80%D0%BE%D0%B3%D0%B0-%D0%B7%D0%B0-%D0%B7%D0%B4%D1%80%D0%B0%D0%B2%D0%B5-%D0%B8-%D0%BC%D1%8A%D0%B6%D0%B5%D1%81%D1%82%D0%B2%D0%B5%D0%BD%D0%BE%D1%81%D1%82-news676729.html", "text": "Владимир Путин се къпе в кръв, извлечена от отрязани еленски рога , за здраве и мъжественост, пише руската преса. Шефът на Кремъл отскачал няколко пъти годишно до планината Алтай за лечебните бани, твърди сп. “Eксперт\". Това е стара традиция , за която се смята, че укрепва организма и засилва потентността . Веществата, извличани от еленските рога, са богати на тестостерон и други полезни съставки . 64-годишният руски президент преди 10 г. попитал за баните с кръв от марал или червен елен експерта Александър Зуйков, твърди изданието. Оттогава ги практикувал редовно . През 2015 г. той поканил на “кървава баня” бившия италиански премиер Силвио Берлускони. Премиерът Дмитрий Медведев също бил запален по укрепващата сексуалната мощ процедура. Миналата година преди визита на Путин в Алтай отрязали за госта 70 кг еленски рога, твърди излизащият на английски в. “Сайбириан таймс”. Защитници на животните клеймят средновековния ритуал като жесток и варварски , защото ловци заклещват животните и режат рогата им без упойка. От тях се извлича кръвта и се вари до гъст бульон, в който се къпят “богопомазани”. Някои руснаци като тв водещата Лена Ленина пият еленската кръв, пише вестникът. Алтайска фирма, която изнася марали в Китай за лечебни цели, рекламира екстракта като “мощен тоник, който засилва костите, мускулите, зъбите, зрението и слуха, цери пневмония, астма, остеопороза, артрит. В Русия рогата на марала са известни като “златни” .", "date": "2017-07-20", "title": "ШОКИРАЩО РАЗКРИТИЕ! Путин се къпе в кръв от отрязани еленски рога за здраве и мъжественост"}
{"url": "http://pik.bg/%D0%B3%D0%BE%D1%80%D0%B5%D1%89-%D0%B2%D1%8A%D0%BF%D1%80%D0%BE%D1%81-%D0%BE%D1%82%D0%B8%D0%B2%D0%B0-%D0%BB%D0%B8-%D1%81%D0%B8-%D1%82%D0%B5%D1%80%D0%BE%D1%80%D0%B8%D0%B7%D0%BC%D1%8A%D1%82-news676735.html", "text": "Общият брой на терористични актове в света през миналата година е намалял , както и техните жертви, като тенденцията продължава за втора поредна година. Това се казва в ежегодния доклад на американския Държавен департамент за терористичната заплаха в света. Както се посочва в текста от външното ведомство „общият брой на терористични актове през 2016 г. за сравнение с 2015 г. е намалял с 9% , а общото число на смъртните случаи, причинени от тях е спаднало с 13%“. Това се дължи най-вече на намаления брой нападения и съкращаване на случаите на загинали хора в Афганистан, Сирия, Нигерия, Пакистан и Йемен. Докладът също така посочва, че 26% от жертвите на терористични актове всъщност са самите им организатори . През 2015 г. този показател е възлизал на 24%. През цялата 2016 г. са били извършени 11 072 терористични акта , посочват от държавния департамент. Според данните те са отнели живота на над 25 600 души , а други 33 800 човека са били ранени. В същото време през миналата година общо 15 500 души са били похитени или взети за заложници от терористи. Докладът посочва също, че макар и терористични актове да са били извършени през миналата година в 104 държави , те продължават да са концентрирани в определени региони. Общо 55% от всички терористични нападения са извършени в пет страни – Ирак, Афганистан, Индия, Пакистан и Филипините. В същото време 75% от загиналите при подобни атаки са граждани на Ирак, Афганистан, Сирия, Нигерия и Пакистан .", "date": "2017-07-20", "title": "ГОРЕЩ ВЪПРОС: Отива ли си тероризмът?"}
{"url": "http://pik.bg/%D0%B3%D0%B5%D0%BD%D0%B8%D0%B0%D0%BB%D0%BD%D0%B8%D1%8F%D1%82-%D0%BF%D0%BB%D0%B5%D1%88%D0%B8%D0%B2%D0%B5%D1%86-%D0%B9%D0%BE%D1%80%D0%B4%D0%B0%D0%BD-%D0%BB%D0%B5%D1%87%D0%BA%D0%BE%D0%B2-%D1%81%D1%82%D0%B0%D0%BD%D0%B0-%D0%B4%D0%B0%D0%BD%D1%87%D0%BE-%D0%B3%D1%80%D0%B0%D0%B4%D0%B8%D0%BD%D0%B0%D1%80%D1%8F-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D1%89%D0%B5-%D0%B2%D0%B8-%D0%B8%D0%B7%D1%83%D0%BC%D0%B8-%D1%81%D0%BD%D0%B8%D0%BC%D0%BA%D0%B8-news676732.html", "text": "Една от легендите на славния отбор на Димитър Пенев, Йордан Лечков, се е посветил на чисто ново амплоа. Когато не е ангажиран със задълженията си като вицепрезидент на БФС, бившият кмет на Сливен човърка из градината си под Сините камъни, а заради настоящото си хоби има и ново прозвище - Данчо Градинаря. Лечков се грижи за 150 плодни дръвчета - синя слива, кайсии, праскови, дюля, ябълки, круши. \"Е, имам си градинар, той върши основната работа, но и аз се включвам. На това беше една гола поляна, а сега тук има живот. Нали има една приказка, че човек трябва да остави нещо след себе си... \", призна легендата в \"На кафе\". Освен плодните дръвчета, Данчо Градинаря отглежда къщо индийски люляк и магнолии, но има и оранжерия, в която виреят 300 корена домати, краставици, чушки... На 9 юли Лечков чество 50 години, а за организацията на събието се довери на съпругата си Светлана. На тържеството не са присъствали други бивши национали, а само роднини на юбиляра. \"Сега чакам внуци - големият ми син е на 23 години и вече му е време\", вметна Лечков.", "date": "2017-07-20", "title": "Гениалният плешивец Йордан Лечков стана Данчо Градинаря! Причината ще ви изуми... (СНИМКИ)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%82%D0%BE%D0%B7%D0%B8-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-%D1%81%D0%B5%D0%BA%D1%81%D1%8A%D1%82-%D0%B2%D1%8A%D0%B2-%D0%B2%D0%BE%D0%B4%D0%B0-%D0%B5-%D0%BE%D0%BF%D0%B0%D1%81%D0%B5%D0%BD-news676717.html", "text": "Луна в Близнаци – носи бързи реакции и умозаключения. Лунната ви същност ще остане дълбоко подтисната, а ще изгрее слънчевата ви същност. Засилват се екстравертните качества, хората стават по-активни. Мнозина може да почувстват, че са раздвоени. В този лунен период околните ще имат върху вас огромно въздействие. Владейте емоциите. Изключете скандалите от дневния си ред. Време, в което човек трябва обективно да оценява своите възможности. При Луна в Близнаци, хората стават по разговорчиви, но и по склонни да изпуснат това, което не е за казване. Можете да се откажете от старите си навици. Уязвим е раменният пояс, ръцете, дихателната и нервната система. 27-ми лунен ден (от 03:07 ч) е ден за мистично преображение, свързване с духовните източници, ден за постигане на божествена мъдрост и знание. Символ на 27-ми лунен ден е тризъбеца. Ден на Нептун, свързан е с водата. Този период представлява хармонично съчетание на разума с интуицията. Полезно е да се занимавате със самообразование. Християните свързват този ден с легендата за падането на манната небесна. В този ден могат да се проявят емоции, за съществуването на които може и да не подозирате. Всичко до един момент е хубаво, спокойно и изведнъж да се появят раздразнение, гняв, злоба. Човешката енергия е една, просто приема различни форми. Възможно е да превърнете енергията на чувствата във физическа. Фитнес клуба и басейна биха освободили всички “камъни” от душата. Ден, в който трябва да се обърне всеки към божествената мъдрост и знания, към своите душевни източници. Не е време за рационализъм и прагматизъм. Обърнете се към своя вътрешен глас, непременно помислете над своите трудности, които ви измъчват. Постарайте се да не зацикляте над конкретни жизнени проблеми. Ден за медитация. 27-ми лунен ден е посветен на вътрешният, духовният мир на човека. 27-ми лунен ден прави уязвими и коленете. Енергийно благоприятен ден. Полезно е да се слуша музика, да се общува с природата, с близки хора, роднини. Да се изключат алкохола и цитрусовите плодове. Само съблюдавайки хармонията на деня, може да се почувства резултата от вътрешната работа, духовните промени. Секс - Много е важно в основата на секса да стои любовта, близостта, приятелските отношения, а не само чистата физиология. Идеално време за първи полов контакт или за зачатие. Опасно е да се прави секс във вода или до вода, тъй като може да предизвика здравословни проблеми и заболяване на пикочо-половата система. Бизнес – подходящо време за благотворителност. Всички останали операции с парични знаци са обречени на неуспех. Затова е желателно да се посветите изключително на спонсорство. Счита се, че парите дадени за благотворителност, създават светла карма и в последствие носят богатства – както материални, така и духовни. Подстрижка - Днес е добре за подстрижка. Подходящо е за всички, които се грижат за външния си вид и искат да направят впечатление. Това ще засили вашето обаяние и постигане на успех пред околните. Подходящо е и за тия, които са решили да променят своя имидж.", "date": "2017-07-20", "title": "Внимавайте! Този четвъртък сексът във вода е опасен"}
{"url": "http://pik.bg/%D0%BA%D0%B0%D1%82%D0%BE-%D0%BD%D0%B0-%D0%B2%D0%BE%D0%B9%D0%BD%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BF%D0%BE%D0%B4%D0%BB%D1%83%D0%B4%D0%B8%D1%85%D0%B0-%D1%85%D0%B0%D0%B9%D0%B4%D1%83%D0%BA-%D0%B2-4-%D1%87%D0%B0%D1%81%D0%B0-%D1%81%D1%83%D1%82%D1%80%D0%B8%D0%BD%D1%82%D0%B0-%D0%B2%D0%B8%D0%B4%D0%B5%D0%BE-news676743.html", "text": "Феновете на Левски стресираха играчите на Хайдук (Сплит) рано тази сутрин, докато футболистите на Жоан Карийо спяха в стаите си в хотел \"Хилтън\" в София. Невероятни фойерверки и страхотна заря буквално разтресоха петзвездния хотел в центъра на столицата към 4:00 часа. В продължение на няколко минути агитката на \"сините\" тормозеше хърватските играчи, които тази вечер излизат на стадион \"Георги Аспарухов\" в среща-реванш от втория предварителен кръг на Лига Европа. Както е известно, първата среща завърши 1:0 за тима от Сплит. По трибуните на \"Герена\" няма да има публика, тъй като 26-кратните шампиони на България изтърпяват наказание. Пред сектор\"А\" на стадиона обаче е монтирана видео стена, където се очаква да се съберат голяма част от привържениците на столичани, за да подкрепят гласовито тима на Николай Митов извън стадиона, съобщава още \"Спортал\". За първи път в България се случва подобен тормоз на агитка спрямо гостуващия футболен отбор посред нощ. Нещо, което е много популярно в Южна Америка и най-често в Аржентина, Бразилия и Колумбия. Както е известно, феновете на Хайдук и тези на Левски влязоха буквално във война преди първата среща в Дугополие. Тогава местените ултраси първо се бяха организирали и правеха засади на \"сините\" фенове навсякъде в Сплит, а големите проблеми бяха в Задар, където дори запалиха автомобил на родни запалянковци, които бяха вътре в него. След сблъсъци между двете агитки, в които няколко хървати пострадаха, а един левскар бе ударен с бутилка в главата, 22 от ултрасите на \"сините\" бяха задържани за 24 часа, като не им бе позволено да гледат срещата на живо, а трябваше да сторят това от ареста.", "date": "2017-07-20", "title": "КАТО НА ВОЙНА! Феновете на Левски подлудиха Хайдук в 4 часа сутринта (ВИДЕО)"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0-%D1%81%D1%80%D0%B5%D1%89%D0%B0-%D1%81%D1%8A%D1%81-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D0%B7%D0%B0-%D0%BA%D0%BB%D0%B0%D1%81-%D0%BF%D1%80%D0%BE%D1%81%D0%BB%D1%83%D0%B6%D0%B5%D0%BD%D0%BE-%D0%B2%D1%80%D0%B5%D0%BC%D0%B5-news676704.html", "text": "Добавката за прослужено време, която се изплаща с работната заплата и вероятността тя да отпадне, ще обсъждат в Министерски съвет премиерът Бойко Борисов и синдикалните лидери на \"Подкрепа\" и КНСБ Димитър Манолов и Пламен Димитров, съобщава БНТ. В разговора ще участват и председатели на индустриалните федерации и представители на стачните комитети на двете организации. Темата излезе на дневен ред след изказване на вицепремиера Валери Симеонов, който се обяви за премахването на класа \"прослужено време\". Предложението дойде от вицепремиера Валери Симеонов, който заяви, че все още няма подготвени текстове, а темата предстои да бъде обсъдена. Ако добавката отпадне, синдикатите обявиха готовност за стачка.", "date": "2017-07-20", "title": "Борисов на среща със синдикатите за клас \"прослужено време\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B7%D0%B0%D1%85%D0%B0%D0%BF%D0%B0-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BD%D0%B0-%D0%B1%D1%81%D0%BF-%D0%B7%D0%B0-%D0%B7%D0%B5%D0%BC%D0%B8%D1%82%D0%B5-%D0%BD%D0%BE-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%BA%D0%BE%D1%80%D0%BD%D0%B5%D0%BB-news676744.html", "text": "Евродепутатите на БСП не са информирали ръководството на партията си за доклада на ЕП, ние ще го изпратим на всички парламентарни групи. Това каза председателят на ПГ на ГЕРБ Цветан Цветанов по време на брифинг в Народното събрание . \"Евродепутатите на БСП не са информирали ръководството на тяхната партия за доклад, който е приет в ЕП, за доклада, който е предоставен на ЕК, за решението на ЕК да възприеме този доклад и да изработи пътна карта, за да може действително да се търси решение на всички тези констатация, които са дадени в доклада, за евентуален мораториум, на петте държави, които в момента тече наказателна процедура за изработването на този наръчник. Затова ние днес и аз като председател на ПГ на ГЕРБ ще изпратим този доклад на всички парламентарни групи, за да могат да се запознаят с него\", каза той. Цветанов благодари на евродепутата Владимир Уручев, на Десислава Танева и всички народни представители и евродепутати от ГЕРБ, които защитават и ще продължат да защитават националните интереси. Той благодари на Корнелия Нинова за повдигането на темата. „Винаги ще работим само и единствено, водени от националния, обществения интерес“, заяви Цветанов и посочи, че повдигнатата тема от Корнелия Нинова веднага е получила подкрепата на ГЕРБ. Според него се формира мнозинство, което означава, че законопроектът за тази промяна няма да бъде гледан в Народното събрание, докато не се произнесе ЕК за всичките препоръки, дадени от доклада на ЕП.", "date": "2017-07-20", "title": "ИЗВЪНРЕДНО В ПИК TV! Цветанов захапа евродепутатите на БСП за земите, но благодари на Корнелия Нинова"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%B7%D0%B0-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5%D1%82%D0%BE-%D1%82%D0%B8%D1%85%D0%BE-%D0%B8-%D1%81%D0%BF%D0%BE%D0%BA%D0%BE%D0%B9%D0%BD%D0%BE-%D0%BC%D1%8F%D1%81%D1%82%D0%BE-%D0%B7%D0%B0-%D0%BF%D0%BE%D1%87%D0%B8%D0%B2%D0%BA%D0%B0-news676726.html", "text": "\"Предстоят много проверки на плажовете по Северното Черноморие. Започваме от Златни пясъци и продължаваме нагоре в посока Добрич. На плажовете проверяваме дали съответства свободната с платената зона, има ли медицински пунктове, проверяваме спасителите, както и отговарят ли санитарно-хигиенните условия на изискванията. Проверяваме всичко, за да се осигури комфорта на туристите\", каза в сутрешния блок на Нова телевизия министърът на туризма Николина Ангелкова. Тя уточни, че е направена проверка по сигнал за мазут на плажа в Синеморец. \"Установихме че има петна от старо замърсяване извън териоториалните води на България, което вследствие на дъждовете е дошло до брега, на плажа до устието на река Велека. Веднага дадохме предписание на концесионера да сложи табела за замърсяването. На другите плажове на Синеморец всичко е чисто\", заяви Ангелкова. Тя коментира и предприетите от вицепремиера Валери Симеонов проверки заради шума и алкохолния туризъм в Слънчев бряг. \"Българското Черноморие не е Слънчев бряг, а е тихо и спокойно място за почивка. Неслучайно миналата година България беше отличена в престижна класация като най-доброто място за семейна почивка. Ръстът на туристите у нас се дължи на разнообразието от услуги, които предлагаме\", посочи министърът. Ангелкова уточни, че самата тя почива на българското Черноморие.", "date": "2017-07-20", "title": "Ангелкова за Черноморието: Тихо и спокойно място за почивка"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81%D1%8A%D1%81-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0%D0%B3%D0%B8%D0%BD%D0%B0%D0%BB-%D0%BB%D0%B8--news676619.html", "text": "2000 евро - толкова ли струва животът на пилота на хеликоптера Георги Анастасов, който загина по време на учение във Варна. Този въпрос очевидно човърка военният министър Красимир Каракачанов, който коментира ексклузивно пред ПИК ужасяващата катастрофа, както и скандала с военния санаториум в Поморие. \"Ето и катастрофата преди 40 дни във Варна - какво се оказа, че пилотите нямат индивидуални шлемове, с които да карат вертолетите, защото всеки шлем се прави по главата на човека. Нямаме 2 хиляди евро за такива шлемове. Става въпрос за 20 пилоти във военноморския флот, не можем да извадим 40 хиляди евро, а ще подарявам аз повече от 7 декара на някакъв кмет\", коментира Каракачанов, като засегна скандала с военния санаториум в Поморие. \"Специалните сили, на които ние разчитаме да се борят не само с външни агресори, но и с терористи, имат нужда от 120 хил. лева за да им ушият парашутите тип крило. Изцедил съм бюджета на министерството, за да намеря тези 120 хиляди лева, за 68-ма бригада, за цяла бригада ми трябват тези пари за парашути, за да може те да бъдат боеспособни. И в същото време някакъв тарикат иска да му подарям милиони от военния имот в Поморие. Този младеж се е объркал и мисли, че живее в мутренските времена\", коментира военният министър, с което даде да се разбере, че отстъпление на МО на този фронт няма да има. Става дума за дарен през миналия век на военните имот от община Поморие, къде те имат санаториум, и който сега кметът иска да си върне обратно. Това бе гласувано от общинския съвет вчера, но вицепремиерът Каракачанов в интервй за ПИК заяви, че няма да го позволи, докато е министър (ВИЖТЕ в \"ОЩЕ ПО ТЕМАТА\").", "date": "2017-07-20", "title": "ЕКСКЛУЗИВНО И САМО В ПИК! Каракачанов със сензационно разкритие пред медията ни! Загинал ли е пилотът на хеликоптера във Варна заради... едни 2000 евро"}
{"url": "http://pik.bg/%D1%88%D0%BE%D0%BA-%D0%B2-%D0%B5%D1%84%D0%B8%D1%80-%D0%BF%D1%80%D0%B0%D1%82%D0%B5%D0%BD%D0%B8%D0%BA-%D0%BD%D0%B0-%D0%BD%D0%BE%D0%B2%D0%B0-%D1%82%D0%B2-%D1%81%D0%B5-%D0%B2%D0%BA%D0%BB%D1%8E%D1%87%D0%B8-%D0%BD%D0%B0-%D0%B6%D0%B8%D0%B2%D0%BE-%D0%BE%D1%82-%D1%81%D0%B8%D1%80%D0%B8%D1%8F-%D0%B5%D0%BA%D1%81%D0%BA%D1%8E%D0%B7%D0%BC%D0%B8-%D1%87%D0%B0%D0%B9-news676707.html", "text": "Шок и ужас в Сирия! Не може да се влезе, границата е затворена. На черно мизата е 500 долара. С този низ от невероятни разкрития се включи рано сутринта в ефира на Нова телевизия \"специалният пратеник\" Николай Василковски. Ами какво друго да е, страната е във война - гражданска и каква ли още не. В района се навъртат и главорезите от ИДИЛ. Но тези новини са нищо. \"Бомбата\" си Василковски беше оставил за края на репортажа: \"Екскюзми, чай?\". Така се обърна към един от търгашите до него. Жив да го ожалиш, прежаднял пратеникът. А през цялото време Ани Цолова гледаше невярващо в екрана. Ужасът е в Сирия и Сирия е в ужаса. Там е и Василковски. Есклузивно, на живо, екскюзми.", "date": "2017-07-20", "title": "ШОК В ЕФИР! Пратеник на Нова тв се включи на живо от Сирия: \"Екскюзми, чай?\""}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0-%D1%81%D0%B5-%D0%BC%D0%B2%D1%80-%D1%82%D1%8A%D1%80%D1%81%D0%B8-15-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-news676776.html", "text": "МВР Полицията издирва 15-годишният Стефан Тигран Азатиян от София. Това съобщиха от пресцентъра на . Той е напуснал дома си на 17 юли и оттогава е в неизвестност. Непълнолетният е висок около 165 см, с кестенява къса коса и кафяви очи. Бил е облечен в черни дънки, черна тениска, черно яке и обут в бели маратонки.", "date": "2017-07-20", "title": "ИЗДИРВА СЕ! МВР търси 15-годишно дете "}
{"url": "http://pik.bg/%D0%BA%D0%BE%D1%84%D1%82%D0%B8-%D0%BD%D0%BE%D0%BC%D0%B5%D1%80-%D0%BD%D0%B0%D0%BF-%D0%B2-%D1%88%D0%BE%D0%BA-%D1%81%D0%BA%D1%80%D0%B8%D1%82%D0%B0-%D0%B3%D1%80%D1%83%D0%BF%D0%B0-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D0%B7%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B8%D1%82%D0%B5-%D0%BF%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5%D1%82%D0%BE-news676764.html", "text": "Затворена група във Фейсбук, създадена от търговци по Черноморието предупреждава участниците си за данъчни проверки. В социалната мрежа са публикувани и снимки на инспектори на НАП, направени по време на проверки, за да могат собствениците да се ориентират кои са служителите на приходната агенция. Групата е създадена от глобени от НАП, чиито магазини и ресторанти са били запечатани за данъчни нарушения. До момента инспектори на НАП са извършили над 2 500 проверки в заведения и търговски обекти по Черноморието, при които са констатирани близо 170 нарушения, свързани с неиздаване на касов бон, установена разлика в касовата наличност и др. Приходната агенция извършва и съвместни проверки с МВР, като при контролните действия на обходните патрули са посетени над 740 обекта. Проверките ще продължат до края на туристическия сезон, като основен акцент е отчитането на оборотите и издаване на касови бележки.Данъчни инспектори следят и за движението на рискови стоки, включително алкохол и тютюневи изделия. Контролът  се осъществява от органите по приходите чрез извършване на контролни покупки, съпоставка на касовата наличност с отчетените обороти, проследяване на  плащанията и отразяването им в касовата книга на обектите. Установените при проверките обороти от продажби се съпоставят с данните получени в НАП чрез дистанционната връзка на фискалните устройства. За пръв път през тази година неиздаването на касови бележки се санкционира освен с глоба, но и със запечатване на обекта, като до момента мярката е приложена спрямо 1200 търговци, допълват от НАП. „Информацията в групата във „Фейсбук“ няма да помогне на търговците при съпоставката на наличните пари в касата с отчетените на касовия апарат. Най-сигурният начин за предпазване от санкция е отчитането на оборота при всяка продажба“, коментира Васил Панов, директор на дирекция „Контрол“ в НАП", "date": "2017-07-20", "title": "КОФТИ НОМЕР! НАП в шок! Скрита група във Фейсбук предупреждава за проверките по Черноморието"}
{"url": "http://pik.bg/%D0%B1%D0%BE%D0%BC%D0%B1%D0%B0-%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%B0-%D0%BD%D0%B0%D0%B4%D1%83%D1%88%D0%B8%D1%85%D0%B0-%D1%87%D0%B5%D1%80%D0%BD%D0%BE-%D1%82%D0%BE%D1%82%D0%BE-news676745.html", "text": "Връхната точка на всичко това е достигната след края на миналия сезон, пише в. \"Тема Спорт”. Според информация на изданието, ръководството на Черно море Тича е предприело конкретни действия, за да установи дали играчи на клуба са участвали в уредени мачове, залагали на собствени такива и под една или друга форма са ощетили както отбора, така и собственици, рекламодатели и фенове. За целта част от момчетата са били привикани на полиграф, известен в обществото като детектор на лъжата. Човек от полицията е разпитвал играчи с конкретни въпроси, свързани именно с организиране и участие в подобни действия. Към момента резултатите остават скрити. По непотвърдена информация обаче е имало хора, които са избегнали срещата с полиграфа и не са се явили на нея. Други пък са преминали чисто и са показали, че дори да е имало неморални действия, те не са участвали в тях. Президентът на Черно море Тича – Павлин Николов, потвърди пред „Тема Спорт”, че действително е имало подобна проверка. Той обаче не пожела да конкретизира какви са резултатите от нея и следователно какви мерки са взети. „Все още не е моментът, за да оповестявам каквото и да е. Имало е подобно нещо, но искам първо да го обсъдим и с колегите от другите отбори”, лаконичен бе шефът на варненци, който се яви на пожар да спасява закъсалия финансово клуб. Черно море бе пред закриване в началото на миналата пролет, както и пред угрозата да преустанови участие в НБЛ. Именно неговото присъединяване, както и на няколко други бизнесмени в града спаси баскетбола във Варна и бе регистриран нов клуб, който се явява и първоприемник на старото дружество. Съмненията за черно тото обаче могат да доведат до отклик на част от хората, даващи пари за спорта, разбирайки, че със средствата им се подиграват някои от собствените им играчи…", "date": "2017-07-20", "title": "БОМБА! Страшен скандал в баскетбола! Надушиха черно тото"}
{"url": "http://pik.bg/%D1%81%D1%80%D0%B5%D0%B4-%D1%81%D0%B2%D0%BE%D0%B8-%D0%B3%D0%B5%D0%BD-%D0%BF%D0%BE%D0%BF%D0%BE%D0%B2-%D1%81%D0%B5-%D0%B2%D1%8A%D1%80%D0%BD%D0%B0-%D0%B2-%D1%80%D0%B5%D0%B4%D0%B8%D1%86%D0%B8%D1%82%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news676778.html", "text": "Председателят на комисията по отбрана към парламента ген. Попов се върна към армията, но за кратко. То бе сред официалните гости на многонационалното учение „Saber Guardian - 2017“. Учението се проведе под ръководството на Командването на Сухопътните войски на САЩ в Европа със сили и средства на България, САЩ, Грузия, Украйна, Словения, Румъния, Сърбия, Унгария, Литва, Полша, Гърция, Македония, Канада, Италия и Португалия и включваше до 6000 военнослужещи, 1200 единици сухопътна техника и въоръжение, до 80 военни въздухоплавателни средства, средства на противовъздушната отбрана и кораби на флота. Сред официалните гости, които проследиха бойните стрелби на полигоните в „Шабла“, Ново село и в акваторията на Черно море в рамките на националното учение на военноморските сили Бриз 2017, бе и генерал Константин Попов от ГЕРБ и началник на отбраната в периода 9 февруари 2016 г. - 18 януари 2017. „Учението е отговор на нарасналата необходимост от колективни усилия за гарантиране на сигурността и мира в района на Югоизточна Европа, въпреки че мога да уверя, че България е стабилна държава на фона на конфликтите, които ни заобикалят“, коментира генерал Попов. „Това, което видяхме, показа, че формированията на съюзниците и партньорите демонстрират високи бойни способности за отразяване на противникови действия, неутрализиране на терористични групи и противодействие на асиметрични заплахи и способности за поразяване на цели при всякаква метеорологична обстановка в защита на въздушния и морски суверенитет”, заяви генерал Попов.", "date": "2017-07-20", "title": "СРЕД СВОИ! Ген. Попов се върна в редиците на военните (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81%D0%B8-%D1%81%D1%82%D0%B8%D1%81%D0%BD%D0%B0%D1%85%D0%B0-%D1%80%D1%8A%D1%86%D0%B5%D1%82%D0%B5-%D0%B7%D0%B0-%D0%BA%D0%BB%D0%B0%D1%81-%D0%BF%D1%80%D0%BE%D1%81%D0%BB%D1%83%D0%B6%D0%B5%D0%BD-news676736.html", "text": "Въпросът с Клас \"прослужено време\" не стои в дневния ред на правителството. Около тази теза се обединиха синдикатите, вицепремиерът Валери Симеонов и министър-председателят Бойко Борисов след срещата си днес. Лидерът на НФСБ Симеонов заяви, че е изразил лично мнение по този въпрос, като не е очаквал да получи толкова голям обществен отзвук. \"Прецених, че не трябва да изказвам лично мнение, съжалих за широкия отзвук, който се е дал, това не е тема на обществото\", заяви вицепремиера. Той допълни, че прави това извинение без никой да го е искал лично от него и изказа съжаление за отзвука, който е предизвикал с думите си. Лидерът на КТ \"Подкрепа\" от своя страна допълни, че това което е останало е един голям отзвук, който е накарал хората да настръхнат, както и, че са били готови за съпротива, но такава не се е наложила, тъй като темата за \"прослуженото време\" не присъства в дневния ред на правителството. Димитър Манолов допълни, че има работодателски организации, които са душмани на правителството. На свой ред лидерът на КНСБ Пламен Димитров допълнви, че на срещата са се обсъдили темите за доходите, липсващите кадри, реформата в образованието. \"В следващата седмица ще ги обсъдим. За мен е много важно да стане ясно, че клас го няма от 2007 г. Важно е да постигаме съгласие по важните теми на България и да върнем доверието на българските граждани, че имат шанс за бъдещето“, подчерта той", "date": "2017-07-20", "title": "ИЗВЪНРЕДНО И ПЪРВО В ПИК! Синдикатите и правителството си стиснаха ръцете за Клас \"прослужено време\"! Шефът на КТ \"Подкрепа\" намекна за мръсни игри на едрия бизнес"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BE%D1%82%D0%B1%D0%BB%D1%8A%D1%81%D0%BA%D0%B2%D0%B0-%D0%BC%D1%8A%D0%B6%D0%B5%D1%82%D0%B5-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news676749.html", "text": "Ново проучване разкрива кои са най-отблъскващите хигиенни навици през лятото според представителите на двата пола, пише в. \"Дейли експрес\". Вижте какви дребни на пръв поглед неща, могат да отблъснат тотално не само нов ухажор, но и половинката ви. В горещите дни, неизменно съпътствани от отделяне на телесни аромати и течности, често е трудно човек да изглежда постоянно чист и спретнат. Използването на дезодорант например далече не е достатъчно, за да прикрие неприятни миризми. Водени от тази идея и за улеснение на търсачите на летни любовни приключения, от сайта Showerstoyou са направили проучване във Великобритания, за да установят кои са най-отблъскващите хигиенни навици според мъжете и жените. Допитването, обхванало 1467 необвързани на възраст между 18 и 30 години, разкрива различните представи на двата пола за хигиена. Участниците е трябвало да изберат измежду 30 предложения десетте най-отблъскващи привички на противоположния пол, свързани с хигиената, пише „Дарик”. В Топ 10 на най-отблъскващите хигиенни навици според жените попадат: 1. Лош дъх 2. Телесна миризма 3. Неизрязани нокти 4. Мазни ръце 5. Непочистена спалня 6. Опит за прикриване на лоша миризма с евтин одеколон 7. Миризма от гениталиите 8. Миризма на цигари 9. Мръсни дрехи 10. Неспретнат външен вид Топ 10 на най-отблъскващите навици според мъжете включва: 1. Телесна миризма 2. Миризма от гениталиите 3. Лош дъх 4. Лицево окосмяване 5. Телесно окосмяване 6. Миризма на цигари 7. Миризма на изкуствен тен 8. Размазан грим 9. Фалшиви коси и мигли 10. Напукани устни", "date": "2017-07-20", "title": "ВНИМАНИЕ, ДАМИ! Ето какво отблъсква мъжете през лятото"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D1%82%D0%B0%D0%B7%D0%B8-%D1%83%D1%87%D0%B8%D1%82%D0%B5%D0%BB%D0%BA%D0%B0-%D1%81-%D0%B4%D0%B2%D0%B5-%D0%B4%D0%B5%D1%86%D0%B0-%D0%B3%D0%BE-%D0%BD%D0%B0%D0%BF%D1%80%D0%B0%D0%B2%D0%B8-%D1%81-%D1%83%D1%87%D0%B5%D0%BD%D0%B8%D0%BA-%D1%81%D0%BD%D0%B8%D0%BC%D0%BA%D0%B8-news676767.html", "text": "обсъждат и разкриват подробности около потресаващ случай на прелъстяване на невръстен 15-годишен тийнейджър от учителка в гимназия в града, където преди време играеше Димитър Бербатов. В момента е в ход разследване срещу 53-годишната Дебора Лоу, която в младостта си е работила като стюардеса. Учителката е арестувана преди една седмица и е обвинена в сексуални отношения с ученик от училището, в което е преподавала. Шокиращият случай е станал преди две години. Дебора Лоу е омъжена и има две деца от съпруга си, който обаче вече не дели брачното ложе с нея. Самата тя е заявила пред съда, че понастоящем адресът й е в парк за каравани, където живее. Представител на съда е съобщил, че са събрани достатъчно доказателства за вината на 53-годишната учителка и бивша стюардеса, включително и текстови съобщения, които показват, че Дебора Лой е била \"заслепена\" в страстта си към момчето, с което е имала сексуални отношения. Манчестър е шокиран. Местните издания, а вече и националните, гърмят за поредния скандал. Всички", "date": "2017-07-20", "title": "ПОТРЕС! Тази учителка с две деца го направи с ученик (СНИМКИ)"}
{"url": "http://pik.bg/%D1%88%D0%BE%D0%BA-%D0%BA%D0%BD%D1%81%D0%B1-%D0%BE%D0%B1%D1%8F%D0%B2%D0%B8-%D0%BA%D0%BE%D0%BB%D0%BA%D0%BE-%D0%BF%D0%B0%D1%80%D0%B8-%D1%81%D0%B0-%D0%BD%D1%83%D0%B6%D0%BD%D0%B8-%D0%BD%D0%B0-%D1%87%D0%B5%D1%82%D0%B8%D1%80%D0%B8%D1%87%D0%BB%D0%B5%D0%BD%D0%BD%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B7%D0%B0-%D0%B4%D0%B0-%D0%B6%D0%B8%D0%B2%D0%B5%D0%B5-%D0%BD%D0%BE%D1%80%D0%BC%D0%B0%D0%BB%D0%BD%D0%BE-news676751.html", "text": "Заплата не по-ниска от 1143 лева трябва да получава всеки от работещите родители в четиричленно домакинство, за да осигури нужните средства за месечната му издръжка , показва изследване на КНСБ за потребителските цени и издръжката на живот през юни. Нормалната месечна издръжка на живот към средата на тази година за четиричленно домакинство струва 2287 лева и е поскъпнала с 2,7 процента спрямо същия период на миналата година.", "date": "2017-07-20", "title": "ШОК! КНСБ обяви колко пари са нужни на четиричленно семейство, за да живее нормално"}
{"url": "http://pik.bg/%D0%B5%D1%82%D0%BE-%D1%8F-%D0%BC%D0%B0%D0%B3%D0%B8-%D0%B1%D0%B0%D0%B4%D0%B5%D1%80-%D0%BF%D1%80%D0%B5%D0%B4%D0%B8-%D1%82%D1%83%D0%BD%D0%B8%D0%BD%D0%B3%D0%B0-%D1%81%D0%BD%D0%B8%D0%BC%D0%BA%D0%B8-news676806.html", "text": "\"Мис Плеймейт\" Маги Бадер е била натурална красавица преди около десетина години. Лицето й е било доста свежо за разлика от сега, когато е изпито, а чертите й - заострени от слабост. В началото на годината плеймейтката сподели, че има само една пластична операция - на гърдите, но никой не й се върза. Във ВИП средите се говори, че е пипнала носа, скулите и е уголемила горната си устна. Ако критиците са в грешка и Бадер не е излъгала, че няма корекции по лицето, абсолютно възможно е фрапантното деформиране да е следствие на драстично отслабване. Единствената прилика от визията й преди и сега се крие в очите.", "date": "2017-07-20", "title": "Ето я Маги Бадер преди тунинга (СНИМКИ)"}
{"url": "http://pik.bg/%D0%B3%D1%80%D0%B5%D1%85%D0%BE%D0%B2%D0%BD%D0%B0-%D0%B1%D1%80%D0%B0%D0%B4%D1%8A%D1%80%D0%BA%D0%B0-%D0%B7%D0%B0%D0%B1%D1%80%D0%B5%D0%BC%D0%B5%D0%BD%D1%8F-%D0%BE%D1%82-%D0%B7%D0%B0%D0%BC%D0%BE%D0%B6%D0%B5%D0%BD-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-news676784.html", "text": "Слухове, че топлес моделката Силвия Юрукова е бременна все повече обикалят светските среди. Наскоро тя засне сесия с топ фотографа Начо Каменов, на която е с по-пищни форми, което породи клюката, пише \"Хот арена\". \"Жената е висше божествено творение. Във всяка една жена е заложено красивото по природа. Работа на фотографа е да отключи тази природа. Едно от най-важните неща за актовата фотография е пълното доверие на модела към фотографа\", казва Начо Каменов, който е доайен в актовата фотография у нас. Снимките, на които Силвия показва сексапил и провокация пък са без никакъв Фотошоп, гордее се самата тя с този факт. Относно клюката, че е бременна еротичната моделка криела тайната доста добре, а бащата бил заможен бизнесмен, по каквито тя си падала. Еротичният секссимвол наскоро грабна награда и за Фотомодел на годината, на изискано събитие във Варна, където изглеждаше видимо щастлива и не спираше да де усмихва на гостите.", "date": "2017-07-20", "title": "Греховна брадърка забременя от заможен бизнесмен"}
{"url": "http://pik.bg/%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0%D0%B4%D1%83%D0%B2%D0%B0-%D1%81%D0%B2%D0%B8%D1%80%D0%BA%D0%B0%D1%82%D0%B0-%D0%BD%D0%B0-%D1%86%D1%81%D0%BA%D0%B0---%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news676819.html", "text": "Ивайло Стоянов ще е главен съдия на първия домакински мач на ЦСКА-София за новия сезон, който е срещу Лудогорец. Двубоят от втория кръг в Първа лига е в събота (22 юли) от 21:00 часа на стадион \"Българска армия\". Помощници на Сватбата ще бъдат Иво Николаев и Георги Дойнов. За четвърти рефер е назначен Мирослав Иванов, а до двете врати ще са Стефан Апостолов и Георги Иванов.", "date": "2017-07-20", "title": "Сватбата надува свирката на ЦСКА - Лудогорец"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%BA%D0%B0%D0%BA-%D1%81%D0%B5-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0-%D0%B7%D0%B0%D0%BB%D0%BE%D0%B6%D0%BD%D0%B8%D0%BA-%D1%87%D0%B0%D0%BA%D0%B0%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D0%BD%D0%B0-%D1%83%D1%87%D0%B5%D0%BD%D0%B8%D0%B5%D1%82%D0%BE-%D0%B2-%D0%BD%D0%BE%D0%B2%D0%BE-%D1%81%D0%B5%D0%BB%D0%BE-news676737.html", "text": "Най-голямото учение в Черноморския регион за 2017-а година - \"Сейбър Гардиън\" официално приключва днес. На тренировъчния полигон в Ново село ще се проведе мащабна демонстрация на бойни способности между Въоръжените сили на България, Съединените щати, Гърция и Грузия. Стотици военни ще отиграват реален сблъсък с равностоен противник с танкове Т-72, бронирани машини \"Брадли\", хеликоптери \"Апачи\" и Чинук\", самолети Су-25. Демонстрацията включва сценарий по освобождаване на заложник, битка с противникови сили, танкови стрелби. На ВИП-деня в Ново село се очаква да присъстват президентът и върховен главнокомандващ на Въоръжените сили Румен Радев, министърът на отбраната Красимир Каракачанов, командващият Силите на САЩ в Европа генерал Бен Ходжис. \"Сейбър Гардиън 2017\" е най-голямото учение между съюзнически и партньорски държави на НАТО, като България, Румъния и Унгария са страни-домакини.", "date": "2017-07-20", "title": "Военни показват как се освобождава заложник!  Чакат президента Радев на учението в Ново село"}
{"url": "http://pik.bg/%D0%BB%D1%83%D0%B4%D0%B8%D1%82%D0%B5-%D1%81%D0%B0-%D1%81%D1%80%D0%B5%D0%B4-%D0%BD%D0%B0%D1%81-%D1%87%D0%B8%D1%81%D1%82%D0%BE-%D0%B3%D0%BE%D0%BB-%D1%81%D0%B5-%D0%BE%D0%BF%D0%BD%D0%B0-%D0%BD%D0%B0-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%BD%D0%B0%D1%81%D1%80%D0%B5%D0%B4-%D1%81%D0%BE%D1%84%D0%B8%D1%8F-news676787.html", "text": "Чисто гол млад мъж е изскочил на бул. \"Васил Левски\" в столицата тази сутрин и легнал на платното пред идващите автомобили. Случката се е разиграла около 9 часа, а снимки се появиха във фейсбук групата \"Забелязано в София\". Авторката на снимките разказва, че младият мъж е ходил по тротоара с бутилка минерална вода в ръка. Изведнъж той е изскочил на булевард \"Васил Левски\" и е легнал на платното непосредствено преди светофарът на близкото кръстовище да даде зелен сигнал за автомобилите. Все още не е ясно какво е накарало мъжът да легне на платното. Според потребителите на социалната мрежа, версиите са три - изпълнение на бас, експертимент или просто човек с психично заболяване или под влиянието на наркотици. Само преди три дни гол мъж седна на пътното платно на столичния бул.”България” в района на Техникума по текстил. Пристигналите на място полицаи и медицински екип обаче успяха да преместят видимо неадекватния мъж на тротоара.", "date": "2017-07-20", "title": "Лудите са сред нас! Чисто гол се опна на булевард насред София"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B4%D0%B0%D0%B4%D0%B5-%D0%BE%D1%86%D0%B5%D0%BD%D0%BA%D0%B0-%D1%81%D0%BB%D0%B0%D0%B1-2--%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B5%D1%82%D0%BE-%D0%BA%D0%BE%D0%B8-%D1%82%D1%80%D0%B8-%D0%B2%D1%8A%D0%BF%D1%80%D0%BE%D1%81%D0%B0--news676770.html", "text": "Лидерът на БСП Корнелия Нинова обсъжда продажбата на земеделски земи, сезирането на Конституционния съд, цялостната работа на парламента и изтичащия активен сезон пред лятната ваканция  на Народното събрание с президента Румен Радев. Предложих на вниманието на президента да потърсим начин да не продаваме на чужденци земята ни. Да потърсим начин да се ограничи покупката на българска земя на чужденци. Президентът каза, че одобрява посоката, в която вървим, каза след срещата Нинова. Вторият въпрос беше борбата с корупцията и представих позицията ни, че няма да подкрепим закона, който предлага правителството. Те предлагат единен орган, който да обедини Боркор, комисия за отнемане на имущество и т.н. - това е само структурна промяна. И предложението на кабинета е същите лица да останат в тези органи. И хората, които не са се справили, да останат по местата си. Това е имитация на борба с корупцията, възмути се Корнелия. Обсъдихме и че следващият КСНС да засегне темата борба с корупция и бедност, за да се стигне накрая до една истинска борба, а не с имитация, каза още лидерът на БСП. Ние ще поставим на парламентарен контрол какво правителството прави по решението от предходния КСНС, не е изпълнено нищо, посочи Нинова. На въпрос дали е запозната с обвинението по КТБ тя посочи, че ще има коментар на БСП, но поиска срок да се запознае подробно със заключенията на прокуратурата. На въпрос на ПИК за оценка на парламентарния сезон от 1 до 6 Нинова посочи, че е слаб сезонът и постави Слаб плюс. Разглеждат се лобистки закони, отсече тя. В четвъртък депутатите от БСП ще се отчетат за свършеното през сезона. Нинова допълни още, че следващият консултативен съвет ще е през септември, със започването на новия парламентарен сезон.", "date": "2017-07-20", "title": "ИЗВЪНРЕДНО В ПИК TV! Корнелия Нинова даде оценка Слаб (2 +) на депутатите! Ето кои три въпроса постави пред президента Радев и как реагира държавният глава? (ОБНОВЕНА/СНИМКИ)"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B8-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82%D0%B8-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B7%D0%B0%D1%80%D1%8F%D1%82%D0%B0-%D0%BF%D0%BE%D0%B4-%D0%BF%D1%80%D0%BE%D0%B7%D0%BE%D1%80%D1%86%D0%B8%D1%82%D0%B5-%D0%BD%D0%B0-%D1%85%D0%B0%D0%B9%D0%B4%D1%83%D0%BA-%D1%81%D1%8A%D0%B1%D1%83%D0%B4%D0%B8%D0%BB%D0%B0-%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%BE%D1%82-%D1%86%D0%B5%D0%BD%D1%82-news676777.html", "text": "МВР Столични криминалисти разследват инцидент с пиротехника пред столичен хотел. Това съобщиха от пресцентъра на . Служители на СДВР са реагирали светкавично на инцидента, възникнал тази нощ към 2.45 часа. По първоначална информация срещу хотела е била насочен заря. Намиращите се в непосредствена близост полицейски екипи са установили на място лица, чиято съпричастност към случая е в процес на изясняване. Предстои извършване на допълнителен оглед в рамките на образуваното по случая досъдебно производство. Зарята разбуди столичния квартал \"Лозенец\", където звуците от пиротехниката се чуваха отчетливо. Жителите на района се чудеха тази сутрин как е възможно да се пускат фойерверки посред нощ, след като Общината е въвела ограничения за това. Репортер на ПИК стана свидетел на празнично озареното небе, но към момента нямаше яснота кой и откъде точно гърми в този ранен час. Както ПИК съобщи по-рано днес, става въпрос за фойерверки под прозорците на футболния отбор \"Хайдук\" в хотел \"Хилтън\".", "date": "2017-07-20", "title": "Столични криминалисти разследват зарята под прозорците на \"Хайдук\", събудила софиянци от центъра посред нощ "}
{"url": "http://pik.bg/%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%BE%D1%88%D1%83%D1%88%D0%BA%D0%B0%D1%85%D0%B0-115-%D0%B1%D0%BE%D0%BD%D0%B0-%D0%BE%D1%82-%D0%B1%D0%B0%D0%BD%D0%BA%D0%BE%D0%BC%D0%B0%D1%82-%D0%B2-%D0%BB%D0%B5%D0%B2%D1%81%D0%BA%D0%B8-news676825.html", "text": "Неизвестни извършители са откраднали 114 830 лв. от банкомат в гр. Левски. Това съобщи говорителят на Окръжна прокуратура - Плевен прокурор. Рени Кирилова. Кражбата се е случила през нощта във вторник срещу сряда. Банкоматът се е намирал в предната част на магазин, където крадците са успели да проникнат и да отворят банкомата с технически средства. Направени са огледи на местопроизшествието, води се разследване. Има образувано досъдебно производство за кражба.", "date": "2017-07-20", "title": "Неизвестни ошушкаха 115 бона от банкомат в Левски"}
{"url": "http://pik.bg/%D1%82%D1%80%D1%8A%D0%B3%D0%B2%D0%B0-%D1%85%D0%B0%D0%B9%D0%BA%D0%B0-%D0%B7%D0%B0-%D0%BF%D0%B5%D0%B4%D0%BE%D1%84%D0%B8%D0%BB%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news676761.html", "text": "Властите в Германия са извършили обиски домовете на 67 души, заподозрени в използване на интернет платформа за разменяне на детска порнография, предаде АП. Според съобщението на федералната криминална полиция обиските са били извършени в населени места из цялата страна в дните от 5 юли до днес. Иззети са компютри, но полицията не споменава за арести. Смята се, че заподозрените - на възраст от 18 до 80 години - са използвали незаконно платформата Chatstep, за да споделят снимки и видеа на деца, малтретирани сексуално. Германските власти съобщиха, че заподозрените са били разкрити с помощта на администраторите на Chatstep, базирани в САЩ.", "date": "2017-07-20", "title": "Тръгва хайка за педофили в Германия"}
{"url": "http://pik.bg/%D1%81%D1%82%D0%B0%D0%B2%D0%B0-%D0%BD%D0%B0%D0%BF%D0%B5%D1%87%D0%B5%D0%BD%D0%BE-%D0%B8-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB%D0%B8%D1%82%D0%B5-%D0%B8%D0%B7%D0%BB%D0%B8%D0%B7%D0%B0%D1%82-%D1%81-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news676789.html", "text": "Служителите на Варненския затвор подкрепят исканията на работещите в МВР поставени от СФСМВР за по - високи заплати и изработването на нов Закон за МВР. В знак на съпричастност те ще заявят категоричната си подкрепа срещу влошения социален диалог в МВР и ще се включат в протеста на колегите си от гр. Варна, днес. Ръководството на Синдиката на служителите в затворите в България вече изрази официално позиция, че поддържа исканията и недоволството на заетите в МВР и запозна на среща миналия месец Министерството на правосъдието с оценката на синдиката за случващото се в МВР и проблемите в сектора за сигурност.", "date": "2017-07-20", "title": "Става напечено! И надзирателите излизат с полицаите на протест"}
{"url": "http://pik.bg/%D0%BC%D0%B5%D0%B3%D0%B0-%D1%81%D0%BA%D0%B0%D0%BD%D0%B4%D0%B0%D0%BB-%D0%B8%D0%B7%D1%82%D0%B5%D0%B3%D0%BB%D1%8F%D1%82-3-%D0%BC%D0%BB%D0%BD-%D0%BC%D0%B5%D1%80%D1%86%D0%B5%D0%B4%D0%B5%D1%81%D0%B0-%D0%B2-%D0%B5%D0%B2%D1%80%D0%BE%D0%BF%D0%B0-news676791.html", "text": "Съветът на директорите на германския автомобилен производител Daimler реши да разшири кампанията по изтеглянето на коли от марката Mercedes-Benz с дизелови двигатели, съобщиха местните медии. Акцията ще засегне 3 милиона автомобили. \"Дебатът за дизелови двигатели генерира несигурност, особено за нашите клиенти. Решихме да се вземат допълнителни мерки, за да вдъхнем увереност на собствениците на такива автомобили\", каза председателят на УС на Daimler Дитер Цетше. Ще бъдат засегнати всички дизелови двигатели със сертификат Евро-5 и Евро-6. Кампанията, насочена към намаляване съдържанието на азотни окиси в отработените газове на автомобилите с дизелов двигател, ще се проведе в тясно сътрудничество с германските регулатори. За тези цели Daimler възнамерява да задели приблизително 220 млн. евро. От автомобилен гигант също обещават да се борят за чистотата на въздуха в градските райони чрез постепенно електрификацията на гамата. В същото време автомобилният производител не губи вяра в електроцентралите на тежки горива, като посочва, че те \"ще продължат да играят важна роля с оглед на тяхната по-висока ефективност в сравнение с бензинови двигатели.\" На 12 юли германският \"Зюддойче Цайтунг\" съобщи, че в продължение на 8 години - от 2008 до 2016, Daimler е продавала в Европа и САЩ автомобили с недопустимо високи нива на вредни вещества в атмосферата. Пропускът се отнася за 1 млн. коли. Това е продължение на скандала с Volkswagen, който е нейн конкурент. Следователите подозират, че най-големият производител на луксозни автомобили в света използва така нареченото \"анулиращо устройство\". Същото бе използвано от Volkswagen, която през 2015 г. призна, че е манипулирала отчитането на вредните емисии при около 11 млн. дизелови автомобила по целия свят. В същото време германската провинция Бавария прие пакет от мерки, чиято цел е да направи центровете на градовете по-чисти, без обаче да забранява движението на дизелови коли, съобщи Франс Прес. Сред предложенията е безплатно привеждане на дизеловите коли към нормата Евро 5, но и финансови стимули за закупуването на по-нови дизелови коли, отговарящи на Евро 6. Мерките включват също разработването на електрически автомобили, използване на велосипеди, както и разширяване на мрежата на обществения транспорт. Баварските автомобилни компании Audi и BMW са се ангажирали да намалят значително емисиите на азотни окиси поне на половината от дизеловите си коли Евро 5, които са в движение, като създадат софтуер, оптимизиращ процеса на работа на двигателя.", "date": "2017-07-20", "title": "МЕГА СКАНДАЛ! Изтеглят 3 млн. мерцедеса в Европа"}
{"url": "http://pik.bg/%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D1%81-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B3%D0%BB%D0%B0%D0%B2%D0%B0-%D1%81%D0%B8-%D0%BA%D0%B0%D0%B7%D0%B0-%D0%B4%D1%83%D0%BC%D0%B0%D1%82%D0%B0-news676828.html", "text": "прессекретариата на държавния глава В България е необходим широк обществен дебат за дългосрочните последици от либерализирането на продажбата на земеделски земи и придобиването им от чужди граждани, включително извън Европейския съюз. Това заяви днес президентът Румен Радев на среща с председателя на БСП Корнелия Нинова, съобщиха от . Срещата се проведе по инициатива на лидера на БСП и на нея беше подчертано, че страната ни трябва да проучи опита на другите държави - членки от ЕС за регламентиране на продажбата на земеделски земи и за въвеждането на гаранции за националните интереси, преди промяна на действащите закони. „В България се предлага въвеждането на най-либералния режим в тази насока. Необходимо е този дебат да се води и в рамките на Европейския съюз“, заяви на срещата Корнелия Нинова. По време на срещата Корнелия Нинова запозна държавния глава Румен Радев с позицията си за провежданата реформа в българската правосъдна система, както и за предложения нов антикорупционен закон. Според лидера на БСП предлаганите законодателни промени не отговарят на обществения интерес и не гарантират ефективно противодействие на корупцията.", "date": "2017-07-20", "title": "И Румен Радев с коментар след срещата си с Корнелия Нинова! Държавният глава си каза думата за покупката на земи от чужденци"}
{"url": "http://pik.bg/%D0%B4%D0%B8-%D0%B2%D0%B5%D0%BB%D1%82-%D1%81-%D0%BC%D1%80%D0%B0%D1%87%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2-%D0%BD%D1%8F%D0%BC%D0%B0-%D0%B4%D0%B0-%D0%B3%D0%BE-%D0%B1%D1%8A%D0%B4%D0%B5-news676783.html", "text": "Не трябва да притежаваш способностите на пророк, за да разбереш, че любимият проект на Путин няма да стане реалност. Берлин вече схвана, че проектът не се вписва в общото уравнение и ще спаси останалата част от Европа от спорове по този въпрос. И без това „Северен поток 2“ противоречи на всички основни цели на енергийната политика на ЕС. На последното заседание на Съвета на министрите на ЕС по въпросите на околната среда се създаде силен фронт, настояващ Еврокомисията да проведе преговори с Москва за рамковите условия на проекта „Северен поток“. Формално Европейският съвет ще даде мандат на Еврокомисията вероятно след края на лятото. Провеждането на преговори от ЕС означава, че идеята на министъра на външните работи Зигмар Габриел за прокарване на „Северeн поток 2“, заобикаляйки европейските енергийни закони, се е провалила. Доколко бързо ще се удаде на ЕС да съгласува с Русия рамково споразумение, остава неясно. Само че неизбежно е значителното забавяне. „Газпром“ не може да разчита преди изясняване да получи необходимото разрешение от Швеция и Дания. Освен това споразумение между ЕС и Русия трябва да бъде одобрено от Европарламента. Трудно е да се повярва, че някой знае колко пъти ЕП вече е гласувал против „Северен поток-2“. Засега по въпроса за „Северен поток 2“ канцлерката се е окопала зад претексти, за да не трябва да взима позиция по същество по разногласията за мащаба на енергийната зависимост от Русия. Сега Меркел трябва да реши и да предотврати опасното развитие на ситуацията. В западна посока Германия изгражда политически мостове към Еманюел Макрон, за да бъде приведена отново в действие традиционната ос в ЕС. Отношенията с изтока са по-сложни, отколкото бяха преди обединението. За да бъде избегнато противопоставянето на Изтока и Запада вътре в ЕС, от времето на външния министър Ханс-Дитрих Геншер цели поколения немски политици са работили за разширяването на френско-германската ос до триъгълник „Париж-Берлин-Варшава“. Това днес е по-важно, защото Полша е управлявана от много сложни партньори. „Северен поток 2“, който е вреден от гледна точка на екологията и енергийната политика, в настоящата ситуация се превръща и в основен препъникамък за възможен пробив в ЕС. Поради това Берлин не следва да продължава да пилее своята енергия за проекта за газопровода. Ние имаме по-важни неща, които трябва да строим. Тогава 70% от руския газ ще тръгне по балтийското трасе. Само че днес бъдещето на „Северeн поток 2“ изглежда лошо, пише Райнхарт Бютикофер във в. „Ди Велт“, цитиран от БГНЕС.", "date": "2017-07-20", "title": "\"Ди Велт\" с мрачна прогноза: \"Северен поток\" 2 няма да го бъде!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%BE%D1%84-%D0%B3%D0%B5%D0%BE%D1%80%D0%B3%D0%B8-%D0%B1%D0%BB%D0%B8%D0%B7%D0%BD%D0%B0%D1%88%D0%BA%D0%B8-%D0%B7%D0%B0-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D0%BF%D0%B8%D0%BA-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D1%8A%D1%80%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%B4%D0%BE%D0%BA-news675877.html", "text": "\"Президентът Румен Радев първо трябва да се докаже като държавник и някъде през втората половина на мандата би могло да се мисли за нещо по-голямо, за нещо по-мащабно, с оглед на развитието на политическата ситуация в България, защото има едно общо усещане за изхабяване на политическите партии\", каза в сутрешния блок на \"България он еър\" бившият служебен премиер проф. Георги Близнашки. Думите му бяха коментар дали е пготви нов политически проект в страната, който бе разкрит първо от ПИК (ВИЖТЕ В \"ОЩЕ ПО ТЕМАТА\"). \"За първи път имаме разделно управление в лицето на премиера Бойко Борисов и президента Радев. Президентът Плевнелиев беше изцяло под контрола на министър-председателя, докато сега действително се сблъскваме с едно явление, което не е присъщо за нашия политически живот\", поясни Близнашки. \"Редно е министър-председателят веднъж седмично да посещава държавния глава и да го информира за действията на правителството и за предстоящите начинания\", добави Близнашки. А за самия Бойко Борисов заяви: \"В момента той изживява \"лебедова песен\"... Очертава се като една проевропейска фигура, посредник между ЕС и Турция. Една роля, която очевидно му се отдава, но фактът е, че всичко това върви в обичайния за Борисов стил - ден за ден. При него, за съжаление, стратегия няма. Той допуска доста съществени грешки в едни или други изявления, но опозицията е толкова неориентирана, че не успяват дори да засекат\", анализира той. Като грешка посочи изказването на премиера ЕС да стане колективен член на НАТО, което според Близнашки е в разрез със самата идея за създаване на ЕС. Встрани не остана и казусът \"Бузлдужа\". Тук бившият служебен премиер бе категоричен: \"Булзуджа\" е място, свързано с националната памет, трябва да се мисли как да бъде свързано с националната традиция, а не да се превръща в място за партийно поклонение.", "date": "2017-07-20", "title": "ЕКСКЛУЗИВНО! Проф. Георги Близнашки за разкритието на ПИК: Румен Радев  първо трябва да се докаже като държавник и тогава да се мисли за нов политически проект"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%B5-%D0%B2%D1%80%D1%8F%D0%B7%D0%B0-%D1%81-%D0%B3%D1%80%D1%8A%D0%BC-%D0%B8-%D1%82%D1%80%D1%8F%D1%81%D1%8A%D0%BA-%D0%B2-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%BD%D0%B4%D0%BA-%D0%B2%D0%BE%D0%BB%D1%8F-%D1%80%D0%B0%D0%B7%D0%BA%D1%80%D0%B8-news676782.html", "text": "Разкритията за задкулисието около НДК продължават с пълна сила. Според депутатката от \"Воля\" Дора Христова има още един виновен, който е проспал грабежа на двореца. От думите й пред ПИК TV става ясно, че още преди година се е знаело за проблемите там. \"Воля\" няма да приеме замитането на проблема, по думите й. Много неясноти има около този казус и ние очакваме фактите да излязат наяве, сподели тя. Наблюдаваме как институции и политици си прехвърлят горещия картоф, подчерта Дора Христова. Тя очаква бързо фактите да излязат наяве, за да влезе България с чисто лице в председателството.", "date": "2017-07-20", "title": "ИЗВЪНРЕДНО В ПИК! Партията на Марешки се вряза с гръм и трясък в скандала с НДК! \"Воля\" разкри кой още е проспал далаверите на Боршош"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BF%D0%BE%D0%B4%D0%BB%D0%B8-%D0%BC%D0%B5%D1%80%D0%B0%D1%86%D0%B8-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B7%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D0%B1%D1%81%D0%BF-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D1%81%D0%B0--news676852.html", "text": "БСП никога не е имала благородни намерения спрямо Бузлуджа, категоричен е вицепремиерът Валери Симеонов.  Пред ТВ \"Европа\" Симеонов разкри малко известен факт, че социалистическата партия  е поставила пред държавата условие - да стопанисва паметника на Бузлуджа, ако получи в замяна още два парцела с обща площ 20 дка, които се намират на същото място.  При това социалистите са искали държавата да промени статута им и да им даде  право на строеж. Симеонов подозира, че БСП е искала на тях да издигне хотели, да направи ски писта, както  и ветрогенераторен парк. \"БСП поиска ужким да възстанови този паметник срещу определени условия. А те бяха да им се дадат още два парцела на обща площ от 20 дка. Миналата събота бях там. Става въпрос за една чудесна ски писта с влек, която работи.\", посочи Симеонов. По думите му те точно затова са искали и Бузлуджа. \"Естествено.Чули ли сте БСП да възстанови нещо и да го даде на държавата, това е немислимо. Това е нонсенс. Искаха тези парцели - единия е ски писта, на който те искаха държавата да промени предназначението на тези два парцела и да им даде право на строителство. Тази партия освен да консумира, друга дейност не извършва. А другият парцел е идеален за ветропарк. Това бяха условията до министър-председателя, за да им преотстъпи сградата на връх Хаджи Димитър. Никога според мен не са имали благородни намерения. Нищо нямаше да направят. \" През юни в писмо до премиера Борисов от БСП поискаха паметника на Бузлуджа за безвъзмездно ползване за срок от 10 години, като твърдяха, че правото на собственост върху комплекса е тяхна. Впоследствие премиерът подложи предложението на безпрецедентно гласуване на Министерски съвет и то бе отхвърлено.", "date": "2017-07-20", "title": "ЕКСКЛУЗИВНО! Валери Симеонов разкри подли мераци на червените за Бузлуджа: БСП никога не са били безкористни, целта им е да вземат още два терена и да вдигнат хотели и писти!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%BE%D0%B7%D0%B8-%D1%87%D0%BE%D0%B2%D0%B5%D0%BA-news676850.html", "text": "Полицията издирва 47-годишният Ацо Йовановски от македонското село Саса. За последно той е напуснал дома си на 16 юли и оттогава е в неизвестност. Мъжът е висок около 170, с кестенява коса и кафяви очи. Накуцва с единия крак и говори трудно. За последно е бил видн в едно от селата Кюстендилска област близо до границата, но въпреки издирването на полицията до момента няма следа.", "date": "2017-07-20", "title": "ИЗВЪНРЕДНО! Виждали ли сте този човек?"}
{"url": "http://pik.bg/%D0%BC%D1%83%D0%BA%D0%B8-%D0%B1%D1%8F%D1%81%D0%BD%D0%B0-%D0%BD%D0%B0-%D0%BD%D0%BE%D0%B2%D0%B8%D0%BD%D0%B0%D1%80%D0%B8%D1%82%D0%B5-%D0%BF%D0%BE%D0%B3%D1%80%D0%B5%D0%B1%D0%B0%D0%BB%D0%B8-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D1%89%D0%B5%D1%80%D0%BA%D0%B0%D1%82%D0%B0-%D0%B8%D0%B7%D0%B1%D1%83%D1%85%D0%BD%D0%B0-%D0%BC%D0%B0%D0%B9%D0%BA%D0%B0-%D0%BC%D0%B8-%D0%B5-%D0%B6%D0%B8%D0%B2%D0%B0-%D0%B8-%D0%B7%D0%B4%D1%80%D0%B0-news676771.html", "text": "Фалшива новина изпрати актрисата Стоянка Мутафова в гроба. Електронен сайт публикува и разпространи в социалните мрежи твърдението, че една от най-обичаните икони на българския театър е мъртва. , поясни дъщерята на емблематичната актриса. Заглавието на noviniotbulgariaisveta.blogspot.bg откровено заявява “Стоянка Мутафова почина на 95 годишна възраст”. Разпространителят на “новината” пък е написал проникновено послание. Десетки потребители се възмущават от наглостта на фалшивата история, а някои настояват такива деяния да се криминализират. Същата фалшива новина се бе появила в друг сайт през есента на миналата година.", "date": "2017-07-20", "title": "Муки бясна на \"новинарите\", погребали Стоянка Мутафова! Щерката избухна: Майка ми е жива и здрава, Господ ще ги съди"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D0%B0%D0%BA-%D1%81%D0%B5-%D1%80%D0%B0%D0%B7%D1%82%D1%80%D0%B5%D1%81%D0%B5-3-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%81%D1%82%D1%80%D0%B5%D1%81%D0%BD%D0%B0-%D0%BE%D1%85%D1%80%D0%B8%D0%B4-news676868.html", "text": "Ohrid News. В 16:02 часа местно време (17:02 българско) край Охрид е регистрирано земетресение с магнитуд 3 по скалата на Рихтер, предаде Епицентърът се намира на осем км. разстояние от Косел на дълбочина от два км.", "date": "2017-07-20", "title": "Македония пак се разтресе! 3 по Рихтер стресна Охрид"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BC%D1%8A%D0%B6-%D1%81-%D1%84%D0%BB%D0%B0%D0%BD%D0%B5%D0%BB%D0%BA%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B2%D0%BB%D0%B5%D0%B7%D0%B5-%D0%B2-%D0%B1%D0%B0%D1%80-%D0%BF%D1%8A%D0%BB%D0%B5%D0%BD-%D1%81-%D0%B1%D1%83%D0%BB%D1%82%D1%80%D0%B0%D1%81%D0%B8-%D0%B0-%D1%81%D0%B0%D0%BC%D0%BE-%D1%81%D0%BB%D0%B5%D0%B4-%D1%81%D0%B5%D0%BA%D1%83%D0%BD%D0%B4%D0%B8-%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BF-news676854.html", "text": "Мъж с фланелка на Левски сътвори истинско безумие на плажа в Бургас. Той влезе в една от кръчмите, в която са се настанили фенове на Ботев (Пловдив). След буквално секунди младежът започна да крещи \"Помощ, помощ!\", а дошлите веднага полицаи го изведоха, но той вече беше гол до кръста. Намесата на полицията предизвика и спречкване между бултрасите и органите на реда, но всичко се размина без сериозни последствия. Фен на канарчетата също бе отведен, но след като му бе направена справка и се доказа, че не е взел участие в инцидента, бе освободен. Неразумният привърженик на \"сините\" пък бе отведен с патрулка, твърдят от \"Пловдив дерби\". Тази вечер Ботев и Левски играят важни срещи от втория птедварителен кръг на Лига Европа. \"Канарите\" ще спорят с Бейтар, а \"сините\" с Хайдук Сплит. Мачът в Бургас е с начален час 20:30, а този на \"Герена\" започва в 20:00. Огромен брой бултраси ще подкрепят \"жълто-черните\" на стадиона в Лазур.", "date": "2017-07-20", "title": "Екшън! Мъж с фланелка на Левски влезе в бар пълен с бултраси! А само след секунди... (ШОКИРАЩИ ПОДРОБНОСТИ)"}
{"url": "http://pik.bg/%D0%BA%D0%BE%D0%BB%D0%B0-%D0%BF%D0%BB%D0%B0%D0%BC%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%88%D0%BE%D1%84%D1%8C%D0%BE%D1%80%D1%8A%D1%82-%D1%81%D0%B5-%D0%BE%D0%BA%D0%B0%D0%B7%D0%B0-%D0%B1%D0%B5%D0%B7-%D0%BF%D0%BE%D0%B6%D0%B0%D1%80%D0%BE%D0%B3%D0%B0%D1%81%D0%B8%D1%82%D0%B5%D0%BB-news676830.html", "text": "Автомобил пламна в ЖР Тракия до пазара, пише Пламъци се извисили от предницата на колата. Водачът веднага изскочил от превозното средство. Оказало се, че няма пожарогасител, и други шофьори наскачали, за да гасят пламъците. Млад пловдивчанин се притекъл на помощ и впръскал пяна под капака. На място е екип на пожарната. За щастие няма пострадали.Хората в района се възмущават как колата е минала технически преглед без така необходимия пожарогасител. Най-вероятно става въпрос за неизправноист на електрическата система. Трафик.бг.", "date": "2017-07-20", "title": "Кола пламна в Пловдив, шофьорът се оказа без пожарогасител"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%BD%D0%B8-%D1%81%D0%B0%D0%BB%D0%B8%D1%87-%D0%BD%D0%B0%D1%80%D1%83%D1%88%D0%B8-%D0%BE%D0%B1%D0%B5%D1%82%D0%B0-%D1%81%D0%B8-%D0%B7%D0%B0-%D0%BC%D1%8A%D0%BB%D1%87%D0%B0%D0%BD%D0%B8%D0%B5-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD-news676840.html", "text": "Ани Салич наруши обета си за мълчание във Фейсбук заради разтърсваща история, видя ПИК. На водещата й писнало от бездушието и безхаберието, което царяло навсякъде и решила да сподели трагедията на майка с болно дете. Ето какво написа тя: Спрях да пиша във Фейсбук заради всеобщата омраза на всички към всичко. Сега обаче не мога да се въздържа,защото ми писна от бездушието и безхаберието навсякъде. Моля вижте снимките по-долу и се запознайте с Бояна и Гергана. Гергана е самотна майка, изоставена от мъжа си след като родила Бояна и се оказало,че детето е със спина бифида...това означава- с отворен гръбнак.... Подобни деца обичайно ги изоставят,за да завършат живота си по домове,без да помръднат от леглото. А Гергана си взе детето и започна битката, за да може сега Бояна да ходи,да учи, да гони гущерите и котките на село.. И така де-познавам ги много години...имаше няколко операции в чужбина...ипотека на къщата и постоянна битка с околните... Днес обаче изпитах безсилие,когато Гергана се обади плачейки,за да каже,че не знае какво да прави и как да помогне на дъщеря си...от снощи плаче от болки, крака й е надут...ходили в Токуда...не знаят как да помогнат...ходили в Пирогов...не.знаят как да помогнат...отишли в Педиатрията...от тримата ревматолози. ..двама били в отпуск, а Директорката в Педиатрията й казала, че работят само с часове, а не по спешност..да си запишела час.. Боже, боже...кой да молиш...кой да викаш на помощ...във България дето казват щяла да изчезне след 40 години, в България, където не се раждали българчета,където подариха 2 милиарда на един хитрец банкер,а не намериха 20 милиона,за да се направи съвременна детска болница,за да се лекуват българчетата... Така де...слава богу след обаждания тук и там доц.Стефанов, който е в отпуск ги прегледа и благодарение на него ги приеха в болницата като диагнозата по думите на майката е сепсис и било въпрос на часове битката на Гергана за Бояна да бъде загубена... Та това е накратко историята на една българска майка и дъщеря...но колко ли още такива майки има,на които никой не е успял да помогне...защото онези горе, от които зависи България да я има, да се раждат българчета и да не изчезне българския род, просто не им пука! Дано поне не забравят,че и Рая и Ада са тука на Земята,а не горе на небето и накрая всеки ще си получи заслуженото, дано най-после да разрешат да се направи Българска държавна детска болница,каквито има и в Румъния,и в Македония,и в Гърция,че и в Турция,но не и у нас!", "date": "2017-07-20", "title": "ПЪРВО В ПИК! Ани Салич наруши обета си за мълчание във Фейсбук! Водещата направи изключително разтърсващо послание....(СНИМКИ)"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%B7%D0%B0-%D0%BE%D1%82%D1%80%D1%8F%D0%B7%D0%B0%D0%BD%D0%B8%D1%82%D0%B5-%D0%BE%D1%82-%D1%87%D1%83%D0%B6%D0%B4%D0%B8-%D1%81%D0%BF%D0%BE%D0%BD%D1%81%D0%BE%D1%80%D0%B8-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8-%D0%B4%D0%BE%D1%80%D0%B8-%D0%B8-%D0%B1%D0%B5%D0%B7-%D0%B7%D0%B0%D0%BA%D0%BE%D0%BD-%D1%81%D1%8A%D0%B4%D0%B8%D0%B8%D1%82%D0%B5-%D0%BD%D0%B5-%D1%82%D1%80%D1%8F%D0%B1%D0%B2-news676831.html", "text": "Защо са лишени съсловните организации на съдиите от получаване на пари от чужди фондации? На този въпрос отговори пред Би Ти Ви бившият конституционен съдия и депутат от ГЕРБ Георги Марков. Не е редно да получават такива пари. Съдът, прокуратурата и следствието не е школа за преквалификация. Ако те искат да се усъвършенстват или да питат нещо, могат да се обръщат към следващите инстанции в съда, отсече Георги Марков. Те не могат да взимат пари от никого освен от своя членски внос. Или да поканят Герджиков да им изнесе лекция, Оги няма да им вземе и пари, допълни Марков. Представете си - този, който дава пари, може да стане страна по дело, и тогава кой ще решава делата, посочи още Марков. А на въпрос дали е възможно да се забрани и на лекарите да ходят на специализации, при условие, че обучението е плащано от фармацевтични организации, той отговори, че сега става дума за съдии, а когато има глава в Конституция, че лекарите са независими, тогава и за тях може да има забрана. Ти представяш ли си Бербатов да направи фондация в Лондон и в Германия да хрантути местните съдии, как ще го приемат това Тереза Мей и Ангела Меркел, запита реторично водещата Марков. За 9 години съм писал близо 10 решения в защита на независимата съдебна власт, когато бях конституционен съдия, припомни Георги Марков. Дори и без закон магистратите нямат право да получават отникъде пари. Но понеже няма пряко приложение на законите у нас, затова аз станах и защитих този проект на Данаил Кирилов, допълни той. Знам, че съдиите не са нито животновъди, нито строители, нито фермери, и не знам какви пари могат да получават. Дълбоко съм убеден в това и считам, че влизането на България в ЕС не значи загуба на суверинитет, посочи още Марков. Видях нашата президентша г-жа Радева разглежда една градина с другите първи дами и с тях един мъж, а мъжът се оказа съпруга на един премиер от ЕС. Честито, да живее неолибералната демокрация. Мерси, аз съм за нелибералната,  каза още Марков. Нашите новини са, че Яни Янев клал някакъв. Яни коли само животни и ги изнася, а този с 4 промила....не го е клал той. Това са нашите новини, коментира на финала Георги Марков.", "date": "2017-07-20", "title": "Георги Марков за отрязаните от чужди спонсори магистрати: Дори и без закон, съдиите не трябва да получават пари отникъде"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D1%81%D0%B0%D1%89-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%BD%D0%B0-%D0%BF%D0%BE%D1%81%D1%82%D0%B0-%D1%81%D0%B8-%D0%B2%D1%8A%D0%BF%D1%80%D0%B5%D0%BA%D0%B8-%D0%BA%D1%80%D0%B8%D1%82%D0%B8%D0%BA%D0%B8%D1%82%D0%B5-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news676842.html", "text": "AFP, цитирана от \"Фокус\". Главният прокурор на САЩ Джеф Сешънс заяви, че възнамерява да остане на поста си въпреки критиката, отправена от президента Доналд Тръмп, предаде На въпрос по време на пресконференция дали планира да подаде оставка Сешънс заяви че има „честта да служи като главен прокурор“. „Планирам да продължа да правя това, докато е правилно“, добави той. По-рано в интервю Тръмп заяви, че никога не би избрал Сешънс за поста, ако е знаел, че той ще се оттегли от разследването на предполагаемата руска намеса в изборите в САЩ.", "date": "2017-07-20", "title": "Главният прокурор на САЩ ще остане на поста си, въпреки критиките на Доналд Тръмп"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%BA%D1%80%D0%B0%D0%B9%D0%BD%D0%B0-%D0%BB%D0%B5%D0%B2%D0%B8%D1%86%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD-%D0%B7%D0%B0-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D0%B0-%D1%81-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-news676841.html", "text": "NewEurope, цитиран от \"Фокус\". Лидерът на френската крайна левица Жан-Люк Меланшон е разследван за корупция във връзка с възможни фиктивни работни позиции в Европейския парламент, предаде Разследването за възможно злоупотреба със средства на Европейския парламент от членове на редица френски политически партии е разширено така, че да обхване и Меланшон. Според френската преса трима души, които са били асистенти на политика в ЕП в периода от 2009 до 2017 г. ще бъдат разследвани. Меланшон, сега депутат във френския парламента е опонент на президента Еманюел Макрон и отрича да е злоупотребявал със средства.", "date": "2017-07-20", "title": "Лидерът на френската крайна левица разследван за злоупотреба с европейски средства"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B8%D0%BC%D0%BD%D0%B0%D1%81%D1%82%D0%B8%D1%87%D0%BA%D0%B0%D1%82%D0%B0-%D1%86%D0%B2%D0%B5%D1%82%D0%B8-%D0%B8%D0%B7%D1%87%D0%B5%D0%B7%D0%BD%D0%B0-news676827.html", "text": "Откакто се депресирала, Цветелина престанала с обиколките по дискотеките и екскурзиите в чужбина. Не излизала навън дори с приятеля си – футболиста Александър Любенов. Не вдигала телефона на приятелките си и не откликвала на поканите на бившите си съотборнички, които вече летуват дружно край морето. Близките на Стоянова също били изплашени от рязката промяна в настроението й. Баба й, която била единственият човек, който бил наясно с мотива й да полети от 6-ия етаж, отново била изправена на нокти. Цветелина Стоянова потънала вдън земя дни след като се навърши 1 година от злощастния й скок от 6-ия етаж, при който едва не загина. Вече цял месец гимнастичката буквално не излизала от дома си и ограничила контактите си до минимум. Запознати твърдят, че златното момиче изпаднало в нова депресия, спомняйки си фаталния й скок от балкона на родния й дом. Цвети не могла да понесе и противоречивите мнения, които, след като си стъпи на краката и оздравя почти напълно, породи масово с поведението си. Шампионката бе критикувана предимно за фолкаджийския си външен вид и разюзданото си поведение по нощните барове на София, чиито посещения тя оправдаваше с факта, че през годините на усилени тренировки не е имала възможност да се порадва на никакви младежки забавления. По време на възстановяването си златното момиче работело с десетки психолози, но подобрението било моментно и тя все още получавала кризи. Заедно с желанието й за социален живот си отишло и това да се занимава със свой бизнес, чиито основи гимнастичката тъкмо бе започнала да поставя. Цвети даде заявка, че ще се занимава с мода, предлагайки ново поколение дънки, декорирани с камъни уникати. И тази дейност фаталната шампионка зарязала. Единственото, от което все още не се била отрекла, бил договорът със столична клиника за естетична медицина, чието рекламно лице станала срещу добра сума пари.", "date": "2017-07-20", "title": "ЕКСКЛУЗИВНО В ПИК И \"РЕТРО\"! Гимнастичката Цвети изчезна!  "}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D0%BD%D0%B0%D0%B4%D1%80%D1%83%D1%81%D0%B0%D0%BD%D0%B0-%D0%BE%D1%82%D0%BD%D0%B5%D1%81%D0%B5-%D0%B5%D1%81%D1%82%D0%BE%D0%BD%D1%81%D0%BA%D0%B8-%D1%82%D1%83%D1%80%D0%B8%D1%81%D1%82-%D0%BD%D0%B0-%D0%B7%D0%B5%D0%B1%D1%80%D0%B0-%D0%B2-%D0%B1%D1%83%D1%80%D0%B3%D0%B0%D1%81-news676794.html", "text": "Млада шофьорка прати в реанимация естонски турист. Инцидентът е станал тази сутрин около 09.05 ч. на ул. „Свети Власий” в Свети влас, в района на пешеходната пътека до комплекс „Антония” в посока Несебър – Свети влас, съобщиха от полицията. 20-годишната Ваня Д. от жк \"Меден рудни\" шофирала „Ситроен Ксара” буквално помела пресичащия по пешеходната пътека естонски турист Сергей Т. 56-годишният мъж е в тежко състояние. Той  е откаран в УМБАЛ – Бургас и настанен за лечение в отделение „Реанимация” с диагноза „политравма”, с опасност за живота. По случая е образувано досъдебно производство.", "date": "2017-07-20", "title": "ЖЕСТОК УДАР! Надрусана отнесе естонски турист на \"зебра\" в Бургас"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B4%D0%BE%D0%B3%D0%BE%D0%B2%D0%BE%D1%80%D1%8A%D1%82-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BD%D0%B8-%D0%B8%D0%BD%D1%82%D0%B5%D1%80%D0%B5%D1%81-news676881.html", "text": "„Плюс Инфо“. Според министъра на външните работи на Македония Никола Димитров договорът за добросъседство с България не заплашва националния интерес на Македония, предаде македонската медия „Обществеността ще има поглед и ще получи време, за да обсъди договора за добросъседство с България“, заяви министърът. Той добави, че този договор не застрашава националния интерес на Македония. Във връзка с поведението на ВМРО-ДПМНЕ относно споразумението Димитров заяви, че опозицията възнамерява да разруши това, което вече е договорено.", "date": "2017-07-20", "title": "Външният министър на Македония: Договорът с България не застрашава националния ни интерес"}
{"url": "http://pik.bg/%D1%81%D0%B0%D1%89-%D0%B8-%D0%B5%D0%B2%D1%80%D0%BE%D0%BF%D0%BE%D0%BB-%D1%81%D0%B0-%D1%80%D0%B0%D0%B7%D0%B1%D0%B8%D0%BB%D0%B8-%D0%BF%D0%B0%D0%B7%D0%B0%D1%80%D0%B8-%D0%B2-%D1%82%D1%8A%D0%BC%D0%BD%D0%B0%D1%82%D0%B0-%D0%BC%D1%80%D0%B5%D0%B6%D0%B0-%D0%BD%D0%B0-%D0%B8%D0%BD%D1%82%D0%B5%D1%80%D0%BD%D0%B5%D1%82%E2%80%9C-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%89%D0%B8-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news676839.html", "text": "AFP, цитирана от \"Фокус\". Полицията на САЩ и Европол обявиха, че са разбили два огромни магазини в „тъмната мрежа на интернет“, които са позволявали анонимна продажба на наркотици, софтуерни вируси и оръжие, предаде Главният прокурор на САЩ Джеф Сешънс обяви, че интернет сайтовете „АлфаБей“ и „Ханза“ са имали десетки хиляди продавачи на дрога и други незаконни стоки, предлагащи на повече от 200 хил. клиенти по целия свят. „Този случай, разследван от агенти и прокурори, показва, че никой не може да се укрие. Ще ви намерим, ще разбием мрежата ви и ще ви съдим“, заяви Сешънс в предупреждение срещу търговците в „тъмната мрежа“.", "date": "2017-07-20", "title": "САЩ и Европол са разбили пазари в \"тъмната мрежа на интернет“, предлагащи наркотици"}
{"url": "http://pik.bg/%D0%B2%D0%BE%D0%B4%D0%B5%D0%BD%D0%B0%D1%82%D0%B0-%D0%BE%D1%82-%D1%81%D0%B0%D1%89-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%81%D1%8A%D0%BE%D0%B1%D1%89%D0%B8-%D0%B7%D0%B0-%D0%BD%D0%B0%D0%BD%D0%B5%D1%81%D0%B5%D0%BD%D0%B8-26-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D0%B2-%D1%80%D0%B0%D0%B9-news676844.html", "text": "РИА Новости, цитирана от \"Фокус\". Водената от САЩ международна коалиция, бореща се срещу „Ислямска държава“ съобщи, че е нанесла за последните две денонощия 26 въздушни удара по позициите на терористите в района на сирийския град Ракка, предаде „Унищожени са шест огневи позиции на терористите, оръжеен склад и тунели“, пише в съобщение на коалицията. От там посочиха, че удари по терористите са нанесени и на други места в Сирия и в Ирак.", "date": "2017-07-20", "title": "Водената от САЩ коалиция срещу \"Ислямска държава\" съобщи за нанесени 26 въздушни удари в района на Ракка"}
