{"url": "http://pik.bg/%D0%B8%D0%B3%D1%80%D0%B8-%D0%B7%D0%B0-%D0%BD%D0%B0%D0%BF%D1%80%D0%B5%D0%B4%D0%BD%D0%B0%D0%BB%D0%B8-%D1%81%D0%B5%D0%BA%D1%81-%D0%BB%D1%8E%D0%BB%D0%BA%D0%B0---%D0%BA%D0%B0%D0%BA%D0%B2%D0%BE-%D0%B5-%D0%B8-%D0%BA%D0%B0%D0%BA-%D1%81%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-news760147.html", "text": "Е, при използването на секс люлка, ситуацията може да бъде малко по-смущаваща поне първия път. Представете си люлка в истинския смисъл на думата, но за възрастни - с малко повече въжета, вериги, каиши и хватки, на които да увиснете в секс поза, но във въздуха. Звучи шокиращо, нали? Но с малко повече доза смях, който да потуши напрежението, всичко си идва на мястото. Секс люлка може да намерите в повечето секс шопове, като вариациите са няколко. Може да има собствена стойка или да се окачва на тавана или на касата на вратата, например. Сексуалното люлеене е нещо, което може да ви изведе до нови върхове на възбуда. Позите си почти идентични като тези, които практикуввате всеки път в леглото си, например, но с тази разлика, че висите във въздуха. Представете си да правите секс върху хамак, като люлеенето допълнително спомага за сексуалното ви удоволствие и дълбокото приникване. Секс люлката е нещо, което може да ви помогне да експериментирате с движения и пози, които са непосилни за изпълнение върху леглото. Има и елемент на завръзване, което пък прави секс люлките идеална част от БДСМ секса. Изглежда изтощително цялото това висене, но всъщност секс люлките са направени така, че да имате няколко опорни точки, така че да се чувствате напълно удобно и без излишно напрежение да се отпуснете във въздуха. По-трудно и смущаващо е качването на секс люлка. Ето защо секс люлката е по-скоро играчка за двойки със стабилна връзка и взаимно доверие, за да не се чувствате притеснени от акробатичните номера, които правите, за да се закачите на люлката. Обичате ли да експериментирате в леглото? Ето едно авантюристично предизвикателство - секс люлка. Сподели:", "date": "2018.06.23", "title": "ИГРИ ЗА НАПРЕДНАЛИ: Секс люлка - какво е и как се използва"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D0%B7%D0%B0%D0%BB%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA%D0%B0-%D0%B1%D0%B5%D0%B3%D0%BB%D0%B5%D1%86-news760246.html", "text": "Поздравявам всички служители в системата на МВР, които участваха в издирването на избягалия затворник. Професионалната им работа успя да върне в затвора беглеца и да предотврати евентуално негово следващо престъпление. Това написа на страницата си във Фейсбук бившият вътрешен министър и настоящ председател на ПГ на ГЕРБ Цветан Цветанов. \"Благодаря и на всички граждани за подадените сигнали и активното съдействие на органите на реда по време на издирването. Това за пореден път доказа, че когато държавата и гражданите работят заедно резултатите винаги идват\", отбеляза още Цветанов. Сподели:", "date": "2018.06.23", "title": "Цветанов с горещи думи след залавянето на затворника беглец"}
{"url": "http://pik.bg/%D0%BD%D0%B8%D0%BA%D0%BE%D1%81-%D0%BA%D0%BE%D1%86%D0%B8%D1%8F%D1%81-%D1%80%D0%B0%D0%B7%D0%BA%D1%80%D0%B8-%D0%B2%D0%B0%D0%B6%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%BC%D0%B5%D0%B6%D0%B4%D1%83-%D0%B3%D1%8A%D1%80%D1%86%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news760117.html", "text": "На официалния „Ютуб“ канал на Министерството на външните работи на Гърция е публикувано интервюто на Никос Коцияс, ръководителя на ведомството, пред гръцката телевизия „Антена“. В хода на предаването дипломатът каза, че партията на македонците в Гърция „Виножито“ е група приятели и добави, че с договора за промяна на името на Македония се забранява дискусията за съществуване на македонско малцинство в Гърция. Това предава скопското електронно издание „МКД“, цитирано от Агенция \"Фокус\". „Договорът забранява това. В споразумението има член именно за това. В член 49 от Конституцията на Северна Македония се казва, че БЮРМ (Бивша югославска република Македония) се грижи за македонското малцинство извън нейната територия. Този член ще бъде променен по подобие на член 118 от Конституцията на Гърция, в който се казва, че Гърция защитава гърците, които живеят в странство. Има голяма разлика във формулировката. „Гърци, които живеят в странство“ и това, което се казва в член 49“, обясни Коцияс. Сподели:", "date": "2018.06.23", "title": "Никос Коцияс разкри важни подробности за договора между Гърция и Македония"}
{"url": "http://pik.bg/%D0%BC%D0%B0%D0%BD%D0%B8%D1%8F-%D0%BF%D1%80%D0%BE%D0%BC%D0%BE%D1%86%D0%B8%D0%B8-%D0%BF%D0%BE%D0%B4%D0%BB%D1%83%D0%B4%D0%B8%D1%85%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%BA%D0%B8-news760159.html", "text": "В магазин за обувки на ликвидация се намират сандали от 10 лева. Полусезонни промоции на дрехи и обувки подлудиха нежната половина на Пловдив. Едни от най-големите магазини на Главната обявиха намаления и ликвидации в средата на седмицата. Опашките в голяма част от магазините са огромни. Купчини от изпробвани и оставени по пробните и около тях дрехи заливат сръчните работнички, които едва смогват да ги върнат по закачалките. А намаленията наистина са значителни - топли суитшърти, стрували в първите месеци на годината по 40 или 50 лева, сега се продават за 10 - 12. Дамски сака с оригинален етикет 75 лева, в момента струват по 40 лева. Първите модели на рокли и тениски, които бяха изложени в началото на пролетта, сега се разпродават за цени от 5 до 17 лева. Няма артикул от по-залежалите, който да е по-скъп от това. Поне 5 са обектите с намалени цени само по Главната. В проценти отстъпките достигат до 50%, пише още \"Марица\". Сподели:", "date": "2018.06.23", "title": "МАНИЯ! Промоции подлудиха пловдивчанки"}
{"url": "http://pik.bg/%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%B0%D1%82%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%82%D1%81%D0%BB%D0%B0%D0%B1%D0%B2%D0%B0-%D1%85%D1%83%D0%BB%D0%B8%D1%82%D0%B5-%D0%BA%D1%8A%D0%BC-%D1%81%D0%B0%D1%89-news760164.html", "text": "През последните няколко месеца Плакати и афиши, показвани в столицата Пхенян и други градове, обикновено представяха САЩ като брутален империалистически агресор, а Южна Корея или Япония като отявлени съюзници на Вашингтон. Ала посетители в изолираната комунистическа държава твърдят, че са видели тези плакати, . си, което е знак, че страната започва да свежда неотдавнашното дипломатическо размразяване до обикновените хора, пише \"Нюз.бг\". Огромното мнозинство от севернокорейците нямат почти никакъв достъп до информация, така че държавните медии и пропагандата на режима имат далеч по-голямо въздействие, отколкото в други части на света. С традиционното представяне на САЩ като основен враг, пропагандата не спира да показва по какъв начин ще отговори Пхенян, изобразявайки ракети, разрушаващи САЩ или войски, които разбиват нашествениците. Плакатите са предназначени да вдъхновяват патриотизма, да изграждат доверие в държавното ръководство и да дават представа, че борбите за живот са за по-голяма слава на страната. \" \", изтъква Андрей Абрахамиан от Университета Грифит пред БиБиСи, като допълва: \"Те сигнализират за тежки времена и за по-твърда линия на САЩ към гражданите на Северна Корея. Те .\" Така че когато времената са по-позитивни, пропагандата също ще бъде такава. След месеци на заплахи с война, Северна Корея тази година проведе исторически срещи на високо равнище както с Южна Корея, така и със САЩ, обещавайки - макар и неясно - да се откаже от ядрения си арсенал и да работи за мир. Чуждестранни гидове, които развеждат туристически групи в изолираната страна, казват, че през последните месеци . На мястото на агресивната реторика, сега , като се приветства Декларацията от Панмичжон, подписана на срещата на високо равнище между двете Кореи на 27 април. \" \", разкрива Роуън Биърд, тур мениджър в туристическа фирма. \"От пет години работя в Северна Корея, като \", допълва той. пропагандата в Северна Корея е променила тона и тематиката си. заменени от пропаганда, в която се прославя икономическия прогрес на страната и сближаването между Северна и Южна Корея Водещите официозни вестници в тоталитарната държава също са променили тона Огромните плакати обикновено се увеличават, само когато нещата в международен план са лоши намаляват, когато напрежението отслабва разказът на пропагандата отчетливо се е променил фокусът е върху по-позитивни послания Всички антиамерикански плакати, които обичайно виждам около пл. \"Ким Ир Сен\" и в магазините, всички те просто изчезнаха никога преди не съм виждал да изчезват напълно Сподели:", "date": "2018.06.23", "title": "Пропагандата в Северна Корея отслабва хулите към САЩ"}
{"url": "http://pik.bg/%D0%BD%D0%B0%D0%B4%D0%B5%D0%B6%D0%B4%D0%B0-%D0%BD%D0%B5%D0%B9%D0%BD%D1%81%D0%BA%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%82%D1%83%D1%80%D1%86%D0%B8%D1%8F-%D0%B8%D0%BC%D0%B0%D1%82-%D1%81%D0%B5%D1%80%D0%B8%D0%BE%D0%B7%D0%B5%D0%BD-%D0%B7%D0%B0%D0%BB%D0%BE%D0%B3-news760162.html", "text": "Дипломатът ни смята, че с начина си на гласуване на вота за президент и парламент обществото ще покаже как иска да бъде управлявано в следващите години. \"Ако Ердоган бъде преизбран, Турция ще се превърне в президентска република”, коментира Нейнски. Тя е категорична, че независимо от резултатите от изборите, добрите отношения между София и Анкара трябва и ще продължат. \"Изборите, които ще се проведат в Турция в неделя, имат сериозен залог. Той е промяна на политическата система”. Това каза посланикът ни в Анкара Надежда Нейнски, предаде Нова телевизия. Сподели:", "date": "2018.06.23", "title": "Надежда Нейнски: Изборите в Турция имат сериозен залог"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D1%80%D0%B0%D0%B7%D1%82%D0%BE%D0%B2%D0%B0%D1%80%D0%B2%D0%B0%D1%89%D0%B0-%D0%B4%D0%B8%D0%B5%D1%82%D0%B0-%D1%81-%D0%BF%D0%BB%D0%BE%D0%B4%D0%BE%D0%B2%D0%B5-%D0%B8-%D1%87%D0%B0%D0%B9-news760145.html", "text": "Разтоварваща диета с плодове и чай - нещо полезно за всеки през летните горещини: Между храненията може да се яде по един плод. Това не е диета, която трябва да се прилага продължително време. Най-много 7-8 дни трябва да се внимава да не се изтощи организмът. Диетата може да се прилага един път на два месеца. Ако го правите за първи пътпробвайте три дни на плодове и после три дни захранване. Може да започнете с леки зеленчукови пасирани супи или варени зеленчуци с ориз. Дневно може да се приемат около два килограма плодове, по ваше желание може да е само един плод, както и комбинация от няколко. Освен тях е разрешено единствено вода, билков/черен чай с мед и лимон и едно кафе на ден. Най-добри помощници при изгарянето на мазнините са киви, цитрусови плодове, ябълки и круши. Избягвайте бананите. Плодовете, които могат да се консумират небелени, яжте с кората, като преди това измийте добре. В кората са витамините и така необходимата целулоза. Ходене пеша и дълги разходки като допълнения към тази диета ще ви помогнат да свалите килограми неусетно. Сподели:", "date": "2018.06.23", "title": "Полезно! Разтоварваща диета с плодове и чай"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%B0%D0%B4%D0%B0%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D0%B2%D0%BE%D1%82%D1%8A%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BC%D0%B8%D0%BD%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87-news760250.html", "text": "Вотът на недоверие няма да мине. Няма да има предсрочни избори. Да, ще има промени в кабинета, смяна на министри, на зам.-министри. Този път кабинетът ще си довърши мандата, но ще има протести. Особено активни ще бъдат недоволните във всякакви сфери наесен. Предсрочни избори обаче на страната не са нужни. Това заявява пред \"Марица\" Теодора Стефанова, по-известна като \"гадателката на Берлускони\". Тя отговаря и на въпроси, свързани с Мондиала и прогнозира кой ще спечели световната купа в Русия. На въпрос кои отбори ще отидат на четвъртфинал, тя отговаря: \" Сподели:", "date": "2018.06.23", "title": "ЕКСКЛУЗИВНО! Гадателката на Берлускони: Вотът на недоверие няма да мине! Няма да има предсрочни избори"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-14-%D0%BE-%D0%BC%D1%8F%D1%81%D1%82%D0%BE-%D0%B2-%D1%81%D0%B2%D0%B5%D1%82%D0%B0-%D0%BF%D0%BE-%D0%BF%D0%BB%D0%BE%D1%89%D0%B8-%D0%B8-%D0%BF%D1%80%D0%BE%D0%B4%D1%83%D0%BA%D1%86%D0%B8%D1%8F-%D0%BD%D0%B0-%D1%87%D0%B5%D1%80%D0%B5%D1%88%D0%B8-news760166.html", "text": ". Около 50 кметства, читалища, клубове, детски градини и училища участват в конкурс за най-добре аранжирана маса, щанд с череши, съобщава БНР. \"68 страни отглеждат череши. \", обяснява проф. Димитър Домозетов, директор на института по земеделие. Гостите от страната и чужбина опитват от плодовете и сладката и сиропите произведени от тях. На щандовете позират . Традиционния празник на черешата в Кюстендил - 11-и поред, беше открит днес България по площи и продукция се нарежда на 14-то място в света кюстендилски невести, в традиционните носии - \"касмири\" Сподели:", "date": "2018.06.23", "title": "България е 14-о място в света по площи и продукция на череши"}
{"url": "http://pik.bg/%D1%80%D0%B0%D0%B7%D0%B4%D0%BE%D1%80-%D0%B7%D0%B5%D0%BC%D0%B5%D0%B4%D0%B5%D0%BB%D1%86%D0%B8%D1%82%D0%B5-%D0%BD%D0%B0-%D1%81%D0%BF%D0%B0%D1%81-%D0%BF%D0%B0%D0%BD%D1%87%D0%B5%D0%B2-%D0%BD%D0%B0%D0%BF%D1%83%D1%81%D0%BA%D0%B0%D1%82-%E2%80%9E%D0%B1%D1%81%D0%BF-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%9D-news760259.html", "text": "ПП „Земеделски съюз Александър Стамболийски” реши да напусне Коалиция „БСП за България”, предаде \"Фокус\", като се позова на пресцентъра на партията. Решението е взето по време на проведения днес 44-ти редовен конгрес на партията. Конгресът преизбра за председател на партията Спас Янев Панчев и избра ръководни органи на партията. Той и Димитър Георгиев са депутати в групата на левицата и към момента не е ясно дали ще напуснат НС, или ще бъдат независими. Това се случва в навечерието на внесения от \"БСП за България\" вот на недоверие срещу правителството. Сподели:", "date": "2018.06.23", "title": "РАЗДОР! Земеделците на Спас Панчев напускат „БСП за България”"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BF%D0%BE%D0%B6%D0%B0%D1%80-%D0%BF%D0%BE%D0%B3%D1%8A%D0%BB%D0%BD%D0%B0-190-%D0%B4%D0%BA%D0%B0-%D1%81-%D0%BF%D1%88%D0%B5%D0%BD%D0%B8%D1%86%D0%B0-%D0%BA%D1%80%D0%B0%D0%B9-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news760180.html", "text": "Около 190 декара от житен блок с пшеница в близост до околовръстния път на Пазарджик в посока Пловдив са изгорели при пожар. Това съобщи говорителят на ОДМВР - Пазарджик Мирослав Стоянов. Той уточни, се сигналът за пожара е подаден около 11:00 часа. \"Съобщено е за горящи сухи треви и житен блок. На мястото са пристигнали 3 противопожарни автомобила и екипи от огнеборци, които са изгасили пожара. Заради вятъра той се е разпространил бързо“, допълни Стоянов. Той добави, че причина за възникването му е недобросъвестност от страна на стопани, които палят сухи треви. \"Заради вятъра огънят е обхванал голяма площ, но благодарение на усилията на пожарникарите са спасени намиращите се в близост други блокове, засети с житни култури“, обясни още той пред \"Фокус\". Сподели:", "date": "2018.06.23", "title": "Огнен ад! Пожар погълна 190 дка с пшеница край Пазарджик"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D0%BE%D1%80%D1%8F%D0%B7%D0%B0-%D0%B1%D1%81%D0%BF-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-news760115.html", "text": "Темата за мигрантите е във фокуса на всички Съвети и на европейските лидери от 2015 г. насам. Докато не я затворим и не направим дългосрочна политика, мисля, че тя ще бъде много разделяща. Дори не можем да говорим за някакви дебати за обединение, защото тя винаги ще изскача като разделителна линия. Това коментира пред БНТ вицепремиерът и министър на външните работи Екатерина Захариева по повод извънредната среща в Брюксел по въпроса за мигрантския натиск. Захариева обясни още, че на българската граница няма натиск, но това не означава, че и в Европа няма. По думите на вицепремиера, в момента най-големият натиск е през Либия към Италия. В африканската страна почти няма граничен контрол, а потокът към Европа е от незаконни мигранти. Нека правим разликата с бежанци, допълни външният министър. „Първото и най-важно е да проявим солидарност към мигрантите и да опазим външната граница на ЕС. Шенгенското пространство де факто не работи и то от няколко години. Нашата позиция е, че трябва да опазим външните си граници, а не да се ограждаме отвътре. Знаете, че \"Фронтекс\" беше създадена и заработи именно от тук, от България. Сега е необходимо увеличаване на капацитета и правомощията й, същото важи и за техническите ресурси“, коментира тя. Вицепремиерът каза още, че ключов аспект в трайното решение на проблема с бежанците е предприемане на навременни мерки за общата политика, както и грижа за самите бежанци. „Най-големият бежански поток от Близкия Изток е в Турция, Ливан, Йордан. Споразумението между ЕС и Турция от 2016 г. доведе де факто до нулев натиск за България. То е с много ясни ангажименти към Турция и те са за тези два милиона бежанци, които са на територията на южната ни съседка. Да не пропускаме и факта, че ЕС подпомага и на Йордания и Ливан, отпускат се средства тези бежанци да стоят близо до съседните си страни“, обясни тя. Външният министър изрази позиция, че всеки, който прекрачи границите на закона, трябва да бъде връщан обратно. Това не е нехуманна позиция, защото така ние спасяваме животи. Трафикантите, които търгуват с човешки животи, не се интересуват от мигранти, обясни Захариева. Европейските лидери трябва да знаят, че граница на ЕС не е равно на граница на сигурност в Европа и тази граница включва и балканските държави. Вицепремиерът коментира и внесения вот на недоверие от опозицията. По думите й, в началото и края на европредседателството е използвана възможността да се иска вот на недоверие, но въпросът е да има сериозни основания за това. Вотът няма да мине, коалицията е стабилна, категорична е Екатерина Захариева. Тя подчерта още, че отношенията ни с Македония са една от използваните теми за критика от страна на опозицията, но подписването на Споразумението със западната ни съседка миналата година работи и съгласуваните решения трябва да продължат да се спазват - нещо, което не се е случило с договора от 1999 г. „В Министерски съвет има различия, дебати и в крайна сметка успяваме да стигнем до точното решение. Мисля, че коалицията работи добре, нормално е да сме различни, това е нормалния демократичен процес“, каза още министърът. Сподели:", "date": "2018.06.23", "title": "ГОРЕЩА ТЕМА! Захариева поряза БСП за вота на недоверие"}
{"url": "http://pik.bg/%D0%B1%D1%83%D0%BD%D1%82%D0%BE%D0%B2%D0%B5-%D1%80%D1%83%D0%BC%D1%8A%D0%BD%D0%B8%D1%8F-%D1%81%D0%B5-%D1%82%D1%80%D0%B5%D1%81%D0%B5-%D0%BE%D1%82-%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B4%D1%80%D0%B0%D0%B3%D0%BD%D1%8F-%D0%BE%D1%82%D0%BA%D0%B0%D0%B7%D0%B2%D0%B0-%D0%B4%D0%B0-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news760121.html", "text": "Протести обхванаха Румъния след решението на парламента на страната за приемане на промени в Наказателния кодекс, с които се намаляват броя на престъпленията за задържане на едно лице и намаляване на сроковете за разследване и образуване на наказателно преследване, съобщи БНР. Недоволство предизвика и друга промяна, с която разследванията за корупция няма да започват, ако въпросният корупционен акт се е случил над 6 месеца преди да е започнало разследването. Гневът на протестиращите е насочен срещу лидера на управляващата в Румъния Социалдемократическа партия Ливиу Драгня, който беше осъден на три и половина години затвор на първа инстанция за изборна измама, получи и още една присъда за подстрекаване към злоупотреба със служебно положение. Той обяви, че няма да подаде оставка и ще доведе докрай оспорваната съдебна реформа. \"Оставам начело и няма да се поколебая да доведа докрай реформата на наказателния кодекс\", заяви Драгня след заседание на партийното ръководство. \"Ще бъдем по-радикални\", каза той и добави, че левицата възнамерява да наложи нови текстове. Социалдемократите решиха на заседанието да продължат да подкрепят своя лидер на всички политически постове, които заема - председател на партията и председател на Камарата на депутатите в парламента. Протестите ще продължат и тази вечер. Протестиращите ще се съберат от 17:00 часа на площада пред парламента. Сподели:", "date": "2018.06.23", "title": "БУНТОВЕ! Румъния се тресе от корупционни протести, Драгня отказва да подаде оставка"}
{"url": "http://pik.bg/%D0%B8%D0%B7%D0%B7%D0%B5%D1%85%D0%B0-%D1%86%D0%B8%D0%B3%D0%B0%D1%80%D0%B8-%D0%B1%D0%B5%D0%B7-%D0%B1%D0%B0%D0%BD%D0%B4%D0%B5%D1%80%D0%BE%D0%BB-%D0%BE%D1%82-%D1%87%D0%B0%D1%81%D1%82%D0%B5%D0%BD-%D0%B4%D0%BE%D0%BC-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news760116.html", "text": "Служители на реда са иззели незаконни цигари от къща във врачанското село Попица, съобщиха от областната дирекция на МВР, цитирани от Булнюз. Според информацията, полицаите са извършили проверка на частен дом, собственост и обитаван от 75-годишния П.Б. Намерени и иззети са 86 къса цигари без български акцизен бандерол. Образувана е преписка по описа на районното управление в Бяла Слатина. Сподели:", "date": "2018.06.23", "title": "Иззеха цигари без бандерол от частен дом във Врачанско"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D1%80%D0%BE-%D1%81%D0%B5-%D0%B7%D0%B0%D0%BC%D0%BE%D0%B3%D0%BD%D0%B0---%D0%BF%D0%BE%D0%B4%D0%BA%D0%B0%D1%80%D0%B0-%D0%B4%D0%B6%D0%B8%D0%BF-%D0%B7%D0%B0-45-%D0%B1%D0%BE%D0%BD%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news759731.html", "text": "Герасим Георгиев-Геро се замогна и вече може да си позволи да обслужва възедричката си осанка в купето на чисто нов джип, чиято базова цена започва от 45 хил. лева, видяха фотографите на \"Ретро\". Инспектор Пламенов от \"Полицаите от края на града\" отскоро се придвижва с виненочервения сув 5008 на \"Пежо\". Лъскавата кола е закупена от представителството на френския автомобилен концерн у нас, издава регистрационният номер, под който се мъдри името на родната компания. В театралните среди обсъждат Геро, че е постабилизирал финансовото си положение благодарение на тлъстите хонорари от полицейската комедия и като водещ на \"Господари на ефира\". Парадоксът обаче е в това, че въпреки новичкото движимо имущество семейството на Геро продължава да обитава жилище в кооперация на повече от 30 години. Актьорът е решил да започне да пести и за нов дом, който да купи на дъщеря си. Самият комик бил на мнение, че дори и да е добре финансово, не бива чак толкова да парадира с имоти и придобивки. Затова не се потискал, че живее в стара сграда, вместо в някой ВИП комплекс. Телевизионният инспектор Пламенов не се впечатлява и от едрите си габарити и ходи из столицата с леко окъсяла тениска, забелязаха още фотографите ни. През пролетта Геро се бе заел да се храни според режима на д-р Бари Сиърс, познат като \"Зоната\", но явно и там е ударил на камък. Сподели:", "date": "2018.06.23", "title": "ПЪРВО В ПИК И \"РЕТРО\"! Геро се замогна - подкара джип за 45 бона (ПАПАРАШКИ СНИМКИ)"}
{"url": "http://pik.bg/%D0%BA%D0%B0%D0%BC%D0%B8%D0%BE%D0%BD-%D1%81-%D0%B4%D0%BE%D0%BC%D0%B0%D1%82%D0%B8-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%BA%D1%80%D0%B5%D1%81%D0%BD%D0%B5%D0%BD%D1%81%D0%BA%D0%BE%D1%82%D0%BE-%D0%B4%D0%B5%D1%84%D0%B8%D0%BB%D0%B5-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news760220.html", "text": "Камион, натоварен с домати се обърна на Кресненското дефиле днес следобед, съобщава БГНЕС. Двама души са пострадали, движението е затруднено. Сигналът за произшествието е подаден в 16,30 часа. Товарният камион се е движел в посока от Симитли за Кресна. При все още неясни обстоятелства се е отклонил надясно и се е ударил в ската. Каросерията е паднала на пътното платно и щайгите с домати са се разпилели. Водачът и неговият спътник са транспортирани до болницата в Сандански. Движението се регулира и се осъществява само в едната лента. Снимка: БГНЕС Сподели:", "date": "2018.06.23", "title": "Камион с домати се обърна на Кресненското дефиле! Двама души са в болница "}
{"url": "http://pik.bg/%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BC%D0%B8%D1%82%D0%B8%D0%BD%D0%B3-%D0%B2-%D0%B5%D1%82%D0%B8%D0%BE%D0%BF%D0%B8%D1%8F-news760128.html", "text": "Мощен взрив е избухнал в столицата на Етиопия Адис Абеба по време на многохиляден митинг в подкрепа на премиера на страната Абий Ахмед, съобщава РИА Новости. 41-годишният Ахмед, който също е участвал в митинга, не е пострадал. По неговите думи обаче, в резултат на случилото се има няколко жертви, както и ранени. Според информация на началника на канцеларията на етиопския премиер Абий Ахмед, най-малко 83 души са ранени. „Към момента, на базата на информация от полицията и болниците, са ранени 83 души, а от тях шестима са в тежко състояние. Засега не се съобщава за умрели“, заявиха от канцеларията на етиопския министър председател. Абий Ахмед, който е най-младият от политическите лидери в Африка, бе избран за премиер на Етиопия през пролетта. За първи път в историята на Етиопия  кабинетът бе оглавен от мюсюлманин. Неотдавна правителството на Етиопия афишира готовност за прекратяването на дългогодишния конфликт със съседна Еритрея, който до момента е отнел живота на почти 100 000 души. Въпреки подписания преди почти 20 години мирен договор, от Адис Абеба дълго време отказваха да отстъпят на Еритрея отнетите незаконно спорни територии. В началото на юни Абий Ахмед обяви, че страната му е готова да изведе войските си от завзетите територии и да приеме границите, определени в съответствие с плановете на ООН. Сподели:", "date": "2018.06.23", "title": "Загинали и ранени след взрив по време на митинг в Етиопия"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-18-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D1%81-%D1%82%D0%BE%D0%BA-news760196.html", "text": "Жестока трагедия потресе Пловдив в съботния ден. 18-годишно момиче се е самоубило с електрически ток тази сутрин! Драмата се е разиграла в центъра на града преди обяд. Майката на загиналата девойка звънила няколко пъти по телефона на дъщеря си, но тя не отговаряла, разказва за трагедията \"Марица\". Притеснена, жената отишла на място в жилището, но се оказало, че вратата е заключена отвътре. Наложило се бравата да бъде отворена от повикания ключар. Вътре в апартамента майката се натъкнала на жестока гледка – тялото на дъщеря й лежало овъглено в банята. Момичето било хванало с ръце оголените жици на бойлера и е загинало намясто. Пристигналите на местопроизшествието криминалисти не са открили по трупа следи от насилие. В жилището е намерено и предсмъртно писмо, оставено от момичето, преди да посегне на живота си. Причините за невероятната трагедия тепърва ще се изясняват. Сподели:", "date": "2018.06.23", "title": "СТРАШНА ТРАГЕДИЯ В ПЛОВДИВ! 18-годишно момиче се самоуби с ток"}
{"url": "http://pik.bg/%D0%BC%D0%B0%D1%82%D0%B5%D0%BE-%D1%81%D0%B0%D0%BB%D0%B2%D0%B8%D0%BD%D0%B8-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B5%D1%81-news760114.html", "text": "Бъдещето на Европейския съюз е поставено на карта и това ще стане ясно до една година. Това заяви в интервю за „Шпигел“ италианският вицепремиер и вътрешен министър Матео Салвини, съобщава БНТ. „До една година ще стане ясно, дали единна Европа ще се запази“, прогнозира той. Салвини подчерта, че Италия повече не може да приема мигранти. „Не можем да приемем нито един човек. Напротив, бихме желали да изпратим някъде другаде някои от тях“, добави той. В сряда Салвини обеща да представи на работната среща на Еврокомисията „пътна карта“ за разрешаването на миграционния проблем. Нейните четири основни пункта са укрепване на Европейската агенция за контрол на границите Фронтекс, сключване на споразумение с африканските държави за намаляване на миграционния натиск, създаване на система за прием на мигранти и ускоряване на процедурите за тяхното връщане. Сподели:", "date": "2018.06.23", "title": "Матео Салвини с тежък коментар за бъдещето на ЕС"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B5%D1%82%D0%BE-%D0%BA%D0%B0%D0%BA-%D0%BC%D0%B2%D1%80-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%B7%D0%B0%D0%BB%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA%D0%B0-%D0%B1%D0%B5%D0%B3%D0%BB%D0%B5%D1%86-news760231.html", "text": "Един рецидивист изнасилвач и обирджия е задържан, хората да са спокойни. Събота, неделя, така действа полицията. Това заяви вътрешният министър Валентин Радев след залавянето на затворника беглец Борис Иванов. \"Това лице ако не го бяхме заловили, той е без средства, ние действахме бързо, за да предотвратим последващо престъпление\", заяви на свой ред пред БНТ главният секретар на МВР Младен Маринов. Прокурорът на Ловеч допълни: \"Вероятно ще има и обвинение с оглед на случилото се през днешния ден, имам предвид взимането на заложник\". От МВР заявиха, че днес в Сливен са успели да заловят още един избягал затворник. Припомняме, че пандизчията беглец Борис Иванов бе заловен този следобед близо до жп прелез край град Летница. 48-годишният Борис Иванов, който е осъден на 13 години лишаване от свобода за блудства и кражби, избяга от затвора в Ловеч на 21 юни. \"Пустинни котки” през цялата нощ претърсваха труднодостъпни места около селата Йоглав и Александрово - на между 15 и 25 км от мястото на залавянето му. Тази сутрин в операцията се включиха и служители на Специализирания отряд за борба с тероризма. Сподели:", "date": "2018.06.23", "title": "ОТ ПОСЛЕДНИТЕ МИНУТИ! Ето как МВР коментира залавянето на затворника беглец "}
{"url": "http://pik.bg/%D0%B8%D0%BC%D0%B0-%D0%BB%D0%B8-%D0%B4%D1%80%D0%B0%D0%BC%D0%B0-%D0%BF%D1%80%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-%D1%81%D1%8A%D1%81-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%87%D0%B5%D0%BD-news760260.html", "text": "Собственикът на ЦСКА - Гриша Ганчев, отговори на легендата Христо Стоичков, който бе засегнат от обвиненията, че е получил пари по трансфера на Антон Недялков в САЩ, акцентира \"Топспорт\". Носителят на \"Златната топка\" пожела лично отговор на Ганчев, който стори това чрез официалния сайт на \"червените\". Светкавичен ход на Ганчев: Уважаеми г-н Стоичков, Искам да Ви информирам относно розово бразилската серия, която мъчи Вашето съзнание, а именно, че Вие като акционер в най-големия Български футболен клуб по никакъв начин не сте получавали възнаграждение по простата причина, че в последните години 31-кратният шампион не е раздавал дивиденти. Бъдете сигурен, че в момента, в които се получат такива, ще бъдат разпределени справедливо спрямо участието на всеки един от акционерите в клуба. Бъдете здрав. Винаги ваш фен! С уважение и признателност: Гриша Ганчев Сподели:", "date": "2018.06.23", "title": "ИМА ЛИ ДРАМА ПРИ \"ЧЕРВЕНИТЕ\"?! Гриша Ганчев със светкавичен..."}
{"url": "http://pik.bg/%D0%BD%D0%B0%D0%B4-400-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B0-%D1%81%D0%BF%D0%B0%D1%81%D0%B5%D0%BD%D0%B8-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-news760154.html", "text": "Общо 418 мигранти са спасени в три операции край бреговете на Испания в събота, съобщиха от националната спасителна служба, предава \"Франс прес\". В най-голямата от тези операции, 262 души на 15 плавателни съда са били спасени в пролива на Гибралтар, обявиха от агенцията в социалната мрежа \"Туитър“. Други 27 са били открити в Средиземно море между Испания и Мароко, а 129 души са били спасени край Канарските острови, предава \"Фокус\". Операциите идват шест дни, след като 630 мигранти пристигнаха в пристанището на Валенсия, защото им беше отказан достъп до италианските пристанища от министъра на вътрешните работи на Италия Матео Салвини. Сподели:", "date": "2018.06.23", "title": "Над 400 мигранти са спасени край бреговете на Испания"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D0%B5%D0%BB%D0%B5%D0%B2%D0%B8%D0%B7%D0%BE%D1%80-%D1%83%D0%B1%D0%B8-%D0%B6%D0%B5%D0%BD%D0%B0-%D1%82%D0%BE%D1%87%D0%BD%D0%BE-%D0%BD%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%B9-%D0%B4%D0%B5%D0%BD-news760155.html", "text": "Сътрудници на следствения комитет в Сургут провеждат досъдебна проверка за смъртта на 36-годишна жена. Нелепият трагичен инцидент станал в нощен клуб в града, в който жената празнувала своя рожден ден. Както съобщава \"СургутИнформТВ\", на 22 юни рожденичката събрала в заведението гости за своето парти. Неочаквано конструкцията, която крепяла четири телевизора, рухнала върху нея. Един от телевизорите смазал главата на младата жена. От получените травми тя починала на място. Подробностите за нелепия инцидент се уточняват. Сподели:", "date": "2018.06.23", "title": "ТРАГЕДИЯ! Телевизор уби жена точно на рождения й ден"}
{"url": "http://pik.bg/%D0%BD%D0%B8%D0%BC%D1%85-%D0%BD%D0%B0%D0%B9-%D1%81%D0%B8%D0%BB%D0%B5%D0%BD-%D0%B4%D0%BD%D0%B5%D1%81-%D0%B5-%D0%B1%D0%B8%D0%BB-%D0%B2%D1%8F%D1%82%D1%8A%D1%80%D1%8A%D1%82-%D0%B2-%D0%BE%D1%80%D1%8F%D1%85%D0%BE%D0%B2%D0%BE-news760182.html", "text": "Най-силни пориви на вятъра са измерени в Оряхово – до 20 м/с, съобщиха от Националния институт по метеорология и хидрология (НИМХ) към БАН. В Дунавската равнина средните пориви на вятъра за днешния ден са със скорост между 7 и 17 м/с и пулсации в отделни райони около река Дунав до 20 м/с. В Южна България най-силен вятър е измерен в Сливен – 16 м/с среден вятър и пулсации до 18 м/с, предава \"Фокус\". Постепенно до тъмната част на денонощието вятърът ще отслабне, а през нощта на повечето места ще стихне. В момента над централна България преминава фронт, който стигайки до планината може да е причина за купесто дъждовна облачност и валежи. Той достигна до Южна България в по-късната част на деня и над областите Кърджали и Смолян може да се очакват по-съществени валежи тази нощ. Сподели:", "date": "2018.06.23", "title": "НИМХ: Най-силен днес е бил вятърът в Оряхово"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BE%D1%89%D0%B5-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%80%D0%B8-%D1%81%D0%B5-%D0%BE%D0%B1%D0%BB%D0%B0%D0%B6%D0%B8%D0%BB%D0%B8-%D1%81-%D0%B2%D0%B8%D0%BF-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B8-%D0%B1%D0%B8%D0%BB%D0%B5%D1%82%D0%B8-news760235.html", "text": "Още един зам.-министър в социалното министерство е пътувал със самолетен билет за бизнес класа тази година. Това става ясно от отговор на ведомството на въпроси на Би Ти Ви, твърдят от телевизията. Темата стана актуална, след като Росица Димитрова подаде оставка заради информацията, че е летяла луксозно до Ню Йорк по същото време, по което майките на деца с увреждания протестираха в цялата страна. От министерството не казват за кого от останалите трима заместници става дума. Те са Зорница Русинова, Лазар Лазаров и Султанка Петрова. Няма подробности и за самата командировка. Самият Бисер Петков винаги е пътувал в икономична класа. Зам.-министрите могат да летят в бизнес класа по изключение (напр. когато полетът е над 5 часа). От телевизията изтъкват, че са направили опит да се свържат със зам.-министрите. Опитите им се увенчали с успех и успели да стигнат до контакт единствено със Султанка Петрова, която обаче отрекла да е пътувала за хиляди левове, платени от данъкоплатците. До момента единствено от МВР и от правосъдното министерство официално са обявили пред телевизията, че техни представители не са пътували луксозно за командировки. Именно национално представените организации след това защитиха Росица Димитрова и се обявиха срещу исканията на протестиращите майки. Сподели:", "date": "2018.06.23", "title": "ГОРЕЩА ТЕМА! Още зам.-министри се облажили с ВИП самолетни билети?!"}
{"url": "http://pik.bg/%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%B5%D0%BD%D1%8C%D0%BE%D0%B2%D0%B4%D0%B5%D0%BD-%D1%81-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%B4%D1%80%D0%B5%D0%B2%D0%B5%D0%BD-%D1%80%D0%B8%D1%82%D1%83%D0%B0%D0%BB-news760157.html", "text": "На 24 юни в Асеновград ще бъде отбелязан Еньовден с уникалния обичай \"Калиница\". Това каза Даниела Костова, главен експерт в отдел „Култура“ на Общината. По думите ѝ подготовката за изпълнение на обичая започва още днес, когато малките калиници оставят своите нишани в \"мълчана\" вода в двора на Етнографската къща. \"На 24 юни – Еньовден, в 8:30 часа в Етнографската къща ще се постави началото на обичая „Калиница“ с наричания на нишаните. След това децата ще се отправят към храм „Свети Николай Чудотворец“, където в 9:00 часа ще има празнична литургия. В 10:00 часа с литийно шествие малките калинички ще стигнат до параклиса „Св. Богородица – Въведение” (Калиничката) и до Градския парк. Там в 10.30 часа ще започне празнична програма за малките булки с участието на детски вокални групи. Ще бъдат връчени грамоти и подаръци на калиничките“, каза Костова пред \"Фокус\". В Асеновград празникът Еньовден има изключително значение за местната история и традиции. Обичаят „Калиница“ е много древен и произлиза от старите гръцки махали в града. Навремето там е имало много гръцко население и в началото на 20 век, поради съвместното съжителство между българи и гърци, българите са заимствали традицията и с течение на годините тя се е запазила и до днес, макар и видоизменена. Според местната легенда, образът на Калиница е свързан с този на малката Богородица от храмовата икона в параклиса „Св. Въведение Богородично“ в Асеновград. Той се намира под старата църква от 12-ти век „Св. Йоан Предтеча“, която въпреки преклонната си възраст е действаща и отваря врати за богомолците на големите християнски празници. Параклисът също се отключва за 24 юни, защото там е иконата на малката Богородица, която е изобразена почти по същия начин както калиниците, обаче заобиколена от своите родители и приятелки, държащи в ръцете си запалени свещи. По този начин, още преди столетия, жители на Асеновград са слели образа на Светата Майка с езическия обичай „Калиница“. Сподели:", "date": "2018.06.23", "title": "В Асеновград празнуват Еньовден с уникален древен ритуал"}
{"url": "http://pik.bg/%D0%BD%D0%B0%D0%B4-600-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D1%89%D0%B5-%D1%81%D0%BB%D0%B5%D0%B4%D1%8F%D1%82-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%82%D1%83%D1%80%D1%86%D0%B8%D1%8F-news760183.html", "text": "Над 600 члена на международната преса от 34 държави са получили акредитация от Главната дирекция за печата и информацията на Турция (ГДПИ) за предстоящите президентски и парламентарни избори в страната на 24 юни, предава Анадолската агенция. Според информацията на турската агенция, събрана от ГДПИ, общо 635 международни журналисти са пристигнали в Турция, за да наблюдават изборите. Пресцентрове с екрани ще бъдат поставени в Анкара, Истанбул и Диарбекир от ГДПИ, за да позволят на международните журналисти да следят изборните резултати, предава \"Фокус\". Министерството на вътрешните работи на Турция и Върховната избирателна комисия ще работят заедно, за да разрешат проблемите, които могат да възникнат по време на репортерските дейности на журналистите. Сподели:", "date": "2018.06.23", "title": "Над 600 международни журналисти ще следят изборите в Турция"}
{"url": "http://pik.bg/%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-%D0%B3%D0%BE%D0%BB%D1%8F%D0%BC%D0%B0-%D1%80%D0%B0%D0%B4%D0%BE%D1%81%D1%82-%D0%B7%D0%B0-%D0%B0%D1%86%D1%82%D0%B5%D0%BA%D0%B8%D1%82%D0%B5-news760187.html", "text": "Отборът на Мексико спечели и втория си двубой от Мондиал 2018. Съставът се наложи над този на Южна Корея с 2:1. Точни за победителите в мача от Група \"F\" на \"Ростов Арена\" бяха Хавиер Ернандес и Карлос Вела - той се разписа след 26 минути игра, вкарвайки дузпа. Поредната за този Мондиал. Ернандес пък реализира своето попадение номер 50 за представителния тим на страната. Постижение, което е без прецедент в историята на Мексико. Чичарито и компания събраха актив от 6 точки и по този начин имат прекрасни шансове за продължаване напред в турнира. Корейците записаха поражение в първия си мач от Швеция, докато Мексико измъкна победа срещу Германия. Първото полувреме започна оспорвано и амбициозно и за двете единайсеторки, но малко по малко мексиканците наложиха териториален превес над опонента си. Акциите за тима започнаха да се редуват една след друга, като Лаюн и Вела не спираха да притесняват бранителите на Южна Корея. Натискът на Мексико бе очевиден, като ефектът от това не закъсня. При поредния пробив по едно от двете крила се стигна до центриране, бранител на корейския състав откровено игра с ръка, а Мажич посочи бялата точка, дори без да се допитва до системата ВАР. Зад топката застана Карлос Вела, който даде заслужено предимство на състава си в резултата. Непосредствено след попадението за мексиканския тим дойде и може би най-опасната ситуация за опонента през първото полувреме. Сон бе изведен по чудесен начин срещу Очоа, понечи да стреля, но на два пъти защитници на Мексико протягаха крак и избиваха топката. Последва изпълнение на ъглов удар, но и след него изравнителен гол не падна. Нещо повече - ако Лосано бе малко по-точен в изстрела си малко преди почивката, преднината на мексиканците можеше да бъде удвоена. Това обаче така и не се случи. Вторите 45 минути не бяха от най-интересните за наблюдаване. Корейците правеха всичко по силите си, за да се върнат в мача. Вместо да стигат до чисти ситуации за гол обаче, футболистите на тима оставяха сериозни празни пространства в отбраната си и само късметът ги спасяваше от нови голове във вратата им. Този късмет обаче им изневери в 66-ата минута, когато със скоростна акция и професионално, майсторско отиграване, Чичарито покачи на 2:0. С пропуски за Мексико се отличиха Вела и Гуардадо, като на два пъти и вратарят Чо демонстрира класата си и спаси своя отбор. Корейците стигнаха до отбелязването на почетен гол в продължението на мача, когато Сон вкара за крайното 1:2. Така Мексико временно оглави класирането в групата, преди изиграването на останалите мачове от тази фаза. Двата отбора се бяха срещали и преди на световни финали, като през 1998 година мексиканците се наложиха с 3:1, акцентира \"Топспорт\". Сподели:", "date": "2018.06.23", "title": "На Мондиала! Голяма радост за \"ацтеките\"..."}
{"url": "http://pik.bg/%D0%B3%D0%BB%D0%BE%D0%B1%D0%B8%D1%85%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BB%D1%8A%D0%BD%D1%87%D0%B5%D0%B2%D0%B8-%D0%BE%D1%87%D0%B8%D0%BB%D0%B0-news760186.html", "text": "Глобиха канадския премиер Джъстин Трюдо със 100 долара заради недекларирани слънчеви очила, съобщиха БГНЕС и телевизия Си Би Ес. През 2017 г. Трюдо и съпругата му са получили подарък от премиера на канадската провинция Остров Принц Едуард два чифта слънчеви очила в кожени калъфки. Цената на дребно на този аксесоар е между 300 до 500 долара. Местното законодателство задължава премиера да съобщи за всички получени подаръци на стойност над 200 долара в течение на 30 дни. Канадският премиер Джъстин Трюдо не е декларирал подаръка „в резултат на административна грешка“, заяви неговият говорител. Трюдо вече е платил глобата, се казва в официален документ от офиса на комисаря, който отговаря за конфликт на интереси и етични въпроси. Сподели:", "date": "2018.06.23", "title": "Глобиха премиера на Канада заради... слънчеви очила"}
{"url": "http://pik.bg/%D0%BF%D0%B0%D0%B7%D0%B0%D1%80%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D1%81-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D1%82%D1%80%D0%B0%D0%BD%D1%81%D1%84%D0%B5%D1%80-news760175.html", "text": "Ливърпул е отправил оферта на стойност 180 милиона евро за атакуващия играч на Реал (Мадрид) Марко Асенсио, твърди \"Ел Мундо Депортиво\". Мениджърът на \"мърсисайдци\" Юрген Клоп иска на всяка цена да подсили средната линия на отбора и смята, че испанският национал може да вдигне сериозно класата на тима и да му свърши перфектна работа за целта. Първият проблем е, че новият треньор на \"кралете\" Хулен Лопетеги иска на всяка цена да задържи 22-годишния футболист, а вторият е, че клаузата за освобождаване в договора на играча е в размер на 700 милиона евро. Контрактът на Марко с испанския гранд е до лятото на 2023 година, акцентира \"Гол\". Дори и от Реал да са недоволни от офертата то отборът ще си направи труда да я разгледа детаилно и в крайна сметка не е изключено тимът да се съгласи да вземе солидна печалба от талатливия футболист. Сподели:", "date": "2018.06.23", "title": "Пазарът се тресе! Ливърпул с космически трансфер?"}
{"url": "http://pik.bg/%D1%82%D1%80%D1%83%D0%B4%D0%BE%D0%B2-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D1%80%D0%B0%D1%82%D0%B8-51-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news760112.html", "text": "51-годишен работник е пострадал при трудова злополука във Враца, съобщиха от областната дирекция на полицията, цитирани от Конкурент. Инцидентът е станал на 22 юни (петък) следобяд, а за него сигнализирал охранител на зърнобаза в града под Околчица. По думите му, около 16:20 часа същия ден К.П., на 51 години, от бойчиновското село Бели брод трябвало да опъне покривалото на ремаркето на камион „Волво“, собственост на фирма от село Лехчево, който бил пълен със зърно. При слизането обаче мъжът се подхлъзнал и паднал на земята. К.П. е откаран в болницата във Враца с травма на главата и гръдния кош. По-късно мъжът е транспортиран за лечение в болница „Софиямед“ в столицата. За случая е уведомена инспекцията по труда във Враца. Образувано е досъдебно производство. Сподели:", "date": "2018.06.23", "title": "Трудов инцидент прати 51-годишен мъж в болница във Враца"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-news760146.html", "text": "Лично премиерът Зоран Заев даде старт на строителството на магистралата от Ранковце до Крива Паланка, недалеч от българската граница, предаде БГНЕС. Магистралата е с дължина от 23 км. и нейното строителство трябва да приключи до 2021 г. Заев съобщи, че в началото на следващата година трябва да започне и разширяването на пътя от Крива Паланка до граничния пункт с България Деве баир (Гюешево, бел.ред.). За строителството на тези пътни проекти властите са подсигурили 58 млн. евро чрез кредитни линии от Световната банка. \"За нас Коридор № 8 е много важен - той свързва Адриатическо с Черно море. Няма да спираме. Енергично ще изпълним тези значими за народа ни проекти\", подчерта македонският премиер Зоран Заев. \"Изграждаме пътна инфраструктура за развитието на тази част от Република Македония. Да създадем необходимите условия за движение на гражданите съгласно европейските стандарти. Подсигурихме общо 270 млн. евро за изграждането на пътища в дължина от около 800 км\", поясни той. Сподели:", "date": "2018.06.23", "title": "Македония започна строежа на магистралата към българската граница"}
{"url": "http://pik.bg/%D0%B2-%D1%87%D1%83%D0%B6%D0%B1%D0%B8%D0%BD%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%B3%D1%80%D0%BE%D0%BC%D1%8F%D1%82-news760237.html", "text": "Отборът на ЦСКА постигна втора поредна победа под ръководството на новия си старши-треньор Нестор ел Маестро. \"Червените\" се наложиха с 3:0 над елитния японски тим В-Варен (Нагасаки). Проверката бе проведена в австрийското градче Йенбах пред задоволителен брой \"червени\" фенове. Точни за успеха на \"армейците\" бяха Тиаго Родригес и Кристиан Малинов, разписали се още до почивката. Класиката пък бе фиксирана от резервата Едвин Джеси в 88-ата минута. Официален дебют за \"червените\" пък направиха новите попълнения Жанио Бикел, Жоржиньо и Борис Секулич, като и тримата се понравиха със своите изяви на терена. ЦСКА наложи волята си над 15-ия в японската Джей Лига още в 21-ата минута, когато резултатът бе открит от Тиаго Родригес. Португалецът се възползва от грешка на централния защитник Тагами, който върна прекалено слабо за своя вратар, а пасът му бе пресечен от звездата на \"армейците\" и миг по-късно превърнат в гол. Малко преди паузата, преднината бе удвоена от Кристиян Малинов. Опорният халф получи хубаво подаване от Никола Колев. Последва елегантен финт от страна на бившия младежки национал, а след това и безпощаден изстрел в мрежата на Такаюки Масуда. Още в следващата атака пък авторът на асистенцията - Колев, разтресе сглобката с мощен изстрел от около 19 метра. Качеството на игра видимо спадна след почивката, когато и двамата треньори извършиха редица смени. Въпреки това, по-близо до головете отново бе ЦСКА. В 77-ата минута Александър Георгиев обаче не сполучи от удобна позиция, а малко по-късно шут от фаул на Джеси, премина на сантиметри от заветната цел. Броени минути преди последния съдийски сигнал, добрата игра на ЦСКА се увенча и с трети гол. Класиката в тази проверка бе фиксирана от активния след паузата Едвин Джеси, който завърши подобаващо една отлична контраатака на столичния гранд. В последните мигове В-Варен (Нагасаки) можеше да стигне и до почетното попадение. Шуня Онеда получи топката отдясно и тръгна навътре към границата на наказателното поле. Той намери коридор за стрелба между Лясков и Дюлгеров, но изстрелът му към долния ляв ъгъл не затрудни Китанов. Следващата проверка на ЦСКА е на 27 юни (сряда), когато съпротива на \"армейците\" ще оказва далеч по-качественият тим на руския УФА. Контролата е с начален час 18:00 и ще се играе в град Кирхдорф, акцентира \"Топспорт\". Сподели:", "date": "2018.06.23", "title": "В чужбина! \"Армейците\" громят"}
{"url": "http://pik.bg/%D0%B5%D1%82%D0%BD%D0%BE%D0%B3%D1%80%D0%B0%D1%84%D1%81%D0%BA%D0%B8%D1%8F%D1%82-%D0%BC%D1%83%D0%B7%D0%B5%D0%B9-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%B8%D0%B5%D0%BC%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BD%D0%B0-%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%B8%D1%82%D0%B5-%D0%B7%D0%B0%D0%BD%D0%B0%D1%8F%D1%82%D0%B8-news760113.html", "text": "Седмица на традиционните занаяти ще се проведе в Етнографския музей в Пловдив от 26 до 30 юни. Това обяви пред радио Фокус–Пловдив директорът на музея доц. д-р Ангел Янков. По думите му за 12-та поредна година в последната седмица на юни в двора на музея ще се съберат майстори от цялата страна, които ще демонстрират своя занаят, ще показват уменията си и ще докажат, че традициите са живи. „Ще бъдат представени предимно занаяти още от времето на средновековна България. Посетителите ще имат възможност да видят как навремето е работила пловдивската чаршия, макар че в момента майсторите не са само от Пловдив. Идват и от други населени места, като така събитието придобива още по-широк и представителен характер. Очакваме около 30 - 40 майстора, които в рамките на една седмица в двора на музея ще покажат своя майсторлък и ще запознаят посетителите с тънкостите на отделните занаяти. Организирали сме и специални детски работилници, за да може да събудим и интереса на най-малките към традиционните български занаяти“, каза доц. д-р Ангел Янков. Той посочи, че по време на събитието ще бъдат застъпени занаяти като дърводелство, дървостругарство, кошничарство, свещарство, кожарство, ножарство, медникарство, тъкачество, плъсти, грънчарство, гравьорство и бижутерство. Седмицата на традиционните занаяти ще премине под мотото „Приемственост“. Както всяка година, гостите и туристите в музея ще присъстват на занаятчийски демонстрации и ще могат да се включат в правенето на собствено изделие. „Атмосферата в музея по време на Седмицата на традиционните занаяти е приятелска, дружелюбна, шумна и весела. Самите майстори стават по-близки помежду си, печелят много приятели, популяризират се изконните български занаяти“, коментира директорът на Регионален етнографски музей – Пловдив, като добави, че вратите на музея са отворени за посетители от 09:00 до 18:00 часа. Сподели:", "date": "2018.06.23", "title": "Етнографският музей в Пловдив приема седмица на традиционните занаяти"}
{"url": "http://pik.bg/%D0%BF%D1%80%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5---%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D0%BC%D0%B0%D0%BA%D1%81-%D1%81%D0%BB%D0%B5%D0%B4-%D1%82%D0%B2%D1%8A%D1%80%D0%B4%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D1%80%D0%BE%D1%81%D0%B5%D0%BD-%D0%BF%D0%B5%D1%82%D1%80%D0%BE%D0%B2---%D0%B6%D0%B8%D0%B2%D0%BE%D1%82%D0%BD%D0%BE%D1%82%D0%BE-%D0%B8%D1%86%D0%BE-%D1%81%D1%82%D0%BE%D0%B8%D1%87%D0%BA%D0%BE%D0%B2-news760238.html", "text": "Легендата на ЦСКА и българския футбол - Христо Стоичков, реагира като ужилен от твърденията на Росен Петров - Животното, който по-рано днес го обвини в това, че има сериозен принос в преминаването на Антон Недялков в Лудогорец. Тарторът на Сектор \"Г\" също така твърди, че Камата е прибрал 400 000 долара комисионна, за да помогне през зимата гореспоменатият да бъде трансфериран от ЦСКА във ФК Далас, акцентира \"Топспорт\". По типичен за себе си начин, Стоичков отрече въпросните думи на Животното и призова босът на \"армейците\" - Гриша Ганчев да обяви дали някога носителят на \"Златната топка\" е получавал пари от ЦСКА. \"Малко извънредно се включвам по националната телевизия. Няма да говоря и за Световното първенство в Русия. Днес из медиите се появиха някакви хора, които само те искат да се видят и чуят по телевизиите. Някакви животинки, птици и простотии... Не слагайте името ми там, където не му е мястото!. Не съм говорил от шест месеца с Антон Недялков. Даже му нямам и телефонния номер, не знам защо дори трябва да му го имам. Не знам какви са намеренията и на президента на Лудогорец Киро Домусчиев. Неговите проблеми не са мои. Призовавам Гриша Ганчев да излезе и каже дали Христо Стоичков е получавал пари от ЦСКА. Чакам това да стане в най-скоро време, защото ако не стане, работата значи е гнила. Или пък се плаща на някой да говори по мой адрес.. Или старата песен на нов глас!\", заяви Стоичков в специално интервю пред БНТ. Сподели:", "date": "2018.06.23", "title": "При \"червените\" - скандал на макс! След твърденията на Росен Петров - Животното! Ицо Стоичков..."}
{"url": "http://pik.bg/%D1%88%D0%BE%D0%BA-%D0%B6%D0%B5%D0%BD%D0%B0-%D0%B8%D0%B7%D0%BF%D0%BB%D0%B0%D1%88%D0%B8-%D1%85%D0%BE%D1%80%D0%B0%D1%82%D0%B0-%D0%BD%D0%B0-%D0%B6%D0%BF-%D0%B3%D0%B0%D1%80%D0%B0%D1%82%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B5%D1%82%D0%BE-%D0%B7%D0%B0%D1%89%D0%BE-news760161.html", "text": "Жена колабира на жп гарата в Благоевград, изпаднала в безсъзнание, е приета в спешно отделение на благоевградската болница. Инцидентът станал завчера, когато температурите на открито бяха над 30 градуса. 60-годишната жена припаднала на перона, тя била на гости при свои роднини в Благоевград и тръгнала да пътува с влака за София, съобщава \"Струма.бг\". След лекарския преглед е установено, че причината за нестабилното й състояние е рязко покачване на телесната й температура, около 39,8 градуса. Състоянието й е стабилизирано на място. 50-годишна благоевградчанка е приета с обилно повръщане и е настанена за интензивно лечение в реанимация. Причините за изпадането й в нестабилно състояние се установяват, пострадалата се хранила с гъби, закупени от хранителен магазин, но другите членове на семейството нямат такива оплаквания. Изяснява се дали е хранителна интоксикация, или гастроентерологичните й оплаквания са предизвикани от други причини. Сподели:", "date": "2018.06.23", "title": "ШОК! Жена изплаши хората на жп гарата в Благоевград! Ето защо"}
{"url": "http://pik.bg/%D0%BC%D0%B5%D1%82%D1%8A%D0%BB%D1%8A%D1%82-%D0%B2-%D1%82%D1%80%D0%B0%D1%83%D1%80-%D0%BF%D0%BE%D1%87%D0%B8%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D0%B2%D0%B8%D0%BD%D0%B8-%D0%BF%D0%BE%D0%BB-news760171.html", "text": "Пост с тъжната новина за кончината на Вини Пол се появи и на страницата на групата във Фейсбук. Роднините и приятелите на музиканта отправиха молба към почитателите му да уважат тяхната скръб. Засега не се съобщават причините за кончината на барабаниста на Pantera и Hellyeah и основател на групата Damageplan. Отиде си още една легенда на метъла. Американският барабанист и продуцент Винсънт Пол Абът, известен като основател на хеви метъл бандата \"Пантера\", почина на 55-годишна възраст, съобщава \"Билборд\". Вини Пол и брат му Даймбег Даръл основават \"Пантера\" през 1981 г. Метъл бандата придобива международна слава обаче едва след като към нея се присъединява вокалистът Фил Анселмо през 1987 г. Сподели:", "date": "2018.06.23", "title": "МЕТЪЛЪТ В ТРАУР! Почина легендарният Вини Пол"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%85%D0%B2%D0%B0%D0%BD%D0%B0%D1%85%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F-%D0%BF%D0%B0%D0%BD%D0%B4%D0%B8%D0%B7%D1%87%D0%B8%D1%8F-%D0%BE%D1%82-%D0%BB%D0%BE%D0%B2%D0%B5%D1%88%D0%BA%D0%B8%D1%8F-%D0%B7%D0%B0%D0%BD%D0%B4%D0%B0%D0%BD-news760185.html", "text": "Хванаха избягалия затворник Борис Иванов. Той е бил заловен близо до жп прелез край град Летница. \"В момента го придвижват към ареста в Ловеч“, каза главният секретар на МВР главен комисар Младен Маринов. 48-годишният Борис Иванов, който е осъден на 13 години лишаване от свобода за блудства и кражби, избяга от затвора в Ловеч на 21 юни. Сподели:", "date": "2018.06.23", "title": "ИЗВЪНРЕДНО! Хванаха избягалия пандизчия от Ловешкия зандан"}
{"url": "http://pik.bg/%D0%BB%D1%8E%D0%B1%D0%BE%D0%B2-%D0%B4%D0%B6%D0%BE%D0%BD-%D1%81%D0%BD%D0%BE%D1%83-%D0%B8-%D0%B8%D0%B3%D1%80%D0%B8%D1%82-%D0%BE%D1%82-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-%D1%81%D0%B5-%D0%BE%D0%B6%D0%B5%D0%BD%D0%B8%D1%85%D0%B0-news760198.html", "text": "Актьорите Кит Харингтън и Роуз Лесли , които играха на екрана любовниците Джон Сноу и Игрит във фантастичната телевизионна сага \"Игра на тронове\" , ще се оженят във Великобритания в събота. 31-годишните звезди съобщават, че ще сключат брак в Североизточна Шотландия, заедно с Емилия Кларк, който е играла ролята на Денерис Таргариен , и Питър Динглай, който е играл Тирион Ланистър и пристигна в близкия Абърдийн в петък. Тя напусна шоуто през 2014 г., но емблематичният образ на Харингтън се появява във всеки епизод. Сподели:", "date": "2018.06.23", "title": "ЛЮБОВ! Джон Сноу и Игрит от \"Игра на тронове\" се ожениха! "}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-%E2%80%9E%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86%E2%80%9C-%D0%BF%D1%80%D0%B8%D0%B2%D0%BB%D0%B5%D1%87%D0%B5-%D0%B1%D0%B8%D0%B2%D1%88-%D0%B1%D1%80%D0%B0%D0%BD%D0%B8%D1%82%D0%B5%D0%BB-%D0%BD%D0%B0-%D1%86%D1%81%D0%BA%D0%B0-news760119.html", "text": "Бившият защитник на ЦСКА Антон Недялков вече е част от шампиона на България \"Лудогорец\", съобщи официалният сайт на клуба от Разград. Роденият в Ловеч футболист е подписа договор вчера, а днес трябва да се присъедини към лагера на отбора в Австрия. Недялков последно игра в американското първенство, като защитаваше цветовете на \"Далас\". Професионалната си кариета левият бек стартира в \"Литекс\" през 2011 г. В България е играл още с екипите на \"Чавдар\" (Етрополе), \"Светкавица\" и ЦСКА. В края на 2017 г. той бе продаден на клуба от САЩ, като записа едва 8 мача. \"Трансферът в Лудогорец е крачка напред в кариерата ми. Надявам се да помогна на отбора да стане шампион на България и да играе в Шампионска лига\", заяви Недялков. Сподели:", "date": "2018.06.23", "title": "Трансферен удар! „Лудогорец“ привлече бивш бранител на ЦСКА"}
{"url": "http://pik.bg/%D1%80%D0%B0%D0%B7%D0%BD%D0%BE%D0%B1%D0%BE%D0%B9-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news760168.html", "text": "Под въпрос е дали ръководството на Левски ще изпълни исканията на Делио Роси да подсили \"сините\" със защитник и нападател. Шефовете на \"Герена\" ще предприемат промени по селекцията само ако успеят да продадат някои от досегашните си играчи, твърди \"Меридиан мач\". Въпреки това, италианският специалист не иска да се разделя с никой, като изключение правят само Нелуц Рошу и Георги Ангелов. Най-голяма е вероятността Левски да продаде Давид Яблонски или Холмар Ейолфсон, но до момента интерес има само към първия. Сподели:", "date": "2018.06.23", "title": "Разнобой при \"сините\"?"}
{"url": "http://pik.bg/%D0%BD%D0%BE%D0%B2%D0%B0-%D1%81%D0%B8%D0%BB%D0%BD%D0%B0-%D1%84%D0%B8%D0%B3%D1%83%D1%80%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news760177.html", "text": "Левски ще има поне един нов шеф на 14 август, пише \"Тема спорт\". За тогава е насрочено Общо събрание на акционерите в клуба, като това бе обявено в Търговския регистър. В дневния ред са включени седем точки, като последната е свързана с промяна на състава на Надзорния съвет. Органът е от трима души. В момента в него са само двама - собственикът Спас Русев и синът му Евгени Русев. Третият - легендата на сините Кирил Ивков, обяви, че подава оставка. \"Не мога да ви кажа какви ще са промените в Надзорния съвет. Това не е информация за публична консумация\", заяви изпълнителният директор на Левски Красимир Иванов. На Общото събрание трябва да бъдат приети финансовият отчет и докладът на одитора, извършил проверка на отчета. \"Сините\" си бяха поставили за задача да излязат на печалба през 2017 година. Това обаче явно не се е случило. В поканата за свикване на Общото събрание е описано като предложение \"поради липса на печалба за 2017 година Общото събрание на акционерите не взема решение за разпределение на печалба и попълване на фонд \"Резервен\" за 2017 година\". Очаква се до Общото събрание клубът да назначи спортно-технически директор. На \"Герена\" се надяват това лято да имат солидни приходи от пробив в евротурнирите. Собственикът Спас Русев вече обяви, че целта пред отбора е достигането на груповата фаза на Лига Европа, допълва изданието. В същото време стана ясно, че през следващата седмица клубът ще обяви цените на абонаментните карти и билетите за следващия сезон. Сподели:", "date": "2018.06.23", "title": "Нова силна фигура на \"Герена\"..."}
{"url": "http://pik.bg/%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%B5%D0%BD-%D0%BA%D0%BE%D0%BD%D1%86%D0%B5%D1%80%D1%82-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2-%D0%BB%D0%B5%D1%82%D0%BD%D0%B8%D1%8F-%D1%82%D0%B5%D0%B0%D1%82%D1%8A%D1%80-%D0%B2-%D0%B1%D1%83%D1%80%D0%B3%D0%B0%D1%81-news760088.html", "text": "Благотворителен концерт „Да помогнем на Стоян да проходи“ ще се проведе в Летния театър в Бургас днес от 19:00 часа, съобщиха от Община Бургас, цитирани от „Фокус“. В него ще вземат участие Кичка Бодурова, Пейо Пантелеев, Маестро Стефан Диомов, Пени Ставрева, Георги Дюлгеров, Гергана Великова от „Гласът на България“, Стоян Петров, Иван Притъргов, Стефан Лалчев, Ажда Чаушева, Преслава Миносян, Вокално студио „Точно време“ с р-л Жени Лалчева, Танцова школа „Ди Енд Джи\", BS ROYALS, FORSITE CREW, Театрална школа „Детско царство“ с ръководител Атанасия Петрова и др. Благотворителната инициатива е в подкрепа на 28–годишния Стоян Вълчанов, който е бивш спортист и спасител на плажа. Той се нуждае от спешна помощ, тъй като през 2013 година е претърпял тежък инцидент, който го оставя инвалид. Билети за концерта се продават на касата на Часовника до Община Бургас. Цената е 10 лв. Събраните средства от благотворителната инициатива ще бъдат използвани за закупуване на вертикализатор (б.р. уред за позициониране на тялото в изправен стоеж), чиято стойност е 20 000 лв. Сподели:", "date": "2018.06.23", "title": "Благотворителен концерт ще се проведе в Летния театър в Бургас"}
{"url": "http://pik.bg/%D1%88%D0%BE%D0%BA-%D0%B4%D0%BE%D0%BA%D0%B0%D1%82%D0%BE-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%B2-%D0%BB%D0%BE%D0%B2%D0%B5%D1%87-%D1%85%D0%B2%D0%B0%D0%BD%D0%B0%D1%85%D0%B0-%D0%B4%D1%80%D1%83%D0%B3-%D0%BE%D0%B1%D1%8F%D0%B2%D0%B5%D0%BD-%D0%B7%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-news760127.html", "text": "При проверка на личните му документи става ясно, че е обявен за издирване. „Има сформирани екипи, които ще извършват проверка на местата за подслон, игрални зали, както видяхте днес и на други места, където би могъл да се укрие, съобщава Би Ти Ви. Ще бъдат проверявани влизащи и излизащи автомобили от града. Ще бъдем мобилни, за да има по-голям ефект”, заяви началникът на РУ – Сливен гл. инспектор Димитър Кикьов. Специализирана полицейска акция заради избягалия в Ловешко затворник се проведе и в Сливен. Мъж, обявен за общодържавно издирване, беше задържан при проверки на униформените в нощни заведения и хазартни зали. Той е бил арестуван в една от игралните зали в ранните часове на деня. Сподели:", "date": "2018.06.23", "title": "ШОК! Докато издирват избягалия затворник в Ловеч, хванаха друг обявен за издирване"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%81%D0%BB%D0%B5%D0%B4-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D0%BF%D0%BB%D0%B0%D0%B6-%D0%BF%D0%B5%D1%80%D0%BB%D0%B0-%D1%81%D0%BF%D0%B0%D0%B7%D0%B5%D0%BD%D0%BE-%D0%B5-%D0%B8%D0%B7%D0%B8%D1%81%D0%BA%D0%B2%D0%B0%D0%BD%D0%B5%D1%82%D0%BE-%D0%B7%D0%B0-50-%D0%BD%D0%B0-50-%D0%BF%D1%80%D0%BE%D1%86%D0%B5%D0%BD%D1%82%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%B0--news760178.html", "text": "Изискванията за 50% свободна и 50% платена зона на морски плаж Перла са спазени. Платените плажни принадлежности на ивицата са според одобрената схема от Министерството на туризма. Това каза министър Николина Ангелкова при проверка на място на плажа, в която участва и кметът на Приморско Димитър Германов. Тя уточни, че според експертите от контролното звено на министерството, нарушения няма, но допълнително ще бъде възложен и геодезически мониторинг, за да се гарантира, че площите с платени плажни принадлежности и свободна зона са според изискванията. Министърът обясни още, че ако бъдат установени някакви отклонения от изискванията, ще бъде наложена неустойка, която е в размер на 5% от концесионната цена по договор, а при повторно нарушение ще изпратим предупреждение за прекратяване на концесията. Това е втора проверка на ивицата през този сезон, уточни министър Ангелкова. При първата липсваха табели и медицински пунктове, които сега са на лице. По отношение на сигналите, че не се разрешава на туристите да плажуват на свободна зона, министърът каза, че тази година местата на двете зони са разменени спрямо миналата година, която може би причинява неудобство. Според закона обаче всеки стопанин на плажа може да променя схемата и разполагането на платени плажни принадлежности всяка година, стига тя да отговаря пропорционално на изискванията. За плаж Приморско-централен сме поскали от кмета да издаде заповеди за премахване на преместваемите обекти, които в момента са на ивицата, заяви министър Ангелкова. И уточни, че в момента не е редно на плажа да има търговски обекти и платени плажни принадлежности, а ако се стигне до премахване, ще бъдат съборени 4 обекта. Министърът информира още, че има приключила процедура за концесиониране на плажа, като в момента тече срок за обжалване. Очаква се до 2 седмици да има подписан договор, но ако евентуално обжалване забави сключването му, плажът ще бъде отдаде под наем. Успоредно с това ивицата е обявена за неохраняема, така водното спасяване за момента ще бъде осигурено от областната управа на Приморско, а почистването от кмета, обясни министър Ангелкова. Относно плаж Кабакум и сигнали за замърсени води, които се изливат на плажа министърът информира, че сме сезирали контролните органи и ще бъде направена съвместна проверка. Очакваме тя да бъде извършена най-късно до понеделник, с което ще се установи дали има замърсяване, обясни още тя. В зависимост от резултатите ще предприемем и необходимите мерки, увери министърът. Сподели:", "date": "2018.06.23", "title": "Ангелкова след проверка на плаж \"Перла\": Спазено е изискването за 50 на 50 процента свободна и платена зона на ивицата"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-4-%D0%B3%D0%BE%D0%B4%D0%B8%D0%BD%D0%B8-%D0%BC%D0%B0%D1%80%D0%B8%D0%B0%D0%BD%D0%B0-%D0%B2%D0%B5%D0%BA%D0%B8%D0%BB%D1%81%D0%BA%D0%B0-%D0%BA%D1%80%D1%8A%D1%88%D0%BA%D0%B0%D0%BB%D0%B0-%D0%BD%D0%B0-%D0%BC%D1%8A%D0%B6%D0%B0-%D1%81%D0%B8-%D1%81-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%B8-news760096.html", "text": "Водещата Мариана Векилска се оказа скрита лимонка. Телевизионерката периодично кръшкала на доскорошния си съпруг Симеон Колев с актьора Калин Врачански, а аферата им е с давност поне от четири-пет години, мълви се из светските среди. Покрай последните си двама мъже Векилска се очертава като ново попълнение в отбора на родните кугърки - демек дами в зряла възраст, които харесват по-младички мъже. И докато разликата със Симо, бащата на сина ѝ Момчил, бе само три години, то когато 44-годишната Векилска е тръгнала в първи клас, новият ѝ любовник Врачански тъкмо се е родил. Поне от половин година Векилска не живее с мъжа си, коментират телевизионери. Приблизително оттогава Векилска и Колев не са се появявали заедно на публични места, не присъстват и на снимките, които Мариана споделя в социалните мрежи от пътешествията си из страната. Мариана и Симо бяха пример за идеално семейство, но бракът им забуксува, когато преди четири години палавата водеща бе спипана да се целува с театрала Врачански. Още тогава Колев приготвил молбата за развода, но с мили очи съпругата му го омилостивила и го заблудила, че милувките в нощния бар не били това, което изглежда на пръв поглед. Векилска обаче не могла да забрави актьора. Ако се вярва на пикантните слухове, Мариана и Калин продължили да се срещат тайно, като Врачански търпеливо изчакал бракът на любимата му да се изчерпи с течение на времето. Това била и причината звездата от \"Стъклен дом\" така и да не се впусне в нова сериозна връзка след раздялата си с актрисата Силвия Петкова. Блондинът никога не се е оплаквал от липса на внимание от нежния пол, но предпочитал улегналата Мариана пред 20-годишни силиконки. Сподели:", "date": "2018.06.23", "title": "САМО В ПИК И \"РЕТРО\"! 4 години Мариана Векилска кръшкала на мъжа си с Врачански"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%BC%D0%B0%D0%B4%D0%B6%D0%BE-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D1%81-%D0%B1%D1%80%D0%BE%D0%BD%D0%B8%D1%80%D0%B0%D0%BD%D0%B0-%D0%BB%D0%B8%D0%BC%D1%83%D0%B7%D0%B8%D0%BD%D0%B0-%D0%B8-%D0%BA%D0%BE%D1%80%D1%82%D0%B5%D0%B6-%D0%BE%D1%82-3-%D0%BA%D0%BE%D0%BB%D0%B8-%D0%BF%D1%80%D0%B5%D0%B4-%D0%BC%D0%B2%D1%80-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B3%D0%BE-%D0%BF%D1%80%D0%B8%D0%BD%D1%83-news759955.html", "text": "Проблеми с документите накараха митичния основател на СИК Младен Михалев-Маджо да отиде на посещение в МВР тези дни. Изправен пред възможността да не може да напусне страната, Маджо лично отиде в централата на Гранична полиция на столичния бул. \"Мария Луиза\" - единственото място, където се изпълняват експресни поръчки за задграничен паспорт. Условието е заявлението да се подаде лично. Именно то накара и Маджо да зареже бизнес делата си, за да се яви в полицията. Както обикновено бронираният му мерцедес е бил обграден от две лъскави лимузини. Като допълнителна мярка за сигурност лимузината на Михалев е била окичена и с гора от антени. С тяхна помощ се заглушават всякакви радио- и мобилни сигнали около лимузината, пише ежедневник. Секунди преди лимузината на Маджо да пристигне, пред полицейската сграда паркирал лъскав джип. Возещите се в него гардове моментално огледали района. Част от тях останаби по ъглите на близките преки. Колегите им от третата кола от своя страна направили кордон около Михалев. \"Г-н Михалев е бил в салона за граждани, който е със свободен достъп за всички, ползващи услугите на паспортната служба\", коментираха от МВР. Маджо не се бавил много в сградата. Обграден от охранителите, Михалев се метнал в лимузината си и отпрашил по задачи. От години Швейцария на практика се е превърнала във втора родина за Маджо. Някогашният бос идва у нас само по повод на ключови ангажименти, свързани с бизнеса му. Сподели:", "date": "2018.06.23", "title": "УНИКУМ! Маджо пристигна с бронирана лимузина и кортеж от 3 коли пред МВР! Ето какво го принуди да влезе в централата на Гранична полиция..."}
{"url": "http://pik.bg/%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B4%D1%8F%D0%B2%D0%BE%D0%BB%D0%B8-%D1%81-%D0%B2%D0%BF%D0%B5%D1%87%D0%B0%D1%82%D0%BB%D1%8F%D0%B2%D0%B0%D1%89%D0%B0-%D0%BF%D0%BE%D0%B1%D0%B5%D0%B4%D0%B0-%D0%B3%D0%BE%D0%BB%D0%BE%D0%B2%D0%B0%D1%82%D0%B0-%D0%BC%D0%B0%D1%88%D0%B8%D0%BD%D0%B0-%D0%BB%D1%83%D0%BA%D0%B0%D0%BA%D1%83-news760140.html", "text": "Белгия постигна втората си повече от убедителна победа в Група G на Световното първенство. Тимът на Роберто Мартинес разби с 5:2 Тунис и запази 100-процентовия си актив след успеха с 3:0 над Панама в първия кръг. В мач с много положения \"червените дяволи\" решиха всичко още през първото полувреме, след което вече водеха с 3:1. Еден Азар бе дал аванс на Белгия в 6-ата минута от дузпа, а Ромелу Лукаку вкара два гола до края на полувремето - в 16-ата и в 45-ата минута. Дилан Брон бе намалил за Тунис в 18-ата, а Азар с втория си гол в 51-ата минута направи аванса на \"червените дяволи\" още по-сериозен, а след куп пропуски Мичи Батшуай най-накрая успя да се разпише в 90-ата минута. В добавеното време Уахби Хазри вкара втори гол за Тунис. Така след две победи и голова разлика 8:2 Белгия държи уверено първото място в групата и на практика се класира за осминафиналите. В последния мач от карето белгийците ще играят срещу Англия. Вероятно този двубой ще определи отборът, който ще завърши на върха. Мачът ще бъде запомнен и с няколко рекорда. В 27-ми пореден двубой на Световното първенство падна гол, а отделно имаше 13 дузпа от началото на турнира. Колкото за 64 мача от предишното Световно. Белгия пък вкара поне 3 гола в 10 от последните си 15 срещи. Двубоят започна по перфектен начин за белгийците, които поведоха още в 6-ата минута. Еден Азар бе спънат на границата на наказателното поле от Сиам бен Юсеф и реферът посочи бялата точка. Имаше нужда и от ВАР, който също не даде ясна представа. Все пак Азар стреля хладнокръвно от дузпата и направи 1:0. Последваха няколко пропуска на белгийците, като в 13-ата минута Азар бе близо до това да отбележи второто си попадение. В 16-ата минута Ромелу Лукаку покачи на 2:0 след бърза контраатака. Дрис Мертенс намери нападателят в изгодна позиция и Лукаку с удар по диагонала наказа Бен Мустафа за 2:0. Тунизийците се върнаха в мача много бързо и след само още 2 минути намалиха резултата. Капитанът Хазри центрира от свободен удар, а Дилан Брон вкара с глава. Радостта на тунизийците се позабави заради видеоповторенията, които разглеждаха дали има положение за засада. Такава нямаше и голът бе зачетен. Малко след това обаче Брон се контузи нелепо и бе заменен. Последваха куп пропуски и пред двете врати. В крайна сметка в продължението на първата част Ромелу Лукаку вкара второто си попадение. Нападателят бе изведен от Тома Мюние и копна много технично топката с десния си крак над Бен Мустафа. Това бе 4-ти гол на Лукаку от началото на турнира, с което изравни Кристиано Роналдо при голмайсторите и отделно стана най-резултатният белгиец на световни финали. Това бе 16-ти гол на Лукаку в последните му 11 мача за Белгия. А още по-интересното бе, че последният играч, който вкара по два гола в два поредни мача на Световно първенство бе…Диего Марадона през 1986 година. Второто полувреме започна с нещо като натиск на Тунис, но Белгия реализира с първата си по-сериозна атака. В 51-ата минута Кевин Де Бройне пусна страхотен далечен пас към Еден Азар, който остана сам срещу Бен Мустафа, преодоля го и после нямаше как да сбърка - 4:1. Роберто Мартинес реши, че двубоят е приключил и замени големите си звезди Еден Азар и Ромелу Лукаку. Заместникът на Лукаку - Мичи Батшуай пък се отчете с грандиозни пропуски в последните минути на двубоя. Първият дойде в 76-ата минута, когато Батшуай бе оставен сам срещу Бен Мустафа, преодоля го и насочи топката към опразнената врата. Тя обаче бе избита от голлинията от защитник на Тунис. Вторият бе още по-сериозен. В 80-ата минута Бен Мустафа не изби добре опасен удар на Караско. Батшуай бе на метри от голлинията, но стреля …в гредата. Колебливите изяви на нападателя на Борусия Дортмунд продължиха и в 81-ата минута опропасти ново положение. Асистенцията бе доставена от Де Бройне, а Батшуай стреля в центъра на вратата от точката на дузпата, акцентира \"Гол\". Все пак Батшуай счупи каръка в 90-ата минута, като отбеляза от най-трудното положение. Нападателят бе намерен в наказателното поле след хубав пас на друга резерва Юри Тилеманс. Батшуай се хвърли и успя някак да засече подаването, за да преодолее Бен Мустафа. В добавеното време на срещата капитанът на Тунис Уахба Хазри вкара втори гол за Тунис. Нападателят получи добро подаване от Нагес в наказателното поле на Белгия и мушна кълбото зад Куртоа. Белгия - Тунис 5:2 1:0 Еден Азар 6’-д 2:0 Ромелу Лукаку 16’ 2:1 Дилан Брон 18’ 3:1 Ромелу Лукаку 45’ 4:1 Еден Азар 51’ 5:1 Мичи Батшуай 90’ 5:2 Уахби Хазри 90+3' Тибо Куртоа, Тоби Алдервайрелд, Ян Фертонген, Тома Мюние, Дедрик Боята, Аксел Витсел, Кевин Де Бройне, Яник Караско, Дрис Мертенс (86 - Юри Тилеманс), Еден Азар (68 - Маруан Фелайни), Ромелу Лукаку (59 - Мичи Батшуай) Фарук Бен Мустафа, Сиам бен Юсеф (41 - Йоан Беналуан), Ясин Мериа, Дилан Брон (24 - Хамди Нагес), Ал Малул, Саиф-Един Хаоуи, Анисе Бадри, Уахби Хазри, Ферджани Саси (59 - Наим Слити), Елис Скири, Фахредин Бен Юсеф Сподели:", "date": "2018.06.23", "title": "НА СВЕТОВНОТО! \"Червените дяволи\" с впечатляваща победа! Головата машина Лукаку..."}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%84%D0%B5%D0%B4%D0%B5%D1%80%D0%B0%D0%BB%D0%B5%D0%BD-%D1%81%D1%8A%D0%B4%D0%B8%D1%8F-%D1%81%D1%8A%D0%B1%D0%B8%D1%80%D0%B0-%D0%B5%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-news760075.html", "text": "Reuters, цитирани от \"Фокус\". Някои правни експерти заявиха, че изключенията в изпълнителната заповед в сряда биха позволили някои разделяния да продължат. Американски федерален съдия може да разпореди събиране на разделените емигрантски семейства другата седмица предава Докато президентът на САЩ Доналд Тръмп отстъпи на политическия натиск в сряда и издаде изпълнителен заповед за прекратяване на разделянията, администрацията не каза нищо за плановете за събиране на вече разделените деца. Повече от 2 300 деца мигранти са били разделени, тъй като администрацията на Тръмп е започнала политика на \"нулева толерантност\" към незаконното преминаване на границата в началото на май. На съдебно заседание в петък адвокат на Американския съюз за граждански свободи призова съдията от районния съд на САЩ Дана Събрау в Сан Диего да издаде разпореждане веднага, за да принуди правителството да започне да събира семейства. \"Родителите не могат да намерят децата си, дори не говорят с децата си. Това е хуманитарна криза \", заяви в изслушването в петък Лий Гелърнт. Той поиска от съдията да нареди на правителството да събере всички деца в рамките на 30 дни и в рамките на пет дни за деца под петгодишна възраст. Гелърнт също така поиска заповед за забрана на разделянията. Сподели:", "date": "2018.06.23", "title": "Американски федерален съдия събира емигрантски семейства"}
{"url": "http://pik.bg/%D0%B2%D0%B0%D1%81-%D0%B2%D0%B4%D0%B8%D0%B3%D0%B0-%D1%82%D0%B0%D0%BA%D1%81%D0%B8%D1%82%D0%B5-%D0%B7%D0%B0-%D0%BE%D0%B1%D0%B6%D0%B0%D0%BB%D0%B2%D0%B0%D0%BD%D0%B5-news760077.html", "text": "По 70 лв. вече ще плащат гражданите, едноличните търговци, държавните и общинските органи, както и организации, предоставящи обществени услуги. За първи път в административното производство държавата и общините също ще плащат, за да се гледа жалбата им в съда. За юридически лица таксата ще бъде 370 лв. Първоначално ГЕРБ искаше още по-висок размер - съответно 90 лв. за граждани и 450 лв. за фирмите, но масираната съпротива принуди депутатите да потърсят компромисен вариант. В момента за касационни жалби и молби за отмяна на влезли в сила съдебни актове таксите са 5 лв. за граждани и неправителствени организации и 25 лв. за фирми. Непроменени остават таксите за жалби срещу административни актове - 10 лв. и 50 лв., пише в. Сега. Според вносителите - Данаил Кирилов и други депутати от ГЕРБ, размерът на таксите трябвало да се актуализира, тъй като не бил променян от години. Това било и инструмент да се намали броят на жалбите и съответно тежестта върху Върховния административен съд, който е касационната инстанция. Опонентите им обаче смятат, че така ще се ограничи достъпът до правосъдие. От проекта, по искане на ВАС, отпадна текстът, че ако неколцина граждани, организации, ЕТ и др. подадат обща касационна жалба, тогава заплащат една такса. Поводът е решение на съда по тълкувателно дело от 2016 г., според което държавна такса дължи всеки жалбоподател. От такса ще бъдат освобождавани граждани, които нямат средства да я платят. За това ще е необходимо да подадат молба до съда, който ще вземе предвид при разглеждането й доходите на жалбоподателя и неговото семейство, имущественото и здравословното му състояние, трудовата заетост и др. Когато има определяем материален интерес по делото, държавната такса ще е пропорционална - 0.8% от материалния интерес, но не повече от 1700 лв. В случаите, когато материалният интерес е над 10 000 000 лв., таксата ще е 4500 лв. Ако делото засяга пенсионно, здравно или социално осигуряване, таксите ще бъдат 30 лв. за гражданите и едноличните търговци и 200 лв. за бизнеса и НПО, държавата и общините. Държавните такси за касационно обжалване на административни актове във Върховния административен съд (ВАС) ще бъдат чувствително увеличени. Предложенията на ГЕРБ за поправки в Административнопроцесуалния кодекс (АПК) бяха одобрени на второ четене от правната комисия на парламента. Сподели:", "date": "2018.06.23", "title": "ВАС вдига таксите за обжалване"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D0%BE%D0%B5%D1%82%D0%B0%D0%BF%D0%BD%D0%B8-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%BF%D0%B0%D0%BC%D0%BF%D0%BE%D1%80%D0%BE%D0%B2%D0%BE-%D0%B8-%D0%BF%D1%80%D0%BE%D1%85%D0%BE%D0%B4%D0%B0-%D0%BF%D1%80%D0%B5%D0%B2%D0%B0%D0%BB%D0%B0-%D0%B7%D0%B0%D1%80%D0%B0%D0%B4%D0%B8-%D0%BC%D0%BE-news760074.html", "text": "До 12:00 часа днес поетапно ще се ограничава движението в района на курорта Пампорово и прохода Превала за провеждане на мотообиколка, съобщиха от пресцентъра на Агенция \"Пътна инфраструктура\", цитирани от „Фокус“. По време на мотообиколката движението на моторните превозни средства ще бъде пускано поетапно по маршрута: Автогара „Пампорово“ - село Стойките (път III-864) - проход Превала в посока град Смолян, до кръстовището между път III-866 и път III-8641 - Панорамен път - Автогара „Пампорово“. Трафикът ще се регулира от екипи на „Пътна полиция“. Колоната от мотоциклетисти ще се води от пилотен автомобил. В ограничените за движение участъци ще бъде осигурен достъп, при необходимост, за автомобилите със специален режим на движение като линейки, пожарна и др. Сподели:", "date": "2018.06.23", "title": "Важно! Поетапни ограничения на движението в района на Пампорово и прохода Превала заради мотообиколка днес"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BE%D0%B1%D1%8F%D0%B2%D0%B8-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%BE%D0%BF%D0%B8%D1%82%D0%BD%D0%B8%D1%82%D0%B5-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%B2-%D0%BE%D0%B1%D1%89%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BD%D0%B0-%D0%BE%D0%BE%D0%BD-news760078.html", "text": "Президентът на Турция Реджеп Ердоган назова себе си и руския лидер Владимир Путин за най-опитните политици в Общото събрание на ООН. Той заяви това в рамките на интервю пред турския държавен телевизионен канал TRT, предава ТАСС, цитирани от „Фокус“. „Ще го кажа пределно ясно... в момента в Общото събрание на ООН ... има само двама наистина опитни политици, а може и да има някой друг, но в момента не мога да си спомнял: това е президента на Русия Владимир Путин и аз . заяви Ердоган. -  Защото и двамата сме заемали, както поста премиер, така и президент... ние постигнахме много, но пред нас стоят още много задачи“. Турският държавен глава отбеляза също доброто сътрудничество между Турция и Русия по сирийския въпрос. Според неговите думи, „специалните отношения“ с Путин и тесните контакти между външнополитическите ведомства на двете страни са помогнали да се постигне прогрес в тази сфера и конкретно, да се организират междусирийските преговори в Сочи миналата година. Сподели:", "date": "2018.06.23", "title": "Президентът на Турция обяви кои са най-опитните политици в Общото събрание на ООН"}
{"url": "http://pik.bg/%D1%88%D0%B2%D0%B5%D0%B4%D1%81%D0%BA%D0%B8-%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B1%D0%B8%D1%80%D0%B0-%D0%BD%D0%B0-15-%D0%B2%D0%B5%D0%BA%D0%B0-news760076.html", "text": "Археолози от университета в Лунд са открили на обекта Упокра в Южна Швеция овъглени покълнали зърна - свидетелство, че още през желязната епоха живеещите в района хора са варили бира, съобщи Phys.org, цитиран от БТА и Нова телевизия. На друго място в селището са намерени пещи, поддържащи ниска температура. Находките са от 4 - 6 в. Според археолозите това са най-старите доказателства за пивоварна традиция в Швеция. Макар археолозите често да намират следи от древни зърнени култури, доказателствата за топлинната им обработка са оскъдни. В случая наличието на пещи за сушене показва, че зърната са използвани за малц. Бирата се прави на два етапа. Първо е малцовият процес, при който семената се намокрят, за да покълнат. При кълненето ензими преобразуват протеините и скорбялата във ферментиращи захари. Когато се образува достатъчно захар, зърната се сушат в пещ, за да спре процесът. Чак след това се вари пивото. Бирата е била важен продукт в древните общества на много места по света. Съществуват доказателства, че в Месопотамия са произвеждали бира още преди 6 000 години. В Скандинавия обаче са намирани доказателства за варене на бира само на две места. Едното е в Дания от 1 в., а другото е на о-в Йоланд от 5-6 в. Сподели:", "date": "2018.06.23", "title": "Шведски археолози откриха бира на 15 века"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B3%D0%B5%D1%80%D0%B1-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%BC%D0%B5%D1%80%D0%BA%D0%B5%D0%BB-%D0%B8-%D1%8E%D0%BD%D0%BA%D0%B5%D1%80-%D0%B4%D0%B0-%D1%81%D0%B8-%D1%85%D0%BE-news760108.html", "text": "Поздравявам премиера Бойко Борисов за твърдата му позицията, а най-подходящ за вътрешен министър е Цветан Цветанов Интервю на Васил ГЕОРГИЕВ - Ерата „Меркел“ свърши. Преди срещата на върха, която е решаваща, основният въпрос е какво се случи за последните три години в Европа. Най-напред Ангела Меркел, без да съгласува с никой, покани мигрантите да идват, обещавайки, че ще се справи. И не се справи. Какво  последва? 23 крупни атентата. В Берлин премазаха хора навръх Коледа. Две християнски малолетни деца бяха убити. Едното във Висбаден бе удошено от иракчанин, след като бе изнасилено. Другото – заклано пред аптека, от афганистанец в град Кандел. Афганистанецът бе приет от семейството на това дете да се интегрира. И това ако не е огромен провал?. Къде е прехвалената правозащитна система на Германия? -Тези, които направиха войните в Близкия изток, Арабската пролет, носят огромна историческа вина за ислямизацията на Европа и за невинните жертви. Трябва да кажа още, че рухна неолибералният мит, че няма връзка между така наречените мигранти и тероризма. И красноречиви доказателства за това, е че мръсниците, убили децата, за които споменах преди малко, са преминали границите през 2015 година незаконно. Рухна фондамента на Европейския съюз, рухна върховенството на закона. Заради това е цинично да се говори за спиране на еврофондове за страни, които не спазват върховенството на закона. В Полша, че ще се пенсионират по-рано съдиите. Меркел и 226 депутати-лобисти на Сорос в Европейския парламент допуснаха незаконно преминаване на границите на европейски държави А по всички закони това е престъпление – преминаване на граници на незаконно неустановени места и ред. - Европа е със свалени гащи. Най-ценното – реда и законноста са нарушени. Виждате  какво се случи с най-горещите поддръжници на Меркел? - Силният десен шут, който получиха социалистическите и неолиберални правителства, подкрепяни от Меркел. И ще бъда по-конкретен. Френският президент Оланд, първа дружка на Меркел, стана за смях, завършайки мандата си с 11 процента подкрепа. По думите на последния му премиер Валс: „Френската социалистическа партия почина“. Зализаният премиер на Италия Ренци, който често обичаше да се пъчи до Сорос, бе размазан и получи най-ниският резултат за Социалистическата партия на Парламентарните избори от десетилетия. В Рим бе разгромен с 68 процента на кметските избори от „Пет звезди“. В Австрия най-големият критик срещу Орбан – премиерът Файнман, загуби изборите, като Социалистическата партия от управляваща стана трета, а на президентските избори кандидатът им не стигна и до балотажи. В Германия е тотална катастрофа. Прехваленият Мартин Шулц, който бе наричан „мистър Европа“ стана „мистър катастрофа“. Германските социалисти не са имали по-трагични резултати от Втората световна война насам. Християн-демократите на Меркел също са с най-нисък резултат от Втората световна война насам. Така на практика Ангела Меркел роди крайнодесните от „Алтернатива за Германия“ и на сто процента Хелмут Кол и Щраус са се обърнали в гроба. За първи път ХДС и ХСС имат сериозни противоречи. Зеехофер неслучайно се изпусна: „Не мога да работя повече с тази жена (б.а. Меркел) Навсякъде на преден план излизат християнските партии. Така че, сега става ясно кой бе прав през 2015 година - Меркел или Орбан. Всичко сочи, че правият е бил Орбан. С двойната ограда на границите, 12 000 войници, включително и от Австрия. Орбан бе категоричен, че Европа трябва да остане християнска, докато Меркел се похвали, че ислямът е вече част от Германия. Истината е, че Франция и Германия трябва да си посипят главите с пепел заради опита  за изселванията на мигранти в други държави чрез квоти . От Германия, например в Словакия,  въпреки отказът на словашкото правителство да приема мигранти. - Няма как това да стане при настоящите условия. Не е нужно да си кой знае какъв юрист или дори студент по право първи курс, за да си наясно, че тези, които са създали проблема, няма как да го решат. Меркел и Юнкер трябва да си ходят. Орбан да оглави Европейската комисия, за да се реши въпроса с мигрантите. Нека се поучат от страните от Вишеградската четворка, където мислят за гражданите си и приоритет им е те да живеят наистина спокойно. Западните страни и до днес не говорят за християнство и за загиналите християни. В главите им се въртят съвсем други неща, говорят за гей бракове. Така нещата вървят към две Европи. Едната – Западната, в която ще продължат атентати и изнасилвания. Ще се руши традиционното семейстро и християнство. И друга -  на Вишеградската четворка – на Австрия, Бавария, Италия и Словения,  които искат да останат християнски. Не е случайно, че Салвини в Италия и Щрахе в Австрия са министри на вътрешните работи. - Поздравявам премиера, който публично обяви, че ще върне всеки самолет, който се опита да кацне с мигранти на борда. Поздравявам го и за усилията му да поддържа добри отношения с Реджеп Ердоган. Турция пази Европа. Въпросът е, утре ако Турция реши да отвори границите, кой ще ни пази? Ако Ердоган не спира мигрантите, как ще ги спрем ние – със стрелба ли, със сълзотворен газ ли, как? Затова е прав премиерът Борисов, че са нужни \"горещи\" пунктове за спиране на бежанците далеч от границите на Европа. На предстоящата среща, може би, най-важното е Меркел да каже: „Не идвайте, не можем да се справим“. - Ще се случи същото, каквото и досега. Вотът няма да мине, но  наистина има проблеми в сектор „Сигурност“. - Моето лично мнение, неангажиращо ГЕРБ е, че Цветан Цветанов е най-подходящ за вътрешен министър на България. Сподели:", "date": "2018.06.23", "title": "САМО В ПИК! Депутатът от ГЕРБ Георги Марков изригна пред медията ни: Меркел и Юнкер да си ходят! Орбан да оглави Европейската комисия, за да се реши въпроса с мигрантите"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0-%D1%81%D1%8A%D0%B7%D0%B4%D0%B0%D0%B4%D0%B5-%D0%B1%D1%83%D0%BB%D1%87%D0%B8%D0%BD%D1%81%D0%BA%D0%B0-%D1%80%D0%BE%D0%BA%D0%BB%D1%8F-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%B7%D0%B0-%D0%BC%D1%8A%D0%B6%D0%B5-%D0%B3%D0%B0%D0%BB%D0%B5%D1%80%D0%B8%D1%8F-news760118.html", "text": "Популярна в Лондон дизайнерка създаде булчинска рокля специално за мъже . Тоалетът не е в традиционния бял цвят, а в розово. Тя е създала и дамски вариант на сватбената си колекция за еднополови двойк и. Този път основните цветове са шампанско и черно. Сподели:", "date": "2018.06.23", "title": "Започна се! Дизайнерка създаде булчинска рокля специално за мъже  (ГАЛЕРИЯ)"}
{"url": "http://pik.bg/%D0%BC%D0%BE%D1%89%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news760194.html", "text": "Любопитна информация се появи в социалните мрежи. Според част от феновете на ЦСКА, сред които и един от лидерите на сектор \"Г\" - Росен Петров, легендата на \"червените\" Христо Стоичков стои зад изненадващия трансфер на Антон Недялков в Лудогорец. Според тях, Камата е настоял пред собственика на \"армейците\" Гриша Ганчев да продаде Недялков в американския Далас, след което левият бранител да може да бъде трансфериран в Разград. Петров твърди, че Ганчев се съмнявал, че такава схема може да бъде направена със звездата на ЦСКА Фернандо Каранга, към когото е имало изкушаваща оферта от руски клуб, но не и с Антон Недялков, пише \"Новспорт\". Сподели:", "date": "2018.06.23", "title": "Мощен скандал с \"червените\"..."}
{"url": "http://pik.bg/%D1%80%D0%B5%D0%BC%D0%BE%D0%BD%D1%82-%D0%B0%D1%81%D1%84%D0%B0%D0%BB%D1%82%D0%B8%D1%80%D0%B0%D1%82-%D0%BA%D0%BB%D1%8E%D1%87%D0%BE%D0%B2-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news760084.html", "text": "Последен износващ пласт асфалт  ще полагат  днес и утре на булевард \"Шести  септември\" в участъка между улица \"Владая\", която води към \"Столипиново\", и Цариградско шосе, съобщава Марица.бг. От общинското предприятие \"Организация и контрол на транспорта\" разясниха, че двете платна няма да се затварят едновременно и ако в едното се работи, движението ще се извършва в две посоки по другото. Автобус №26, който досега вървеше по бул. \"Шести септември\" и \"Владая\", през уикенда ще обикаля по Цариградско шосе. Реконструкцията  на бул. \"Шести септември\" върви към завършване, а и кметът Иван Тотев  съобщи наскоро, че са се разбрали със строителите от \"Щрабаг\" да приключат  работата до 18 юли. Кръговото кръстовище при пресечката с ул. \"Владая\", което забави ремонта, е готово, изградени са велоалеи и улично осветление. Отсечката от моста на Адата до Цариградско шосе беше разкопана през лятото на 2016 г.  Освен подмяна на водопровод и канализация в тази част на булеварда е прокарано и парно. Предстои валяци да минат за последно и на Коматевско шосе, където в момента се довършва велоалеята. Сподели:", "date": "2018.06.23", "title": "Ремонт! Асфалтират ключов булевард в Пловдив"}
{"url": "http://pik.bg/%D1%86%D0%B8%D0%BF%D1%80%D0%B0%D1%81-%D1%81%D0%B5-%D0%B8%D0%B7%D0%B4%D0%BE%D0%BA%D0%B0%D1%80%D0%B0-%D0%BF%D1%80%D0%B5%D0%B4-%D0%B5%D1%81-%D1%81-%D0%B2%D1%80%D0%B0%D1%82%D0%BE%D0%B2%D1%80%D1%8A%D0%B7%D0%BA%D0%B0%D1%82%D0%B0-%D0%BD%D0%B0-%D0%B7%D0%B0%D0%B5%D0%B2-news760080.html", "text": "Гръцкият премиер Алексис Ципрас прослави сключването на договора с министрите от еврозоната, обръщайки се към функционерите от своя кабинет с вратовръзка. Това е първият случай, в който той носи този аксесоар пред обществото, пише скопското електронно издание „МКД“, цитирани от \"Фокус\". „Малко ми е тежко, но ще свикна“, заяви министър-председателят на Гърция. Завършвайки своята триумфална реч, в която изброи редица успехи, за които каза, че са постигнати от неговото правителство от януари 2015 година, Ципрас свали вратовръзката. Миналата година гръцкият премиер стана първият западен лидер, който се яви на официална среща с американския президент Доналд Тръмп в Белия Дом, отбелязва „МКД“. Като бивш лидер на младежка комунистическа организация, Ципрас никога не е носил вратовръзка в своята политическа кариера, тъй като тя за него е свързана с естбалишмънта, който той е презирал много, продължава македонската медия. „Той беше млад левичарски лидер. Вратовръзките не се вписват в този профил. И в определен момент, това стана политическа позиция“, коментира по-рано източник от гръцкото правителство. Според слуховете, Ципрас за последен път носил този аксесоар, докато служил в армията – през 2004 година. През 2015 година, непосредствено преди да стане премиер, журналистите го попитаха дали отговорностите на неговото ново работно място ще го накарат да приеме по-формален стил на обличане. Ципрас, който дотогава носеше само всекидневни ризи и панталони, отговорил, че няма да сложи вратовръзка, „докато не се намали гръцкият дълг“. През февруари 2015 година, само няколко дни, след като левичарят дойде на власт с обещанието да извади страната от плановете за строги икономии, тогавашният италиански премиер Матео Ренци му подари вратовръзка. Все пак, според снимките, вратовръзката, която му бе подарена от Ренци е с тъмен цвят, а Ципрас носеше червена вратовръзка, идентична с тази, която му подари македонския му колега Зоран Заев на подписването на договора за името миналия уикенд край Преспанското езеро. Сподели:", "date": "2018.06.23", "title": "Ципрас се издокара пред ЕС с вратовръзката на Заев "}
{"url": "http://pik.bg/%D0%BE%D1%89%D0%B5-%D0%B5%D0%B4%D0%BD%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%81%D1%82%D0%B0%D0%BD%D1%86%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D0%BF%D0%B0%D0%B4%D0%BD%D0%B5-%D0%B2%D0%B8%D0%B4%D0%B5%D0%BE-news760083.html", "text": "Няма информация за състоянието на космическата лаборатория \"Тянгун-2\". „Изглежда, че понижаването на орбитата на \"Тянгун-2\" е първата стъпка за безопасното му спускане”, заяви Джонатан Макдауъл (Jonathan McDowell), астрофизик в Харвард-Смитсониънския център за астрофизика. Фил Кларк (Phil Clark), дългогодишен наблюдател на китайската космическа дейност и автор на множество статии за Journal of the British Interplanetary Society, проследява орбитата на \"Тянгун-2\" от самото начало. Той отбеляза, че липсва запалване на двигателите на станцията, за да се издигне на орбитата си, от която се смъкна миналата седмица. \"Китай не иска да се повтори историята на \"Тянгун-1\", който каквото ще да разправя\", отбеляза Кларк. \"Тянгун-1\" претърпя авария в началото на 2016 г. Космическият кораб започна постепенно да се разпада с неконтролируемо повторно навлизане в атмосферата, което в края на краищата настъпва на 2 април. Голяма част от космическата лаборатория изгоряха, а другите остатъци се приземиха в Тихия океан. \"Тянгун-2\" е почти идентичен по размер, така че дори случаят да се повтори, вероятно няма да причини прекалено големи проблеми. А ако Китай го свали по контролиран начин, тогава всичко ще е наред. Понастоящем няма индикация какъв ще бъде следващият ход на Китай или кога ще бъде направен. 8,5-тонният \"Тянгун-2\" е дълъг 10,4 метра с максимална широчина 3,35 метра. Станцията стартира през септември 2016 г. и бе обитавана от екипаж от двама души от октомври до ноември 2016 г., без да се предвиждат други мисии. Китай я използва, за да се подготви за стартирането на по-голяма станция, чийто първи модул се очаква да стартира през 2020 г. Втората китайска експериментална космическа орбитална станция, наречена \"Тянгун-2\" (Tiangong-2), е снижила орбитата си с около 90 километра. Орбиталната информация, публикувана от стратегическото командване на САЩ, показва, че \"Тянгун-2\" се е преместил от надморска височина от 380 до 290 километра, пише nauka.offnews.bg., цитирайки SpaceNews. Сподели:", "date": "2018.06.23", "title": "Още една китайска космическа станция може да падне (ВИДЕО)"}
{"url": "http://pik.bg/%D1%82%D0%BE%D1%80%D0%BC%D0%BE%D0%B7-%D0%B2%D1%80%D0%B0%D1%87%D0%B0%D0%BD%D0%B8-%D1%81-%D0%BF%D0%BE%D1%80%D0%B5%D0%B4%D0%BD%D0%B0-%D0%B6%D0%B0%D0%BB%D0%B1%D0%B0-%D1%81%D1%80%D0%B5%D1%89%D1%83-%D0%B2%D0%BE%D0%BD%D1%8F%D1%82%D0%B0-%D0%B2-%D0%BA%D0%B2%D0%B0%D1%80%D1%82%D0%B0%D0%BB-%D0%BD%D0%B0-%D0%B3%D1%80%D0%B0%D0%B4%D0%B0-news760081.html", "text": "Хората от блок на ул. „Никола Вапцаров“ №5 във Враца, които през последната година подадоха серия от оплаквания до медиите заради миризливи атаки след изхвърляне на мърша в контейнерите им за смет, са подали отново жалби до общината и полицията заради проблема, съобщава Конкурент. Потърпевшите този път са решили да сезират по официален път властите, за да се отърват от поредното залпово изхвърляне на вмирисани кости, на което са подложени от месеци насам. „Докога всички институции ще се правят, че проблемът на сещъствува“, питат в жалбата си хората от блока на ул. „Никола Вапцаров“ №5. От местната управа им казали, че ще им отговорят в 14-дневен срок. Дотогава ще има и информация за предприетите от полицията действия. Хората, подписали жалбите, припомнят проблема, както и факта, че децата им са принудени да играят в отровна среда. Не пропускат да напомнят, че изхвърлянето на опасни отпадъци може да предизвика епидемия. В жалбата си хората са посочили и регистрационния номер на автомобила, от който се изхвърлят зловонните чували – Вр 32 42 ВМ. Те настояват полиция и общински власти да се намесят и да ги отърват от миризливите атаки. Сподели:", "date": "2018.06.23", "title": "Тормоз! Врачани с поредна жалба срещу вонята в квартал на града"}
{"url": "http://pik.bg/%D0%B1%D0%B5%D0%B7-%D1%81%D0%BB%D0%B5%D0%B4%D0%B0-%D0%BB%D0%BE%D0%B2%D0%B5%D1%88%D0%BA%D0%BE-%D0%BF%D0%BE%D0%B4-%D0%B1%D0%BB%D0%BE%D0%BA%D0%B0%D0%B4%D0%B0-%D0%BD%D0%B5-%D0%BE%D1%82%D0%BA%D1%80%D0%B8%D1%85%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-news760124.html", "text": "Избягалият затворник Борис Иванов не беше открит в района между ловешките села Александрово и Дренов,.съобщава БНР Издирването на  Иванов е продължило  до 11:00 часа днес, но акацията приключи без успех. Полицията и жандармерията претърсваха района цяла нощ. Около 200 служители на полицията и жандармерията се включиха в издирването му след като снощи е бил получен сигнал, че той се намира в района. Сигналът е подала жителка на село Александрово: \"Лаеха кучетата, излязохме и оня човек, дето по телевизора сме го видели, същият човек беше. Снощи в един и половина. Веднага се обадиха на полицията и много полицаи имаше, много, много. Насам тръгна, ама не можахме повече, ние от страх не сме излезли вече вънка. Самичък беше. Нямаше нищо на ръцете му или пък да е почукал да иска хляб или водичка, щяхме да му дадем. Какво да правим? Ние сме страхливи\", разказва жената. Щателно е била претърсена слънчогледова нива, но затворникът така и не е бил намерен. В село Александрово все още има засилено полицейско присъствие. Продължава претърсването на района, което ще продължи и в други съседни села в Ловешко. Иванов избяга в четвъртък сутринта малко след 10:00 часа от работен обект край Ловеч - млекопреработвателна фирма, където е работил заедно с други затворници. Те са го подгонили след бягството му, но не са успели да го задържат. Мъжът е бил на този обект от няколко дни, след като е бил преместен от затворническото общежитие. Борис Иванов изтърпява 13-годишна присъда за няколко престъпления. Сподели:", "date": "2018.06.23", "title": "БЕЗ СЛЕДА! Ловешко под блокада, не откриха избягалия затворник"}
{"url": "http://pik.bg/%D0%B7%D0%B0%D0%B5%D0%B2-%D1%81%D0%B5-%D1%81%D1%8A%D0%B3%D0%BB%D0%B0%D1%81%D0%B8-%D1%81-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news760073.html", "text": "Ще има референдум за името. С това искане на опозицията премиерът Зоран Заев заяви, че е съгласен. Според него остава да се реши дали той ще бъде консултативен или задължителен. Заев каза, че резултатът от референдума трябва да бъде спазван от всички институции и граждани, предава македонският телевизионен канал Алсат -М, цитирани от \"Фокус\". Лидерът на опозицията Християн Мицкоски заяви, че няма да се противопостави на решението на народа, ако референдумът е демократичен и обвързващ. Въпреки че договорът за имена все още не е напълно приет, Мицковски още от сега се съмнява в достоверността на резултатите. Необходимо е да се създаде Държавна изборна комисия (ДИК) за организиране на референдума. Имената на 41-те кандидати за временни членове на ДИК са публикувани в петък. Сподели:", "date": "2018.06.23", "title": "Заев се съгласи с референдум за името на Македония"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D0%B1%D1%8F%D0%B2%D0%B8-%D1%87%D0%B5-%D0%B5%D0%B2%D1%80%D0%BE%D1%82%D0%BE-%D0%B5-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%B7%D0%B0-%D0%BE%D0%B1%D1%89%D0%BE-%D0%B1%D1%8A%D0%B4%D0%B5%D1%89%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-news760087.html", "text": "„Еврото е нещо необратимо”, категоричен беше германският министър на финансите Олаф Шолц в отговор на журналистически въпрос дали еврото ще го има след десет години, предаде „Ройтерс“, цитирана от БТВ. Агенцията се позовава на интервю на Шолц пред „Райнише пост”. „Еврото е гаранция за нашето общо бъдеще в Европа”, добави той. Шолц посочи още, че първоначалният проект за укрепване на еврозоната, договорен между германския канцлер Ангела Меркел и френския президент Еманюел Макрон по-рано през седмицата в замъка Мезеберг край Берлин, ще защити еврото от кризи. „Чрез договореностите от Мезеберг доизграждаме нашия европейски дом - посочи финансовият министър. -  Той ще бъде с херметически затворен покрив, който да издържа на бъдещи бури и дъждовни дни. В Европа имаме нов импулс и това е благодарение на президента Макрон”. Сподели:", "date": "2018.06.23", "title": "Германският финансов министър обяви, че еврото е гаранция за общо бъдеще в Европа"}
{"url": "http://pik.bg/%D0%BB%D0%B8%D1%87%D0%B5%D0%BD-%D0%BE%D0%BF%D0%B8%D1%82-%D0%BA%D0%B0%D0%BA-%D1%81%D0%B5-%D0%BE%D1%82%D1%81%D0%BB%D0%B0%D0%B1%D0%B2%D0%B0-%D1%81%D1%8A%D1%81-70-%D0%BA%D0%B3-%D0%B7%D0%B0-%D0%BC%D0%B0%D0%BB%D0%BA%D0%BE-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-%D1%81-%D0%B4%D0%B8%D0%B5%D1%82%D0%B0-%D0%BE%D1%82-%D1%85%D1%80%D0%B0%D0%BD%D0%B8-%D0%B1%D0%BE%D0%B3%D0%B0%D1%82%D0%B8-news760092.html", "text": "37-годишният Атанас Узунов е истински хит в социалните мрежи, след като за малко повече от две години успява да отслабне със 70 кг, залагайки на диета от храни, богати на естествени мазнини. „На 35 години преди две години имах сериозни проблеми – разказва пред сутрешния блок на БТВ историята си Узунов. - Бях 140 кг. Имах високо кръвно, трудно заспивах. Пробвах различни варианти за отслабване. Нищо не се получаваше. Хапчетата се увеличаваха. Реших да се уча от светилата в храненето. Така започнах на диета с храни, богати на естествени мазнини. Първата година свалих 30-35 килограма, после останалите и за две години и половина свалих 70 кг. За да стигна обаче до този режим на хранене изчетох много литература“. Атанас Узунов разяснява, че залага на храни, богати на ествествени мазнини. „Без тестени зърнени храни – уточнява той. – Това е много важно.  Без ориз, бобени храни. Понякога кинуа. Зъренните храни вдигат много инсулина, което е вредно. С тази храна се вдига кръвната захар, вдига се инсулина. Виждате, че затлъстяването е повсеместно. Последните изследвания за гликемичния индекс, казват, че под 10 е добре, въпреки че в момента твърдят че под 50 дори е добре. Личното ми мнение е, че зърнените храни не влиаят добре на здравето. Вредно е да се ядят въглехидрати и зърнени храни. Когато човек гладува метаболизма се увеличава с 20 процента. Идеята е периодично лечебно гладуване. Вечерям и в следващите 24 часа не ям нищо. На организма е нужна почивка. Добре е това да се прави един път в седмицата. Дори два пъти. Сутрин е много полезно кафе с лъжичка кокосово масло.  На обед салата и вратна паржола. Хубаво е така да е по-мазничка. Студено пресован зехтин обаче е задължителенза салатата. Вечерята – яйца, салата, риба. 3-4 пъти в седмицата е нормално да се яде месо. Ние сме програмирани да ядем месо и това е нормално. То е нужно на организма. 80 процента е храната и 20 процента е важна двигателната активност“. Атанас Узунов добавя, че е много важно и хубаво и да се правят упражнения. „Хубави са упражненията в началото на деня – казва Узунов. - Клекове, коремни преси. Много е важно положението на ръцете. Упражненията са много важни за крака и кръст“. Сподели:", "date": "2018.06.23", "title": "Личен опит! Как се отслабва със 70 кг за малко повече от две години с диета от храни, богати на естествени мазнини"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D1%81%D0%B8-%D0%B2%D1%80%D1%8A%D1%89%D0%B0-%D1%81%D1%83%D0%B2%D0%B5%D1%80%D0%B5%D0%BD%D0%B8%D1%82%D0%B5%D1%82%D0%B0-%D1%81%D0%BB%D0%B5%D0%B4-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D0%B4%D1%8A%D0%BB%D0%B3%D0%B0-news760093.html", "text": "Гърция си връща суверенитета след решението на кредиторите да облекчат дълговете на страната, правейки изплащането на задълженията поносимо. Това обяви  премиерът на страната Алексис Ципрас, цитиран от гръцката информационна агенция АНА-МПА и „Фокус“. В хода на реч, дадена по време на церемония в зала „Запейон“, с която бе отбелязана сделката за дълга, министър-председателят заяви, че Гърция обръща нова страница и тръгва напред след осемгодишна криза. „Гърция отново се превръща в нормална страна. Тя си връща политическия и икономическия суверенитет. Гърция отново се изправя на крака“, заяви Ципрас. Обръщайки се към депутатите от двете партии, участващи в управляващата коалиция – СИРИЗА (Коалиция на радикалната левица) и АНЕЛ („Независимите гърци“) – премиерът си сложи червена вратовръзка, изпълнявайки обещанието си да си сложи такава само, когато сключи сделка за дълга с кредиторите на Гърция. Той си свали аксесоара в края на изказването си. Страната няма да трябва да взема нови кредити, за да покрива дълговете си през следващите три години, обясни Ципрас, като подчерта, че Атина ще може да взима сама решенията за правене на данъчни отстъпки от 2019 година. „Надзорът, предвиден съгласно правилата на Европейски съюз, няма нищо общо с механизмите на надзора на кредиторите, който преживяхме - продължи гръцкият премиер. - Гърция ще носи отговорността за себе си и за бъдещето си“. Ципрас отново потвърди, че това правителство ще изпълни целия си четиригодишен мандат, който изтича през септември 2019 година. Сподели:", "date": "2018.06.23", "title": "Гърция си връща суверенитета след сделката за дълга"}
{"url": "http://pik.bg/%D0%BE%D1%82-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D0%BE%D1%82%D0%BC%D0%B5%D0%BD%D1%8F%D1%82-%D0%B7%D0%B0-%D0%BD%D0%B5%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%BE-%D0%B2%D1%80%D0%B5%D0%BC%D0%B5-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-%D1%81-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news760090.html", "text": "САЩ и Южна Корея са се разбрали да отменят за неопределено време съвместните военни учения. Това заявиха от американското Министерство на отбраната, като коментираха, че това е резултат от проведената по-рано този месец среща между президента Доналд Тръмп и лидера на Северна Корея Ким Чен Ун, предава американската агенция „Ройтерс“, цитирана от „Фокус“. „В изпълнение на решенията от срещата на върха в Сингапур и в координация с нашия съюзник Южна Корея, министър Матис отмени за неопределено време някои учения“, заяви говорителят на Пентагона Дана Уайт. „Това включва спиране на ученията Freedom Guardian заедно с две учебни програми за обмен на морски пехотинци с Южна Корея, които трябваше да се проведат през следващите три месеца“, добави говорителят на американското военно ведомство. По отношение на прекратяването на ученията от Министерството на отбраната на Южна Корея заявиха, че Сеул и Вашингтон „са решили да отменят ученията за неопределено време“. Сподели:", "date": "2018.06.23", "title": "От Пентагона отменят за неопределено време съвместни военни учения с Южна Корея"}
{"url": "http://pik.bg/%D1%80%D0%B0%D0%B7%D1%87%D0%B8%D1%81%D1%82%D0%B2%D0%B0%D1%82-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BF%D0%BE%D1%81%D1%82%D1%80%D0%BE%D0%B9%D0%BA%D0%B8-%D0%B2-%D1%80%D0%B0%D0%B9%D0%BE%D0%BD-%E2%80%9E%D1%81%D0%B5%D0%B2%D0%B5%D1%80%D0%B5%D0%BD%E2%80%9C-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news760086.html", "text": "Два търговски обекта, построени без разрешение, до КАТ бяха съборени вчера със заповед на кмета на \"Северен\" инж. Ральо Ралев, съобщава Марица.бг. Това е поредната  акция срещу нарушителите в района. С багери и в присъствие на полицейски служители ще бъде премахнат  бившият телевизионен сервиз, преустроен в магазин за обувки, на  бул. \"България\" 19 а. Незаконна пристройка към жилищна сграда на  ул. \"Гаганица\"  46 също е в списъка за бутане. Прекъснато е и електрозахранването в производствените помещения на ,,Сарс-груп”, фирма за перилни препарати, които ползват помещенията без акт 16, обясниха от районната администрация на \"Северен\". От фирмата заявиха, че само част от обекта е неузаконена и  изключването на тока на целия обект е неправомерно, затова са подали възражение до кмета на района. Инж. Ральо Ралев е категоричен, че всички трябва да спазват Закона за устройство на територията, когато решат да строят. Сподели:", "date": "2018.06.23", "title": "Разчистват незаконни постройки в район „Северен“ на Пловдив"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%89%D0%B5-%D0%B5-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%BD%D0%B0%D1%81-news760094.html", "text": "Двете страни обаче все още не са договорили условията, по които Северът ще се откаже от атомните си бомби и ще получи облекчаване на санкциите - цел, която четвърт век убягва на американските правителства. Американският президент Доналд Тръмп обяви, че Северна Корея все още представлява \"изключителна заплаха\" за САЩ, предаде Асошиейтед прес. С указ от вчера президентът на САЩ продължи с една година така наречената \"национална извънредна ситуация\" по отношение на КНДР и наново разреши икономическите ограничения срещу нея. Макар и очаквано, това става само девет дни след като Тръмп написа в Туитър след срещата на върха със севернокорейския лидер Ким Чен-ун в Сингапур, че вече няма ядрена заплаха от Северна Корея. Този указ изглежда влиза в противоречие с това твърдение на президента , отбелязва Асошиейтед прес. В текста му се казва, че \"съществуването и риска от разпространение на годен за употреба за оръжия делящ се материал\" и действията и политиката на севернокорейските власти \"продължават да представляват изключителна заплаха за националната сигурност , външната политика и икономиката на САЩ\". Така наречената \"извънредна ситуация\" е в сила от 2008 г. и е свидетелство за трайното напрежение между САЩ и Северна Корея , което се изостри миналата година, след като КНДР се приближи до създаването на напълно завършена ракета с ядрена бойна глава, способна да стигне на американска територия. То все пак спадна след срещата на върха на 12 юни, когато Ким се съгласи на \"пълно премахване на ядрените оръжия\" от Корейския полуостров. В четвъртък Тръмп заяви на правителствено заседание, че ядреното разоръжаване вече е започнало - макар ден по-късно неговият министър на отбраната Джеймс Матис да каза, че не знае Северна Корея да е предприела каквито и да било стъпки за ядрено разоръжаване и че все още не са започнали задълбочените преговори по въпроса. Сподели:", "date": "2018.06.23", "title": "Тръмп: Северна Корея още е заплаха за нас"}
{"url": "http://pik.bg/%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%BB%D0%BE%D0%B2%D0%B5%D1%87-%D0%B5-%D1%81-%D0%BD%D0%BE%D0%B2%D0%BE-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE-news760008.html", "text": ", избрано на общо събрание на акционерите на лечебното заведение. Избраният , съобщава БНР. В Съвета на директорите е д-р Цветолюба Генкова, която в Ловеч и познава проблемите и персонала на болницата. В Съвета на директорите влизат и досегашният прокурист на болницата д-р Ченко в последните месеци с протести на медици за неизплатени заплати. В Съвета на директорите, като изпълнителен директор, влиза и д-р Румяна Нановска, досегашен зам.-директор на болницата и ще е . , през последния месец, като текущите задължения от 7 милиона и 800 000 лева са 4 милиона лева. Ловешката болница е с ново ръководство нов Съвет на директорите, се очаква да изведе болницата от тежкото й състояние дълги години е директор на Регионалната здравна инспекция Чалъков, който се занимава с тежката ситуацията Задълженията на болницата са намалели Сподели:", "date": "2018.06.23", "title": "Болницата в Ловеч е с ново ръководство"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D1%81-%D0%BF%D0%B0%D1%82%D0%B5%D1%80%D0%B8%D1%86%D0%B0-%D0%B4%D0%BE%D0%B6%D0%B8%D0%B2%D0%BE%D1%82-news760097.html", "text": "Слави Трифонов се е върнал към патериците след поредно влошаване на здравословното му състояние. Дългия бе засечен от пасажери да куца на летището на път за концерта си в Лондон. Самото шоу в английската столица тв водещият за пореден път изкара изцяло седнал заради амортизирания си крайник. В края на миналото лято Трифонов излезе предсрочно в отпуск, защото се подложи на поредна операция, при която на счупения му преди години крак бе поставена изкуствена става, която замени придържащите пирони. Слави се надявал сложната интервенция най-после да реши проблема му и този път той да успее да проходи нормално, но почти година след нея резултатите не били добри, а състоянието му отивало все пò на зле. Учиндолецът вече бил напълно неспособен да се придвижва без помощта на патерици или друг човек, който да го придържа, за да пази равновесие. Изкачването на стълби на този етап за него било невъзможно, а по подобен начин се развивали нещата и с шофирането. Скоро Трифонов нямало да може сам да управлява автомобила си, което в последните години се случва рядко, тъй като той се движи навсякъде плътно с гардове и личен шофьор. Освен това приемал и по шепа силни болкоуспокояващи медикаменти всеки ден, за да е в кондиция за работа. Това продължавало от години и ежедневието му без тях било немислимо. Шоуменът признава, че болките в крака не били единствените, които му причинявали сериозен дискомфорт. Изпитвал такива в кръста и гърба, които по цели нощи не му давали мира и го карали да будува. От екипа на предаването му разкриват, че болният му крак бил тотално несъразмерен с другия и драстично по-слаб. Въпреки че Слави се възползвал от уменията на най-добрите рехабилитатори и кинезитерапевти, които му помагали за раздвижването на крайника, той продължавал да линее и да губи жизнени функции. Неотдавна се заговори, че 18 години след старта на предаването му по Би Ти Ви той е решил най-после да се пенсионира. Новите му здравословни перипетии потвърждават слуховете, че Трифонов ще отсъства от екран, но още не е ясно дали шоуто му ще падне окончателно, или отново ще се води от негови заместници. Сподели:", "date": "2018.06.23", "title": "САМО В ПИК И \"РЕТРО\"! Слави Трифонов с патерица доживот"}
{"url": "http://pik.bg/%D1%87%D0%B5%D1%82%D0%B8%D1%80%D0%B8-%D1%84%D0%B8%D1%80%D0%BC%D0%B8-%D0%BD%D0%B0%D0%BF%D0%B8%D1%80%D0%B0%D1%82-%D0%B4%D0%B0-%D1%81%D1%82%D1%80%D0%BE%D1%8F%D1%82-%D0%BA%D1%80%D1%8A%D0%B3%D0%BE%D0%B2%D0%BE%D1%82%D0%BE-%D0%BF%D1%80%D0%B8-%D1%81%D0%B5%D0%BB%D0%BE-%D1%82%D1%80%D1%83%D0%B4-news760012.html", "text": "Четири са отворените оферти в обществената поръчка за избор на изпълнител при изграждането на кръгово кръстовище при пресичането на път ІІ-64 Карлово - Пловдив при км 48+278 и път ІІІ-606 между селата Строево и Труд. Това съобщиха от Агенция \"Пътна инфраструктура\". Индикативната стойност на поръчката е 1 168 000 лв. без ДДС и средствата са осигурени от бюджета на АПИ. Отворените оферти по реда на постъпването им в деловодството на Агенция „Пътна инфраструктура“ са на: - „ИСА 2000“ ЕООД - „ПЪТИЩА ПЛОВДИВ“ АД - „КРЪГОВО КРЪСТОВИЩЕ ТРУД 2018“ ДЗЗД, в което са: „ПСТ ГРУП“ ЕАД и „СЕТ КЪМПАНИ“ АД - „ЩРАБАГ“ ЕАД С новото кръстовище при село Труд ще се подобри безопасността при преминаване по съществуващото към настоящия момент триклонно кръстовище и ще се намалят до минимум предпоставките за пътно-транспортни произшествия. Съществуващото кръстовище при 48-и км на второкласния път ІІ-64 Карлово - Пловдив се намира на около 600 м от пътен възел „Труд“ на автомагистрала \"Тракия\". В момента то не обслужва посоката Пловдив - Строево и движението по посока Пловдив - Строево - Голям Чардак се осъществява през прелеза в края на село Труд. Сподели:", "date": "2018.06.23", "title": "Четири фирми напират да строят кръговото при село Труд"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B8%D0%BC%D0%B0%D0%BD%D1%8F%D1%80-%D1%80%D0%BE%D0%B2%D0%B8%D0%BB-%D0%B7%D0%B5%D0%BC%D1%8F%D1%82%D0%B0-%D0%BA%D1%80%D0%B0%D0%B9-%D0%BA%D0%BE%D1%81%D1%82%D0%B8%D0%BD%D0%B1%D1%80%D0%BE%D0%B4-news760006.html", "text": "Една година затвор с 3-годишен изпитателен срок получи мъж, незаконно търсел археологически обекти в местността Белидие хан. Това съобщиха от пресцентъра на Апелативна прокуратура - София. По обвинителен акт на Окръжна прокуратура – София съдът е признал за виновен мъжа с инициали П.П. за това, че на 2 април 2015 г., в района на местността Белидие хан в землището на село Градец, община Костинброд, подсъдимият търсел археологически обекти без съответно разрешение, съгласно Закона за културното наследство. При извършване на незаконната дейност той използвал технически средства – металдетектор, кирка и лек автомобил. С осъдителната присъда на иманяра е наложено наказание от една година „лишаване от свобода“ с 3-годишен изпитателен срок и глоба в размер на пет хиляди лева. Сподели:", "date": "2018.06.23", "title": "Затвор за иманяр, ровил земята край Костинброд"}
{"url": "http://pik.bg/%D0%B7%D1%8A%D1%80%D0%BD%D0%BE%D1%82%D0%BE-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D1%81%D0%B5-%D0%B8%D0%B7%D0%BA%D1%83%D0%BF%D1%83%D0%B2%D0%B0-%D0%BF%D0%BE-240-260-%D0%BB%D0%B5%D0%B2%D0%B0-%D0%B7%D0%B0-%D1%82%D0%BE%D0%BD-news759999.html", "text": "Ечемикът, който първо се прибира, се търгува около 250 лева за тон, а пивоварният ечемик за около 270-280 лева за тон, предава БТА. Цената на пшеницата е 250 лева за тон, като е възможно в следващите дни да намалее заради проливните дъждове през последната седмица, които влошават качествата на все още неожънатата пшеница, уточниха от борсата в Монтана. Първите количества зърно от новата реколта в Монтанско се изкупуват по 240-260 лева за тон, съобщиха от Стоковата борса в града. Сподели:", "date": "2018.06.23", "title": "Зърното в Монтанско се изкупува по 240-260 лева за тон"}
{"url": "http://pik.bg/%D0%B8%D0%B7%D0%B3%D0%BE%D0%BD%D0%B8%D0%BB%D0%B8-%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BE%D1%82-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%BD%D0%B5-%D1%85%D0%B0%D1%80%D0%B5%D1%81%D0%B2%D0%B0%D0%BB%D0%B8-%D0%B7%D0%B0-%D0%BA%D0%BE%D0%B3%D0%BE-%D1%80%D0%B0%D0%B1%D0%BE%D1%82%D0%B8-news760244.html", "text": "\"Вчера вечерта собственичката на ресторант \"Ред хен\" в Лексингтън, щата Вирджиния, ме помоли да напусна, защото работя за президента на Съединените щати. Учтиво си тръгнах\", написа в Туитър Сандърс, предава \"Новини.бг\". \"Действията й говорят много повече за нея, отколкото за мен. Винаги правя всичко възможно да се отнасям с уважение с хората, включително с тези, с които не съм съгласна и ще продължа да правя така\", каза Сандърс, цитирана от Ройтерс. Говорителката на Белия дом Сара Сандърс заяви, че е била изгонена от ресторант, където е искала да вечеря, с мотива, че работи за президента Доналд Тръмп, предаде Франс прес. Сподели:", "date": "2018.06.23", "title": "Изгонили говорителката на Белия дом от ресторант, не харесвали за кого работи"}
{"url": "http://pik.bg/%D0%BB%D0%BE%D1%88%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D1%81%D0%B5-%D1%80%D0%B0%D0%B7%D0%B2%D0%B0%D0%BB%D1%8F-%D0%B7%D0%B0-%D1%83%D0%B8%D0%BA%D0%B5%D0%BD%D0%B4%D0%B0---%D0%BE%D1%87%D0%B0%D0%BA%D0%B2%D0%B0%D1%82-%D0%BD%D0%B8-%D0%B2%D1%8F%D1%82%D1%8A%D1%80-%D0%B4%D1%8A%D0%B6%D0%B4-%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-news760042.html", "text": "Днес в източните и южните райони ще има краткотрайни валежи и гръмотевична дейност. От северозапад облачността ще се разкъсва и намалява. През деня ще е ветровито, но привечер северозападният вятър ще започне да отслабва. Ще е чувствително по-хладно, с преобладаващи максимални температури между 20° и 25°. Над планините ще преобладава облачно време. Краткотрайни валежи ще има на места, главно в масивите от Източна България и Рило-Родопската област. В крайните южни райони валежите ще са по-интензивни. След обяд над Западна Стара планина облачността ще се разкъса и намалее. Ще духа умерен и силен северозападен вятър. Максималната температура но височина 1200 метра ще е около 13°, на 2000 метра – около 7°. Над Черноморието ще е предимно облачно, с превалявания от дъжд. Ще духа умерен и силен северозападен вятър и с него температурите ще се понижават. Максималните ще са между 20° и 23°. Температурата на морската вода е 23-25°. Вълнението на морето ще е 2-3 бала. На 23.06.2018 слънцето ще изгрее в 05:49 часа и ще залезе в 21:08 часа. Продължителност на деня 15:19 часа. На 23.06.2018 луната ще изгрее в 16:33 часа и ще залезе в 03:02 часа. Осветеност на диска в 0h UT 76 %. Фаза на луната: след първа четвърт преди пълнолуние. Сподели:", "date": "2018.06.23", "title": "ЛОША ПРОГНОЗА! Времето се разваля за уикенда - очакват ни вятър, дъжд и гръмотевици"}
{"url": "http://pik.bg/%D0%BF%D1%80%D0%B5%D1%87%D0%B8-%D0%BB%D0%B8-%D0%BC%D1%83%D0%B7%D0%B8%D0%BA%D0%B0%D1%82%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-news760007.html", "text": "Нерядка гледка е да видите служител зад бюрото си със слушалки. С годините все повече хора от различни бизнес сфери предпочитат да работят, слушайки музика и това дори има своето научно обяснение! За щастие, малцина работодатели имат стриктни правила относно работния процес в офиса и забраняват неща като музиката, оправдавайки се, че тя разсейва служителите им, пише тялото.бг. Така ли е наистина? Пречи ли на концентрацията музиката или? Меломани, дишайте спокойно! Добрите хора от интернет маркетинговата компания WebpageFX представиха резултатите от анализ на научни изследвания, статистика и други данни, които са изцяло в защита на музикалния работен ден в офиса. Ето и как слушането на музика се отразява на работния процес: Продуктивност: - 61 % от хората, слушащи музика в офиса, са по-продуктивни и щастливи на работното място; - 90 % от служителите се справят по-добре със задачите, когато слушат музика; - 88% от служителите са по-прецизни в работата си, когато слушат музика. Музика и бизнес: - 77% от собствениците на малък и среден бизнес вярват, че музиката повишава морала на служителите им; - 65 % от собствениците на бизнес са убедени, че музиката повишава производителността на хората им; - 40 % от бизнесмените смятат, че музиката повишава продажбите. Как музиката се отразява на мозъка: - Музиката стимулира освобождаването на допамин (допаминът е хормонът на удоволствието, той повишава концентрацията); - Музиката стимулира паметта. Здравословни ползи от слушането на музика: - Намалява стреса и раздразнението; - Намалява болката; - Повишава имунитета; - Засилва мотивацията; - Подсилва паметта. Различна музика, различно действие: - Класическа музика – повишава точността в работата с 12 %; - Денс музика – повишава способността за проверка с 20 %; - Поп музика – намалява вероятността за допускане на грешки с 14 % и повишава работоспособността с 58 %. Кога да смените музиката: - Когато се налага да работите нещо изискващо висока концентрация, избирайте музика без текст; - Когато трябва да запомняте нови неща – отново се спрете на музика, в която не се пее. Сподели:", "date": "2018.06.23", "title": "Пречи ли музиката на работата?"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B2%D1%8A%D0%BB%D1%87%D0%B5%D0%B2-%D0%BE%D0%B1%D0%B5%D1%89%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-%D1%81-%D0%BA%D0%BE%D0%BD%D1%86%D0%B5%D0%BD%D1%82%D1%80%D0%B0%D1%86%D0%B8%D1%8F-%D0%BD%D0%B0-%D1%83%D1%87%D0%B5%D0%BD%D0%B8%D1%86-news759993.html", "text": "В следващите десетилетия хората, които ще постъпят на пазара на труда, ще бъдат около 2/3 от тези, които ще навлизат в пенсионна възраст. Това каза министърът на образованието и науката Красимир Вълчев по време на Пловдивски икономически форум . „В образованието разчитаме на обществото, на икономиката. Очакванията към образователната ни система ще бъдат по-големи. Образователната тема не може да реши проблема с глобалния недостиг на работна сила, но трябва да направи всичко възможно. Трябва да има съответствие на образованието с потребностите на пазара на труда. Не знам дали има пигмент в образователната система, който в момента не е обект на промяна, в който да няма реформи. Променят се учебните програми. Беше въведен т. нар. компетентностен подход. Тоест, вече не говорим за знания, а за компетентности като съвкупност от знания, умения и отношение“, допълни Вълчев. „Преди всичко обаче, трябва да обхванем всички деца от образователната система. Ще предоставим допълнителни средства на училища, в които има концентрация на ученици със семейства, в които майчиният език не е български и родителите са с ниска степен на образование, за да влагат допълнителни усилия. Надяваме се, че догодина ще имаме такава система, която да стимулира образователните институции. Важното е, че направихме избор да инвестираме в учители. Те са най-важният фактор в образователната система“, каза той и уточни, че утрешното общество е това, което днес е в класната стая. \"Най-добрите образователни системи са тези, в които най-добрите ученици стават учители. Ако успеем да направим така, че по-добрите ученици са с педагогическо образование и педагогическа професия, утре ще имаме подобряващи се образователни резултати. Мотивираният учител е и ще остане фактор за качественото образование\", каза още Красимир Вълчев. Сподели:", "date": "2018.06.23", "title": "Министър Красимир Вълчев обеща допълнителни средства на училищата с концентрация на ученици,  за които българският не е майчин език"}
{"url": "http://pik.bg/%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-55-000-%D0%BB%D0%B5%D0%B2%D0%B0-%D0%B7%D0%B0-%D0%BD%D0%BE%D0%B2%D0%B8-%D0%BA%D0%B0%D0%BC%D0%B5%D1%80%D0%B8-%D0%B7%D0%B0-%D0%B2%D0%B8%D0%B4%D0%B5%D0%BE%D0%BD%D0%B0%D0%B1%D0%BB%D1%8E%D0%B4%D0%B5%D0%BD%D0%B8%D0%B5-news759974.html", "text": "Общината в Кюстендил ще вложи 55 хиляди лева за нови 60 камери за видеонаблюдение. Решение за това ще вземе Общинският съвет /ОбС/ следващата седмица, съобщиха от там. В резултат на проведени обществени поръчки, резултати и прогнози за възможностите да бъдат реализирани някои от обектите, финансирани с целева субсидия за капиталови разходи в рамките на текущата година, се очертава да се реализират икономии, с които ще бъдат купени новите камери, обясниха съветници. Те посочиха, че напоследък са зачестили вандалските прояви и унищожаването на изградената и изграждаща се с европейски средства общинска публична собственост - детски площадки, паркове, алеи, което налага засилването на видеоконтрола. По този начин се очаква да се намалят вандалските прояви и да бъдат санкционирани нарушителите, допълниха от ОбС. Сподели:", "date": "2018.06.23", "title": "Кюстендил инвестира 55 000 лева за нови камери за видеонаблюдение"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D1%82%D0%B5%D0%BB%D0%B5%D1%84%D0%BE%D0%BD-112-%D1%89%D0%B5-%D1%87%D1%83%D0%B2%D0%B0-%D0%B8-%D0%B3%D0%BB%D1%83%D1%85%D0%BE%D0%BD%D0%B5%D0%BC%D0%B8%D1%82%D0%B5-news759981.html", "text": "След години усилия и нови тестове, на спешния телефон 112 сигнали ще могат сигнали да подават и глухонеми. Пробите започват от август, съобщи вътрешния министър Валентин Радев. Това е резултат от двугодишни усилия. След тестовете ще се даде възможност на хора с нарушен слух и говор да сигнализират до 112 при нужда от помощ, пише още \"Днес.бг\". Вътрешния министър отчете и успешната работа на системата за подаване на сигнал от катастрофирал автомобил – eCall. Сподели:", "date": "2018.06.23", "title": "Пробив! Телефон 112 ще чува и глухонемите"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%BD%D0%B0%D0%BF%D1%80%D0%B0%D0%B2%D0%B8-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BA%D0%B0%D0%BA-%D1%81%D0%B5-%D0%BE%D1%85%D1%80%D0%B0%D0%BD%D1%8F%D0%B2%D0%B0%D1%82-%D0%BB%D0%B8%D1%88%D0%B5%D0%BD%D0%B8%D1%82%D0%B5-%D0%BE%D1%82-%D1%81%D0%B2-news760050.html", "text": "Пуснатите на работа затворници се самоохраняват – това каза в ефира на Би Ти Ви настоящ затворник, който се намира в изолационна килия в Бургас. Преди четири години Иван Радев и Иван Гюров – Шливата бягат от затворническо общежитие в Бургас. Радев е задържан на място, а Шливата дни наред е в неизвестност. Днес Радев е в изолационна килия и в гладна стачка. Екипът ни не беше допуснат до среща с него, затова разговаряхме по телефона. Радев твърди, че за бягството Шливата е платил на служител на затвора. „Той му беше дал пари и сам си го пусна – през дежурната стая, покрива и вкъщи. Самото бягство не беше толкова сложно”, казва Радев. По думите му пуснатите на работа затворници са на самоохрана. „90% от тях са от ромския етнос. Хора, които няма какво да губят – решават рязко и тръгват. И аз ако имам шанс ще избягам, като виждаш пролуки ги използваш”, казва той. В общината в Бургас целогодишно наемат на работа лишени от свобода. „Лятото ги използваме за почистване на дерета и канавки, зимата – за снегопочистване”, поясни Веселин Василев от общината. От вчера група затворници чистят шахти в бургаския квартал „Лозово”. Техният охранител е… кметският наместник Недка Стайкова. Тя казва, че вчера ги е предупредила, че знае за случая с избягалия Борис Иванов, а затворниците я уверили, че нямат намерение да бягат. Други лишени от свобода са наети на строителни обекти, разнасят цвета или работят на плажа, твърди Би Ти Ви. Сподели:", "date": "2018.06.23", "title": "ГОРЕЩА ТЕМА! Затворник от Бургас направи шокиращи разкрития как се охраняват лишените от свобода (СНИМКИ)"}
{"url": "http://pik.bg/%D0%B2-%D0%BD%D0%B0%D0%B2%D0%B5%D1%87%D0%B5%D1%80%D0%B8%D0%B5%D1%82%D0%BE-%D0%BD%D0%B0-%D0%B5%D0%BD%D1%8C%D0%BE%D0%B2%D0%B4%D0%B5%D0%BD-%D0%B2%D0%B0%D0%BB%D0%B5%D1%80%D0%B8%D0%B0%D0%BD%D0%B0-%D0%B1%D1%8F%D0%BB-%D1%80%D0%B8%D0%B3%D0%B0%D0%BD-%D0%B8-%D0%BC%D0%B5%D1%87%D0%BE-%D0%B3%D1%80%D0%BE%D0%B7%D0%B4%D0%B5-%D1%81%D0%B0-%D1%81%D1%80%D0%B5%D0%B4-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%B7%D0%B0-%D1%81%D1%8A%D0%B1%D0%B8%D1%80%D0%B0%D0%BD-news759984.html", "text": "Валериана, бял риган и мечо грозде са сред забранените за събиране 24 вида лечебни растения от естествените им находища в цялата страна, като изключение са количествата за лични нужди. Това напомнят експертите от Националната служба за защита на природата към МОСВ във връзка с отбелязването на празника Еньовден. Билките са природен ресурс, който не е неизчерпаем и затова използването му е обект на регулации от няколко закона. Това са Законът за лечебните растения, към който има списък със 739 лечебни растения, Законът за биологичното разнообразие, Законът за защитените територии и Законът за горите. На основание чл. 10, ал. 1, 2 и 3 от Закона за лечебните растения, със заповед, министърът на околната среда и водите определя допустимите за събиране количества билки (кг сухо тегло) от естествените находища, извън територията на националните паркове, за календарната година. Специалният режим на опазване и ползване се прилага за видове, чиито ресурси проявяват трайна тенденция за намаляване и съществува заплаха за естественото им разпространение в природата. Заповедта се обнародва в Държавен вестник. Определените в заповедта количества билки се разпределят от директорите на РИОСВ между подалите заявки билкозаготвители в района на инспекцията. За тази година със заповед на министъра на околната среда и водите се забранява събирането на 24 вида лечебни растения от естествените им находища в цялата страна, като изключение се прави за количества, събирани за лични нужди. Сред тях са лечебната дилянка (валериана), бодлив залист, мечо грозде, бял риган, исландски лишей, различни видове салеп, бял оман, момина сълза, сантонинов пелин и др. И тази година мурсалският чай, наричан още пирински или алиботушки (Sideritis scardica Grisb.), е забранен за бране дори за лични нужди на територията на цялата страна тъй както находищата му са застрашени. Определени са и допустими за събиране количества от 11 билки (кг сухо тегло) от естествените находища, извън територията на трите Национални парка. Някои от тях са лечебна иглика, червен божур, лазаркиня, лудо биле, лютива тлъстига, кисел трън, лечебен ранилист. Целта е да се стимулира култивираното им отглеждане, защото така се осигурява качествена и голяма по обем суровина, без да се нанасят щети на природата. Създават се и възможности за поминък на населението в планинските райони, където почвите са бедни и отглеждането на други култури е трудно. Сега върху земеделски площи се отглеждат мента, маточина, лайка, липа, шипка, мурсалски чай, коприва и други култури. Брането на билки, трябва да се извършва в сухо и слънчево време сутрин, след вдигане на росата. Растения, които са брани росни и след дъжд, при сушене почерняват или бързо се запарват и мухлясват. Трябва да знае начинът и подходящите инструменти за бране на билки. Растенията не се късат или скубят, а се режат с нож или ножица, без да се изкореняват и увреждат. Събират се само тези части от билките, които ви трябват (пъпки, плодове,листа и др.) Около 1/3 от добре развитите растения трябва да се оставят, за да могат да се размножават. На 24 юни традиционно отбелязваме Еньовден – празник на слънцето, водите и билките. Поверието гласи, че събраните в ранното утро на Еньовден треви са лековити и имат най-голяма магическа сила, а след това я загубват. Затова от набраните през този ден треви и билки се прави голям „еньовски венец“ и всички се провират през него за здраве. Според вярванията, водата в реките и кладенците на този ден е лечебна. Сподели:", "date": "2018.06.23", "title": "В навечерието на Еньовден: Валериана, бял риган и мечо грозде са сред забранените за събиране 24 лечебни растения"}
{"url": "http://pik.bg/%D0%BD%D0%B5%D0%BE%D0%BF%D0%B8%D1%81%D1%83%D0%B5%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0%D1%82%D0%B0-%D0%BA%D0%B5%D0%B9%D1%82-%D1%81%D0%BF%D0%B5%D0%B9%D0%B4-%D0%BF%D0%BE%D1%87%D0%B8%D0%BD%D0%B0-%D0%BF%D1%80%D0%B5%D0%B4%D0%B8-%D0%BF%D0%BE%D0%B3%D1%80%D0%B5%D0%B1%D0%B5%D0%BD%D0%B8%D0%B5%D1%82%D0%BE-%D1%9D-news760019.html", "text": "Американската дизайнерка Кейт Спейд бе погребана в родния си град Канзас сити, щата Мисури, 16 дни след като се самоуби. Само ден преди погребението е починал и нейният баща, 89-годишният Ърл Ф. Броснаан, съобщава Би Би Си. Той бил с влошено здраве и съкрушен от смъртта на дъщеря си, съобщава семейството в изявление по повод кончината му. Кейт Спейд бе създател на световна модна империя, продаваща аксесоари. Особено популярни са нейните дамски чанти. Новината за смъртта на 55-годишната дизайнерка шокира модния свят. На 5 юни тя бе открита от домашната си помощница мъртва в дома си Ню Йорк. Твърди се, че Спейд е страдала от депресия и тревожност от години, макар съпругът ѝ и баща ѝ да заявиха, че не са забелязали у нея склонност към самоубийство. Сподели:", "date": "2018.06.23", "title": "НЕОПИСУЕМА ТРАГЕДИЯ! Бащата на дизайнерката Кейт Спейд почина преди погребението ѝ"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BF%D0%BE%D0%B4%D0%B0%D1%80%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%84%D0%BB%D0%BE%D1%82-%D1%87%D0%B5%D1%82%D0%B8%D1%80%D0%B8-%D0%B1%D1%8A%D1%80%D0%B7%D0%BE%D1%85%D0%BE%D0%B4%D0%BD%D0%B8-%D0%BB%D0%BE%D0%B4%D0%BA%D0%B8-news760011.html", "text": "Военноморските сили на България получиха четири бързоходни лодки, предоставени безвъзмездно от правителството на САЩ. Военнослужещите, които ще работят с тях, преминаха курс на обучение, за което получиха специални сертификати. Те бяха връчени от аташето по отбраната на САЩ полковник Шанън Джонсън. Плавателните съдове могат да се използват при учения, военни и спасителни акции, за патрулиране и ескортиране на кораби и товари при влизане и излизане от пристанището. Полезни са и при акции срещу нелегални мигранти. 18 души от състава на военноморските сили са били обучени да работят и поддържат плавателните съдове. Сподели:", "date": "2018.06.23", "title": "Американското правителство подари на българския флот четири бързоходни лодки"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B0%D0%BD%D0%B5%D0%BB%D0%B8%D1%8F-%D1%80%D0%BE%D0%B4%D0%B8%D0%BB%D0%B0-10-%D0%B4%D0%B5%D1%86%D0%B0-%D0%BE%D1%82-%D1%80%D0%B0%D0%B7%D0%BB%D0%B8%D1%87%D0%BD%D0%B8-%D0%BC%D1%8A%D0%B6%D0%B5-%D0%BA%D0%B0%D1%80%D0%B0%D0%BB%D0%B0-%D0%B3%D0%B8-%D0%B4%D0%B0-%D0%BF%D1%80%D0%BE%D1%81%D1%8F%D1%82-news759920.html", "text": "Майка, превърнала децата си в престъпници, се размина със затвора заради липса на необходимост да бъде „изолирана от свойствената й семейна и социална среда”. Анелия М. получи условна присъда заради това, че накарала част от десетте си рожби да просят. Мургавата кърджалийка била трайно безработна, поради което децата й не посещавали училище, а се занимавали с различни противообществени прояви като просия, дребни кражби, както и водели скитнически начин на живот, научи Родопи 24. С поредния си мъж, жената започнала да обикаля различни населени места. Прибирайки се в селото си пък, принуждавала децата да просят, за да изкарат пари. Две от тях дори били открити в района на Разград, където също упражнявали просия. Районният съд в Кърджали наложи наказание от 4 месеца затвор при първоначален „общ” режим, както и обществено порицание. Присъдата обаче бе обжалвана пред окръжните магистрати от защитата на мургавата многодетна майка. На по-горна инстанция наказанието бе заменено с условно. Според съда, угрозата присъдата да стане ефективна ще има превантивен ефект върху кърджалийката относно извършване на други престъпления. Сподели:", "date": "2018.06.23", "title": "ПОТРЕС! Анелия родила 10 деца от различни мъже, карала ги да просят"}
{"url": "http://pik.bg/%D0%B0%D0%BF%D0%B5%D0%BB-%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B5%D0%BC-%D0%B7%D0%B0-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%B2-%D0%BF%D1%80%D0%BE%D0%B2%D0%B0%D0%B4%D0%B8%D1%8F-news759969.html", "text": "Храм \" \"Почти сме готови с оградата на храма, подменили сме всички поразени и счупени елементи\", разказа пред ПИК За целта е открита е банкова сметка BG71BPBI79451070657501 в Пощенска банка. Св. Благовещение“ в Провадия се нуждае от помощ от всички благочестиви християни. Църквата, която е построена в един от най-тежките периоди на България - 1911-1923 година. протойерей Георги Стоименов, който е архиерейски наместник на Провадийска духовна околия. Освен това старото дървено дюшеме е сменено, като на пода е излята бетонна плоча. Предстои слагането на подова настилка (мрамор), за която са необходими 15 000 лв., с които към момента църквата не разполага. \"Сключихме договор за половината външно измазване. Работата ще стане бавно, защото общата площ е над 1600 кв.м., а и има много декоративни елементи. Стойността е 40 000 лв., като ние платихме половината - 20 хил.\", сподели още отец Георги. Той отправя апел към всички благочестиви християни да се включат в кампанията по набирането на необходимите 35 000 лв. за пълното завършване на ремонта на велелепния храм: \" Сподели:", "date": "2018.06.23", "title": "Апел! Да помогнем за ремонта на църквата в Провадия"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D0%BC%D0%B8%D1%85%D0%B0%D0%B5%D0%BB%D0%B0-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D0%BF%D1%80%D0%BE%D0%B4%D0%B0%D0%B4%D0%B5-%D0%BA%D0%BE%D0%BB%D0%B0%D1%82%D0%B0-%D0%BE%D1%82-%D0%BA%D0%B0%D0%BF%D0%BA%D0%B8%D1%82%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0%D0%BB%D0%B0-%D1%81%D0%B5-%D0%B4%D0%B0-%D1%88%D0%BE%D1%84%D0%B8%D1%80%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82-news759954.html", "text": "Михаела Маринова е продала форда, който спечели в имитаторското шоу \"Като две капки вода\" миналата година, пише столичен всекидневник. Младата певица, която има шофьорска книжка от година и половина го заменила за друг автомобил. 20-годишното откритие на Саня Армутлиева и \"Х Фактор\" обаче винаги била нащрек, докато шофира. След зверската катастрофа, която причини колежката й Дивна и осакати приятелката си Кристин Илиева, Михаела се притеснявала да не се случи нещо по време на път и била много внимателен шофьор. \"Случва се, докато шофирам, телефонът да звъни или да се налага да гледам нещо в него, но не го правя, защото знам, че за една секунда невнимание може да се случи нещо лошо. Особено в София движението е натоварено и има много шофьори, които не мислят\", споделя изпълнителката на хита \"Не ти ли стига\". Сподели:", "date": "2018.06.23", "title": "СДЕЛКА! Михаела Маринова продаде колата от \"Капките\", страхувала се да шофира след катастрофата с Дивна"}
{"url": "http://pik.bg/%D0%BA%D1%83%D0%BF%D1%83%D0%B2%D0%B0%D1%82-%D0%BE%D1%89%D0%B5-30-%D0%BF%D0%B0%D1%80%D0%BA%D0%B8%D0%BD%D0%B3-%D0%B0%D0%B2%D1%82%D0%BE%D0%BC%D0%B0%D1%82%D0%B0-%D0%B7%D0%B0-%D1%81%D0%B8%D0%BD%D1%8F-%D0%B7%D0%BE%D0%BD%D0%B0-%D0%BF%D0%BE%D0%B4-%D1%82%D0%B5%D0%BF%D0%B5%D1%82%D0%B0%D1%82%D0%B0-news759978.html", "text": "Още 30 паркинг автомата ще улеснят шофьорите в \"Синя зона\", след като общинското предприятие \"Паркиране и репатриране\" избере доставчик. Обществената поръчка е за 240 000 лева без ДДС. Първите автомати бяха монтирани от двете страни на булевард \"Княгиня Мария Луиза\", след което се закупиха още над 20. Плащането на тези устройства облекчава водачите, защото не се налага да търсят служителя с жилетка, който издава талони, нито да изпращат SMS, а талончето от автомата се слага на таблото на колата. Освен това за 30 минути престой се плаща само едно левче, каквото намаление няма при останалите видове плащания. Засега не е уточнено на кои улици ще бъдат поставени новите паркинг автомати, пише още по темата \"Марица\". Сподели:", "date": "2018.06.23", "title": "Купуват още 30 паркинг автомата за \"Синя зона\" под тепетата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F-%D0%B8-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D1%82%D1%8A%D1%80%D1%81%D1%8F%D1%82-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%B1%D0%BE%D1%80%D0%B8%D1%81-news760091.html", "text": "Жандармерия, отряд за борба с тероризма, дронове и десетки полицаи издирват в момента избягалия затворник Борис Иванов, съобщава \"Нова телевизия\". Униформените претъсрсват всеки храст и са убедени, че съвсем скоро ще го заловят. Прекъснат е пътя в близост до жп. прелеза край Ловеч. Следови кучета са намерили дрехи на беглеца и вече са по следите му. Най-близките села където Иванов може да се е скрил са Деветаки, Александрово и Дреново. Дроновете, които са били вдигнати, за да се огледа периметъра обаче са били свали поради лошото време. Късно снощи на мястото е пристигнал и главния секретар на МВР Младен Маринов, но униформените не дават никакви подробности за издирвателната операция. Сподели:", "date": "2018.06.23", "title": "ИЗВЪНРЕДНО! Жандармерия и антитерористи търсят избягалия затворник Борис"}
{"url": "http://pik.bg/%D0%B4%D0%B2%D0%B0%D0%BC%D0%B0-%D1%81-%D0%BB%D0%B0%D0%B9%D0%BC%D1%81%D0%BA%D0%B0-%D0%B1%D0%BE%D0%BB%D0%B5%D1%81%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BB%D0%B5%D0%B4-%D1%83%D1%85%D0%B0%D0%BF%D0%B2%D0%B0%D0%BD%D0%B5-%D0%BE%D1%82-%D0%BA%D1%8A%D1%80%D0%BB%D0%B5%D0%B6%D0%B8-news759996.html", "text": "За периода 15-21.06.2018г. регистрираната в РЗИ - Варна остра заразна заболeваемост се движи в характерните за сезона граници. Регистрирани са 36 случая на чревни инфекции срещу 33 от предходната седмица, като през настоящите дни чревните инфекции са представени от 1 вирусен хепатит, 1 колиентерит, 1 непиогенен менингит и 33 ентероколита. От въздушно - капковите инфекции /без грип и ОРЗ/ са регистрирани 24 лица срещу 23 за предходната седмица, представени от: 14 случая на варицела и 10 случая на скарлатина. През изминалата седмица има регистрирани 2 случая на заболели от Лаймска борелиоза. В имунизационния кабинет през отчетния период са преминали общо 38 лица. Проведени са 15 имунизации. С ваксина против жълта треска са обхванати 4 лица. В кабинета за анонимно и безплатно консултиране за СПИН (КАБКИС) са преминали и изследвани 16 лица. С Бързо известие в РЗИ- Варна са съобщени 86 лица ухапани от кърлеж. Извършени са 43 епидемиологични проучвания на болни с остри заразни болести (ОЗБ). Сподели:", "date": "2018.06.23", "title": "Двама с лаймска болест във Варна след ухапване от кърлежи"}
{"url": "http://pik.bg/%D1%81%D0%BB%D0%B5%D0%B4-%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%B8%D0%BC%D0%B5%D1%82%D0%BE---%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BE%D1%87%D0%B0%D0%BA%D0%B2%D0%B0-%D0%B7%D0%B5%D0%BB%D0%B5%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0-%D0%BE%D1%82-%D0%B2%D1%81%D0%B8%D1%87%D0%BA%D0%B8-%D0%B4%D1%8A%D1%80%D0%B6%D0%B0%D0%B2%D0%B8-%D0%BE%D1%82-%D0%B5%D1%81-%D0%B7%D0%B0-%D0%BF%D1%80%D0%B5%D0%B3%D0%BE-news759964.html", "text": "Министър-председателят на Македония Зоран Заев очаква всички държави от Европейския съюз да дадат зелена светлина за началото на преговорите за присъединяване на страната към Общността, предава радио \"Свободна Европа“. Лидерът на кабинета в Скопие изрази увереност, че следващата седмица Македония ще получи покана за започване на преговорите за членство в ЕС. \"Надявам се нито една страна от ЕС да не остане равнодушна към напредъка, който правителството на Македония демонстира. Нидерландският парламент взе позитивно решение за нашата страна. Надявам се, че и сърцето на (Еманюел) Макрон ще омекне и Франция също ще направи това“, заяви Заев, цитиран от \"Фокус\". Парламентът на Нидерландия гласува в подкрепа на започването на преговорите за македонското членство в Европейския съюз, но не подкрепи тези с Тирана. Според мнозинството нидерландски депутати резултатите от Албания не са достатъчни, за да бъде предприета стъпка към започването на преговорния процес за членство. Албания не е изпълнила условията, определени от Брюксел по отношение на корупцията и престъпността, е заключението на нидерландските депутати. Сподели:", "date": "2018.06.23", "title": "След смяната на името - Зоран Заев очаква зелена светлина от всички държави от ЕС за преговорите с Македония"}
{"url": "http://pik.bg/%D0%BC%D0%B0%D0%B9%D1%87%D0%B8%D0%BD%D0%B8-%D0%B2%D1%8A%D0%BB%D0%BD%D0%B5%D0%BD%D0%B8%D1%8F-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B8%D0%B7%D0%B1%D1%80%D0%B0-%D0%B8%D0%BC%D0%B5-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-%D0%B5%D1%82%D0%BE-%D0%BD%D0%B0-%D0%BA%D0%BE%D0%B3%D0%BE-%D1%89%D0%B5-%D0%BA%D1%80%D1%8A%D1%81%D1%82%D0%B8-%D0%B1%D0%B5%D0%B1%D0%B5%D1%82%D0%BE-news759963.html", "text": "Както съобщи светското предаване на ПИК TV \"Жълтине новини\", поп фолк дивата Преслава ще стане майка на мъжка рожба. За пола на бебето издадоха близки до 33-годишната певица. Терминът й е към края на септември. Очаква се звездата на \"Пайнер\" да кръсти детето на своя баща - Кольо, като засега се е спряла на името Нико. Не е тайна, че таткото на първородния наследник на Преслава е бизнесменът Павел Лазаров. С него певицата дебютира като двойка през октомври на парти за откриване на столичен бутик, напомня \"Монитор\". За връзката на певицата с Лазаров, който в миналото се разведе с бременната си съпруга заради плеймейтката Златка Райкова обаче се говори от началото на миналото лятото. Сподели:", "date": "2018.06.23", "title": "МАЙЧИНИ ВЪЛНЕНИЯ! Преслава избра име на сина си! Ето на кого ще кръсти бебето"}
{"url": "http://pik.bg/%D0%B4%D0%B6%D0%BE%D0%BD%D0%B8-%D0%B4%D0%B5%D0%BF-%D1%85%D0%B0%D1%80%D1%87%D0%B8%D0%BB-%D0%BF%D0%BE-30-%D1%85%D0%B8%D0%BB-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%B2%D0%B8%D0%BD%D0%BE-%D0%BD%D0%B0-%D0%BC%D0%B5%D1%81%D0%B5%D1%86-news760005.html", "text": "Много над 30 000 долара струва месечният запас от вино на актьора Джони Деп. Макар да не издава колко точно му излиза да вдига наздравици с дионисиевата напитка, той се почувства обиден от предположението за 30 бона. Звездата от поредицата \"Карибски пирати\" коментира делото срещу бившите си мениджъри за измама и небрежност, които уволни миналото лято и които се опитвали тихомълком да го разоряват. В съда братята Джоел и Робърт Мандел от компанията \"The Management Group\" предоставиха документи, в които се посочва, че разточителният начин на живот на Деп му коства 2 милиона долара месечно. В актуално интервю пред сп. \"Rolling Stone\" заяви, че някои от документите им представят харчове, много по-ниски от реалната сума. \"Обидно е да се каже, че давам по 30 000 долара на месец за вино. Понеже давам много повече\", сподели мъжът, увековечил образи като Джак Спароу и Лудия шапкар. Делото все още не е приключило. В съдебните документи фирмата посочва още, че Деп е профукал за отрицателно време 75 милиона долара, за да купи и поддържа 14 къщи, сред които верига бахамски острови и френски замък. \"Синът ми трябваше да научи в училище, че неговият старец е изгубил всичките си пари. Това не е правилно\", допълни Деп, цитиран от \"Монитор\". Сподели:", "date": "2018.06.23", "title": "Джони Деп харчил по 30 хил. долара за вино на месец"}
{"url": "http://pik.bg/%D1%88%D0%BE%D0%BA-400-000-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%86%D0%B8-%D0%B2-%D1%8E%D0%B3%D0%BE%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B7%D0%B0-%D0%B4%D0%B2%D0%B0-%D0%B4%D0%BD%D0%B8-%D0%BA%D0%B0%D1%80%D1%82%D0%B0-news760028.html", "text": "За последните 48 часа на територията на Югоизточна Европа са регистрирани над 400 000 гръмотевици, съобщават германските метеоролози. По-голямата част от тях са засегнали Балканския полуостров. Месеците юни и юли традиционно акумулират най-много подобни природни явления през годината, разяснява ни Нова телевизия. Прогнозата за следващите дни показва, че над страната ни ще гърми доста често. Сподели:", "date": "2018.06.23", "title": "ШОК! 400 000 гръмотевици в Югоизточна Европа за два дни (КАРТА)"}
{"url": "http://pik.bg/%D1%81%D1%82%D0%BE%D0%BB%D1%82%D0%B5%D0%BD%D0%B1%D0%B5%D1%80%D0%B3-%D0%BE%D1%87%D0%B0%D0%BA%D0%B2%D0%B0%D0%BC-%D0%BF%D0%BE%D0%BA%D0%B0%D0%BD%D0%B0-%D0%BE%D1%82-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news759977.html", "text": "македонското електронно издание Радио „Свободна Европа“, цитирано от \"Фокус\". Генералният секретар на НАТО Йенс Столтенберг очаква Македония да получи покана за членство в Алианса на следващата среща на върха на организацията, предава „Това, което може да се очаква на следващата среща на върха на НАТО е покана за бившата югорепублика да започне присъединителни преговори за членство в Алианса, а след това, когато договорът между Скопие и Атина бъде финализиран с референдум, ще можем да поканим страната да бъде пълноправна членка на НАТО“, заяви Столтенберг пред „Свободна Европа“. Генералният секретар заяви, че е оптимист по отношение на Македония и се надява и очаква на срещата на върха да бъде взето такова решение. „Разбира се, надявам се, че на референдумът мнозинството ще се изкаже в подкрепа на договора, защото това е исторически шанс за влизане в НАТО и гражданите на БЮРМ трябва да го използват, да кажат „да“ и страната да стане членка на Алианса“, обясни Столтенберг. Сподели:", "date": "2018.06.23", "title": "Столтенберг: Очаквам покана от Македония"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%B8-%D0%BD%D0%B5%D0%BF%D0%B0%D0%BB-%D1%89%D0%B5-%D0%BF%D1%80%D0%B0%D0%B2%D1%8F%D1%82-%D0%B6%D0%BF-%D0%BB%D0%B8%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D0%B4%D0%B2%D0%B5%D1%82%D0%B5-%D1%81%D1%82%D1%80%D0%B0%D0%BD%D0%B8-news759959.html", "text": "Китай и Непал подписаха договор за изграждане на жп линия, свързваща Автономният район Тибет в КНР и столицата на хималайската държава, пише \"Чайна Дейли\", цитирана от ТАСС. В момента в Китай жп трасе има до гр. Шигадзе. Преди 3 години най-голямата комунистическа държава лансира идеята за построяването на жп тунел под най-високия връх на цемята Еверест (8848 м). По този начин ще може влаковата линия през Непал да свърже Китай с огромния пазар на Индия. Жп трасето през Хималаите ще дълго около 600 км., разяснява \"Монитор\". Експерти от Китайската академия на инженерството вече са разработили възможностите за строеж на тунела. Сподели:", "date": "2018.06.23", "title": "Китай и Непал ще правят жп линия между двете страни"}
{"url": "http://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%BF%D1%80%D0%B0%D1%89%D0%B0%D1%82-%D0%BD%D0%BE%D1%81%D0%BE%D1%80%D0%BE%D0%B3-%D0%BE%D1%82-%D0%B5%D0%B4%D0%B8%D0%BD%D0%B1%D1%83%D1%80%D0%B3-%D0%BD%D0%B0-%D0%BB%D1%8E%D0%B1%D0%BE%D0%B2%D0%BD%D0%B0-%D0%B5%D0%BA%D1%81%D0%BF%D0%B5%D0%B4%D0%B8%D1%86%D0%B8%D1%8F-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news759549.html", "text": "Бъртъс, мъжкар от вида Индийски носорог, който години наред обитаваше зоопарка в Единбург, беше изпратен на \"любовна експедиция\" в Индонезия, пише в. \"Дейли експрес\", цитиран от БТА. След като пропътува над 11 500 километра, придружен от собствен ескорт от ветеринари и охранители, 10-годишният Бъртъс вече се намира в новия си дом - зоопарка \"Бату Сикрет\" в провинция Източна Ява. Мъжкарят не само ще \"предложи услугите\" си като осеменител, но и ще фигурира в кампании за насочване на общественото внимание към усилията за опазване на вида на местните природозащитници. Видът Индийски носорог е класифициран като \"уязвим\". В естествена среда в Североизточна Индия и Непал са останали едва около 3500 екземпляра от най-едрите сред всички видове носорози. Бъртъс е прекарал осем от десетте си години живот в Единбургския зоопарк. Носорогът, участвал в телевизионна кампания, се славеше като една от звездите на зоологическата градина. Бъртъс попадна в новинарските заглавия и през 2016 г., когато заради зъбобола му се наложи да бъде повикана пожарната. От Единбургския зоопарк описват раздялата с дългогодишния обитател като \"горчива\". Ограждението на Бъртъс ще бъде преустроено, за да посрещне двойка нови млади мъжки носорози. Сподели:", "date": "2018.06.23", "title": "КУЛТОВО! Пращат носорог от Единбург на любовна експедиция в Индонезия"}
{"url": "http://pik.bg/%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%82%D0%B5-%D1%81%D0%B5%D0%BF%D0%B0%D1%80%D0%B0%D1%82%D0%B8%D1%81%D1%82%D0%B8-%D0%BD%D0%B5-%D0%B6%D0%B5%D0%BB%D0%B0%D1%8F%D1%82-%D0%BD%D0%B8%D0%BA%D0%B0%D0%BA%D0%B2%D0%B8-%D0%BA%D0%BE%D0%BD%D1%82%D0%B0%D0%BA%D1%82%D0%B8-%D1%81-%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%8F-%D0%BA%D1%80%D0%B0%D0%BB-news759985.html", "text": "Каталунските сепаратистки лидери обявиха днес, че прекъсват официалните контакти с испанската монархия, предаде Асошиейтед прес. Каталунският премиер Ким Тора обяви, че регионалното му правителство няма да кани крал Фелипе VI на официални събития, нито ще изпраща представители на събития с негово участие, защото монархът отказва да обсъжда възможността за отделяне на богатия североизточен регион от Испания. Тора и други каталунски лидери настояват правителството в Мадрид да признае едностранната декларация за независимост, приета от сепаратистите през октомври миналата година. И кралят, и правителството отказаха да направят това. В свое изявление от днес Тора каза, че каталунците не са поданици, а граждани, посочва Асошиейтед прес, цитирана от БТА. Тора пък ще се срещне с новия премиер на Испания Педро Санчес на 9 юли. Сподели:", "date": "2018.06.23", "title": "Каталунските сепаратисти не желаят никакви контакти с испанския крал"}
{"url": "http://pik.bg/%D0%BA%D0%BE%D0%BD%D1%82%D1%80%D0%B0-%D0%B2%D0%B8%D1%88%D0%B5%D0%B3%D1%80%D0%B0%D0%B4%D1%81%D0%BA%D0%B0%D1%82%D0%B0-%D1%87%D0%B5%D1%82%D0%B2%D0%BE%D1%80%D0%BA%D0%B0-%D0%BF%D1%80%D0%BE%D0%BF%D1%83%D1%81%D0%BA%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%B7%D0%B0-%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%BF%D1%80%D0%B5%D0%B7-%D0%BF%D0%BE%D1%87%D0%B8%D0%B2%D0%BD%D0%B8%D1%82%D0%B5-%D0%B4%D0%BD%D0%B8-news760025.html", "text": "Премиерът на Унгария Виктор Орбан заяви, че лидерите на страните от „Вишеградската четворка“ (Унгария, Полша, Словакия и Чешката република) няма да присъстват на мини-срещата на върха на Европейския съюз за миграционната криза през почивните дни, пише електронното издание на гръцкия вестник \"Катимерини\". Всички четири източноевропейски страни се противопоставят категорично на призивите от западноевропейските си колеги, особено Германия, да приемат квотния принцип за разпределение на бежанците и мигрантите, които бяха допуснати в Европейския съюз от 2015 година насам, коментира вестникът, цитиран от \"Фокус\". Орбан заяви, че подобни срещи на държавните лидери трябва да бъдат организирани от Европейския съвет, тялото, отговорно за взимането на решения, а не Европейската комисия, която е организатор на мини срещата на върха, както отбелязва „Катимерини“, която ще се проведе в навечерието на общата среща на всички 28 лидери следващата седмица. Както пише изданието, германският канцлер Ангела Меркел има сериозни проблеми в своята коалиция по повод исканията на ХСС страната да връща мигрантите обратно още на границата и беше принудена да свика среща ппоо въпроса в неделя с лидерите на девет други държави – включително Италия, Гърция, Франция, Австрия, България и Нидерландия. \"Ние сме наясно, че има някои вътрешни трудности в някои държави, но това не може да доведе до паневропейско бързане“, подчерта Орбан. „Разбираме, че ще има мини-среща на върха в неделя и искаме да заявим ясно, че премиерите на страните от „Вишеградската четворка“ се разбраха да не присъстват на нея“. Коментарите на унгарския лидер дойдоха в хода на среща на четирите източноевропейски страни, на която присъства и австрийския канцлер Себастиян Курц, който оглавява анти-имигрантско правителство в страната си, споделящо позициите на „Вишеградсктата четворка“. Сподели:", "date": "2018.06.23", "title": "КОНТРА! Вишеградската четворка пропуска европейската среща за миграцията през почивните дни"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%BE%D1%81%D1%8A%D0%B4%D0%B5%D0%BD%D0%BE%D1%82%D0%BE-%D0%BD%D0%B0-%D0%B4%D0%BE%D0%BC%D0%B0%D1%88%D0%B5%D0%BD-%D0%B0%D1%80%D0%B5%D1%81%D1%82-%D0%BA%D1%83%D1%87%D0%B5-%D0%B7%D0%B0%D1%80%D0%B0%D0%B4%D0%B8-%D0%BB%D0%B0%D0%B5%D0%BD%D0%B5-%D0%B1%D0%B5%D1%88%D0%B5-%D0%BF%D1%83%D1%81%D0%BD%D0%B0%D1%82%D0%BE-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-news760038.html", "text": "През октомври 2016 г. кучето бе признато за виновно заради лаене от общинския съд в град Пула. Собственикът на Медо бе задължен в срок от 15 дни да премести своя любимец, за да не смущава съседите с лаенете си. Така Медо се озова под домашен арест за срок от три години, тъй като самият процес продължи две години. Кучето Медо, което прекара три години под домашен арест заради...лаене, бе оправдано със съдебно решение от Загреб. Сега Медо може отново да лае, предава македонската информационна агенция „Макфакс“, цитирана от \"Фокус\". Сподели:", "date": "2018.06.23", "title": "УНИКУМ! Осъденото на домашен арест куче заради лаене, беше пуснато на свобода"}
{"url": "http://pik.bg/%D1%84%D0%B5%D0%BD%D0%BA%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B1%D1%80%D0%B0%D0%BA-%D0%BD%D0%B0-%D1%80%D0%B0%D0%BF%D1%8A%D1%80%D0%B0-%D0%BF%D0%B0%D0%B2%D0%B5%D0%BB-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B9-%D0%BE%D1%82%D0%B2%D1%8A%D1%80%D0%BD%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B0-%D0%BC%D0%B8%D1%85%D0%B0%D0%B5%D0%BB%D0%B0-%D1%84%D0%B8%D0%BB%D0%B5%D0%B2%D0%B0-news759997.html", "text": "Най-смелото предложение, което рапърът Павел от дуото Павел и Венци Венц, е получавал някога от фенка било за брак. Момичето дори паднало на колене, но се наложило изпълнителят на \"Само по татуси\" джентълменски да отклони въпроса на младата почитателка. Това разкри самият той по време на концерта във Велико Търново, част от обиколаката \"Happy Energy Tour\". Лъчо от \"СандаУ\" сподели шеговито, че му се наложило вместо да даде автограф на фен да отговори на въпроса дали е Криско. Дара пък получила най-милия жест от фенка, която й показала как си е татуирала инстаграм никнейма на изпълнителката - darnadude на ръката си. Най-често почитателите глезили Тита с любимите си желирани бонбони, пише \"Монитор\". Сподели:", "date": "2018.06.23", "title": "Фенка предложи брак на рапъра Павел! Ето какво й отвърна бившият на Михаела Филева..."}
{"url": "http://pik.bg/%D0%BD%D0%BE%D0%B2-%D1%85%D0%B8%D1%82-%D1%80%D0%B0%D0%B7%D0%B1%D1%83%D0%BD%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D0%BC%D0%B0%D0%BD%D0%B8%D0%BA%D1%8E%D1%80-%D1%81-%D0%B3%D1%80%D0%B5%D0%B1%D0%B5%D0%BD%D0%B8-news760014.html", "text": "Едно от най-странните неща, които козметичната индустрия представя, са тенденциите при веждите. Миналата година се нагледахме на разнообразни новости, които включваха поставяне на пера, инкрустиране на камъни и дори оформяне, като опашка на русалка, например. Единственото, което може да конкурира веждите, са ноктите и тенденциите в маникюра. Така за пролет-лято 2018 година навлиза едно странно течение, което превръща ноктите в... гребени, пише тийнпроблем.нет. Идеята буквално шокира социалните мрежи, където се представи за първи път тази визия, но пък предизвика истински интерес. Тенденцията представя оформяне на ноктите по стандартен начин в основата, но продължението е като зъбци на гребени. И тъй като вероятно не е достатъчно нестандартна, визията продължава с нанасяне на различни цветове по всеки нокът. Сподели:", "date": "2018.06.23", "title": "Нов хит разбуни социалните мрежи: Маникюр с гребени"}
{"url": "http://pik.bg/%D0%BD%D0%B0%D0%B4-10-000-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%B0-%D0%B2%D1%8A%D0%B2-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7-%D1%82%D0%BE%D0%BA-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%BB%D0%BD%D0%B8-%D0%B2%D0%B5%D1%82%D1%80%D0%BE%D0%B2%D0%B5-news760023.html", "text": "Най-сложна е ситуацията в югоизточната част на Финландия, както и в центъра и в западната част на страната. Повечето от домакинствата без електроенергия се намират в градовете Нярпио, Коувола и Хирвенсалми, предава БНТ. Енергийният сектор работи за възстановяване на електроснабдяването. Те обаче предупреждават, че продължаващото лошо време може да доведе до нови прекъсвания. Според вестник \"Илталехти\", неспокойна е ситуацията и в морето. Високите вълни и ветровете до 21 метра в секунда принудиха няколко фериботни компании да променят круизните си маршрути в близост до Хелзинки. Повече от 10 000 домове в различни региони на Финландия останаха без електричество поради силни ветрове, придружени с падането на дърветата върху електропроводите. Стихията е засегнала до настоящия момент близо 60 града. Сподели:", "date": "2018.06.23", "title": "Над 10 000 домакинства във Финландия останаха без ток заради силни ветрове"}
{"url": "http://pik.bg/%D1%81%D0%B0%D1%89-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B8-%D0%B1%D1%80%D1%8E%D0%BA%D1%81%D0%B5%D0%BB-%D0%B8%D1%81%D0%BA%D0%B0%D1%82-%D1%80%D0%B5%D1%84%D0%BE%D1%80%D0%BC%D0%B8%D1%80%D0%B0%D0%BD%D0%B8-%D0%B1%D0%B0%D0%BB%D0%BA%D0%B0%D0%BD%D0%B8-%D0%BF%D0%BE-%D0%BF%D1%8A%D1%82%D1%8F-%D0%BA%D1%8A%D0%BC-%D0%B5%D1%81-news760039.html", "text": "скопското електронно издание „Нова Македония“, цитирано от \"Фокус\". Общ интерес на САЩ и Европа е по пътя към Европейския съюз да тръгнат едни реформирани балкански страни, заяви помощник-държавният секретар на САЩ за Европа и Евразия Уес Мичъл, цитиран от В изказването си на конференцията на „Фондация Карнеги“ в Брюксел, Мичъл поиска светът да остане свободен, териториалният интегритет на Европа да бъде защитен, а Русия да бъде накарана да отговаря за „инвазията в Украйна“. „Искаме да видим реформирани Балкани по пътя към Европа, както и Европа, свободна от енергийните попълзновения на Русия“, заяви Мичъл. Той добави, че европейски и американски дипломати са разговаряли с часове по телефона за нормализацията на отношенията между Белград и Прищина, за реформи в Босна и Херцеговина, както и с гръцки и македонски официални лица за преговорите за името на Македония. Мичъл заяви, че е много доволен от постигнатия напредък в преговорите между Атина и Скопие, като изтъкна, че от самото начало САЩ са участвали в разговорите. Сподели:", "date": "2018.06.23", "title": "САЩ: Вашингтон и Брюксел искат реформирани Балкани по пътя към ЕС"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%BE-%D0%B7%D0%B0-%D0%B6%D0%B5%D0%BD%D0%B8-%D0%BA%D1%80%D0%B0%D0%B9-%D0%B5%D0%B3%D0%B5%D0%B9%D1%81%D0%BA%D0%BE-%D0%BC%D0%BE%D1%80%D0%B5-%D0%BC%D0%B0%D1%80%D0%B8%D1%8F-%D0%BF%D0%BB%D0%B8%D1%86%D0%B8%D0%BA%D0%B0-%D1%81%D0%B5%D0%BA%D1%81%D0%B8-%D0%B1%D0%B0%D1%80%D0%B0%D0%B1%D0%B0%D0%BD%D1%87%D0%B5-%D0%BC%D1%8A%D0%B6%D0%B5-%D0%B4%D1%80%D1%8A%D0%B6%D1%82%D0%B5-%D1%81%D0%B8-%D1%87%D0%B5%D0%BD%D0%B5%D1%82%D0%B0%D1%82%D0%B0--news759894.html", "text": "Фолк певицата Мария плацика секси барабанче в новия си клип \"Чувал ли си за такива\". Миньончето от \"Пайнер\" е по -горещо отвсякога и показва апетитни форми, от които на мъжете кокорят очи, на слънчевите плажове на Халкидики. Неповторимите кадри могат да разтопят и най-закоравелите представите на силния пол. Фолк дивата е с червен цял бански, подобно на Пам Андерсън, една от вечните \"спасителки на плажа\". Мария пее за вълнуваща любовна история, но не е тайна, че самата тя усилено крие личния си живот в тайна. Запознати обаче разкриват, че новият ѝ мъж я прави истински щастлива, а изражението ѝ напоследък го показва. Според слуховете именно той е спонсорирал снимките на новото видео край Егейско море. Пред камерата на режисьора Павлин Иванов - Башмоушън и оператора Георги Марков се разкриват уникално красиви кътчета и горещи сцени. Видеото е заснето при близо 40 градуса температура, но целият екип твърди, че за тях е било истинско удоволствие да снимат със страстната Мария, а забавни моменти не са липсвали. Сподели:", "date": "2018.06.23", "title": "ЗАБРАНЕНО ЗА ЖЕНИ! Край Егейско море Мария плицика секси барабанче! Мъже, дръжте си ченетата! (СНИМКИ + ВИДЕО)"}
{"url": "http://pik.bg/%D0%BD%D0%B0%D0%B4-1300-%D1%81%D0%B2%D0%BE%D0%B1%D0%BE%D0%B4%D0%BD%D0%B8-%D0%BC%D0%B5%D1%81%D1%82%D0%B0-%D0%B7%D0%B0-%D0%BF%D1%8A%D1%80%D0%B2%D0%BE%D0%BB%D0%B0%D1%86%D0%B8-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news760030.html", "text": "След тях най-търсени са районите „Лозенец“, „Оборище“ и „Възраждане“. Там има по под 20 свободни бройки. В „Лозенец“ има 14 места, като най-много са в 122-ро ОУ „Николай Лилиев“ - 6. В „Оборище“ същият брой деца могат да бъдат записани, но това може да стане само в едно училище – 1-во ОУ „Пенчо П. Славейков“, пише \"Монитор\". Най-малко желани са 162-ро ОУ \"Отец Паисий\" в район „Кремиковци“, 141-во ОУ \"Народни будители\" в „Надежда“ и 148-о ОУ \"Проф. д-р Любомир Милетич\" в „Сердика“. Там има по над 50 свободни места, което се равнява на децата от две паралелки. Най-много незаети бройки по райони може да се отбележи, че са в районите Панчарево и „Надежда“. Там свободните места надхвърлят 100. „В район „Студентски“ и район „Изгрев“ няма свободни места. В същото време има в централни софийски училища като 6-о ОУ „Граф Н. П. Игнатиев“ и 41-во ОУ „Св. Патриарх Евтимий“, обобщи за „Монитор“ началникът на Регионалното управление на образованието в София-град Ваня Кастрева. Тя обясни, че свободните места обхващат и децата, които принадлежат към 4-та група на тези училища. Докато в училища като 73-то средно училище „Владислав Граматик“ има пълен обхват на децата, но те не са от всички групи. „Това е важно да бъде анализирано от общината и ако имат възможност, да определят районите, така че да има обхват на ученици и от трите групи, тъй като живеят на определената като прилежаща територия на училището“, каза още Кастрева. Тя подчерта, че е важно да се построят нови училища в квартали като „Кръстова вада“ където се намира и 73-то СУ. До 14 септември всеки един родител може да изтегли документите на детето си от училището, в което е записано, и да го премести в желаното от него школо, ако там има свободно място. Добре е да проверят предварително дали обявените свободни места са все още налични, тъй като има училища, в които има само по една-две бройки и може да бъдат вече заети. При попълването на местата не важи критерият на уседналост и всяко едно дете може да бъде записано където родителите му пожелаят. Малко над 1300 са свободните места, след като приключи третото класиране за първи клас в столицата. Общо 55 училища са запълнили капацитета си, като единствено в районите „Изгрев“ и „Студентски“ няма нито едно свободно място. Сподели:", "date": "2018.06.23", "title": "Над 1300 свободни места за първолаци в столицата"}
{"url": "http://pik.bg/%D0%B3%D1%80%D0%B5%D0%B4%D0%B0-%D0%B0%D0%BF%D0%B0%D1%88-%D0%BF%D1%80%D0%BE%D0%B1%D0%B2%D0%B0-%D0%B4%D0%B0-%D0%B7%D0%B0%D0%B4%D0%B8%D0%B3%D0%BD%D0%B5-%D1%80%D0%B8%D0%B7%D0%B0-%D1%81-%D0%BA%D0%BB%D0%B5%D1%89%D0%B8-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8%D1%8F%D1%82-%D0%BF%D0%B0%D0%B7%D0%B0%D1%80-%D1%81%D0%B2%D1%8A%D1%80%D1%88%D0%B8-%D0%B2-%D0%B0%D1%80%D0%B5%D1%81%D1%82%D0%B0-news760026.html", "text": "Крадец опита да задигне риза и панталон от столичен магазин с клещи, съобщи Софийска районна прокуратура. В четвъртък около 12:40 ч. А.Г. бил спипан след като го спрели за проверка пред голям магазин на улица \"Пиротска”. Вместо да заплати дрехите,  той искал да ги открадне чрез свалянето на техническата им защита им. Срещу него е образувано досъдебно производство и му е повдигнато обвинение. Предвид високата обществена опасност на деянието и че то е извършено в условията на опасен рецидив, наблюдаващият прокурор е постановил задържане на обвиняемия за срок до 72 часа, пише \"Монитор\". Разпоредено е привеждането му в Софийска районна прокуратура на 24 юни за разглеждане на искане за вземане спрямо него на мярка за неотклонение \"задържане под стража“. Сподели:", "date": "2018.06.23", "title": "Греда! Апаш пробва да задигне риза с клещи, безплатният пазар свърши в ареста"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8-%D0%B8%D0%BD%D1%84%D0%B5%D0%BA%D1%86%D0%B8%D0%B8-%D1%81%D0%BB%D0%B5%D0%B4-%D1%81%D0%B5%D0%BA%D1%81-%D0%B7%D0%B0-%D0%BA%D0%B0%D0%BA%D0%B2%D0%BE-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82-%D0%B6%D0%B5%D0%BD%D0%B8%D1%82%D0%B5-news760009.html", "text": "Обичате ли задължително да взимате душ преди секс? А кога за последно спахте с мъжа си без да се изкъпете? Спонтанността може да разнообрази интимните отношения, но и да ви донесе неприятни последици. Дори и да преспите с някой само за една нощ, може да хванете куп инфекции, ако не вземете подходящите мерки, пише тялото.бг. Има няколко просто неща, които всяка жена трябва да направи след секс, за да не й се налага да лекува гъбички или други проблеми, създаващи й дискомфорт: 1. Уриниране Дори и да не ви се ходи до тоалетната, постойте няколко минути в леглото и направете опит да уринирате. Това съветва д-р Алиса Дък, автор на книгата „От А до Я за вагината“. По този начин ще намалите риска от навлизането на бактерии в пикочните пътища. 2. Леко измиване и подсушаване Потта от мъжа, неговата слюнка или бактерии, попаднали по тялото ви от ръцете му, могат да увеличат риска от развитие на гъбична инфекция. Използвайте специални мокри кърпички, за да забършете интимните си части, след което се измийте с хладка вода. За да запазите баланса на вагиналната флора, в никакъв случай не правете интимен душ, а просто се намажете с интимен гел с лека формула и изплакнете. Не ползвайте стара кърпа или тази на партньoра, за да не си докарате бактерии от тях. 3. Прием на червена боровинка Червената боровинка е силен антиоксидант. Тя има антибактериални свойства и затова се препоръчва при жени с цистит и проблеми с пикочните пътища. Може да изпите концентриран сок от червена боровинка непосредствено след секс, за да сте сигурни, че няма да хванете някоя инфекция. 4. Използване на памучно бельо След като се освежите в банята, сложете си памучно бельo. То позволява на кожата да диша и предотвратява появата на инфекции. За разлика от него, изкуствените материи запарват и задържат влагата в кожата, което е идеалната среда за развитието на гъбички. 5. Повече вода Ако сте се разгорещили в спалнята, със сигурност сте загубили много течности. Никога не си лягайте без да пийнете малко вода след секс. Това спомага за хидратацията на тялото. 6. Прием на пробиотици Ако сте правили секс на някое по-нетрадиционно място, например в колата или в парка, може би сте си изкарали страхотно. Но средата около вас предразполага към появата на инфекции. Дори и да е късно, опитайте да хапнете кисело мляко или храни, в които има много пробиотици. Те помагат не само при проблеми с червата, но и при бактериална вагиноза. Сподели:", "date": "2018.06.23", "title": "САМО ЗА ДАМИ! Инфекции след секс: За какво да внимават жените"}
{"url": "http://pik.bg/%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5-hbo-%D0%B7%D0%B0%D0%B2%D1%8A%D1%80%D1%82%D0%B0-%D1%84%D0%B8%D0%BB%D0%BC%D0%B0-%D0%B2%D1%8A%D0%B7%D0%B2%D0%B8%D1%88%D0%B5%D0%BD%D0%B8%D0%B5-news760003.html", "text": "\"Възвишение\" - един от най-популярните български филм в последните години бе избран да влезе в селекцията с родни заглавия на HBO. Премиерата в стрийминг платформата на медийния гигант HBO GO е на 1-ви юли, а по HBO - седмица по-късно. Проектът на Виктор Божинов, екранизация по едноименния роман на Милен Русков, е едно от най-силните заглавия, които стават част от съдържанието на онлайн услугата за филми и сериали. За традиционалистите \"Възвишение\" се включва в програмата на телевизионния канал от 8-ми юли. Заедно с филма на Виктор Божинов, съвременните български заглавия в HBO GO са общо 19 - игралните \"Възвишение\", \"Източни пиеси\", \"Маймуна\", \"Никой\", \"Докато Ая спеше\", \"Подслон\", \"Дзифт\", \"Love.net\", \"TILT\", \"Граница\", \"Събирач на трупове\", \"Прокурорът, защитникът, бащата и неговият син\", \"Прелюбодеяние\", \"Отчуждение\", \"Обърнатата елха\", \"Писмо до Америка\" и документалните \"Чия е тази песен?\", \"Хотел \"Рай\" и \"Пощальонът\". Освен в България заглавията от тази селекция са налични в HBO GO и за региона на Адрия - Хърватия, Черна гора, Сърбия, Македония, Босна и Херцеговина, което представя нивото на индустрията у нас и извън пределите на страната, пише \"Монитор\". Сподели:", "date": "2018.06.23", "title": "ПОСТИЖЕНИЕ! HBO завърта филма \"Възвишение\""}
{"url": "http://pik.bg/%D0%B6%D0%B0%D0%BB%D0%B1%D0%B8-%D0%BD%D0%B0%D0%BC%D1%80%D1%8A%D1%89%D0%B5%D0%BD%D0%B8-%D0%BA%D0%B5%D0%BB%D0%BD%D0%B5%D1%80%D0%B8-%D1%81%D0%BA%D0%B0%D0%BF%D0%B2%D0%B0%D1%82-%D0%BE%D0%BB-%D0%B8%D0%BD%D0%BA%D0%BB%D1%83%D0%B7%D0%B8%D0%B2%D0%B0-%D0%BF%D0%BE-%D0%BC%D0%BE%D1%80%D0%B5%D1%82%D0%BE-news759878.html", "text": "Българите най-често се оплакват от лошо отношение на персонала в ол инклузив хотелите. Това заяви пред „Монитор“ Богомил Николов, изпълнителен директор на Асоциация „Активни потребители“. По думите му туристите не се жалят толкова от храната, колкото от недружелюбни рецепционисти или келнери. Николов каза, че в повечето случаи хората имат много големи очаквания и не си дават сметка какво ги очаква. При традиционните проверки в ол инклузив хотелите обаче контролните органи най-често се натъкват на храни с изтекъл срок на годност, неправилно съхранение, неизяснен произход и лоша хигиена. В Наредбата за изискванията към местата за настаняване и заведенията за хранене и развлечения са разписани всички изисквания относно хотелите, които искат да предлагат подобна услуга. Задължително условие е да ни сервират кафе, кафе с мляко, чай, какао и сметана. Алкохолните напитки обаче задължително трябва да са местно производство. Това означава, че независимо дали става въпрос за бира, вино, водка или мента, то те трябва да са направени в България. Атанас Димитров, председател на Българската хотелиерска и ресторантьорска асоциация пък бе категоричен, че разпоредбите за алкохола се спазват и 90% от алкохолните напитки са правени у нас, тъй като са доста по-евтини спрямо вносния алкохол. Ако искаме да пием чужди вина и брендита обаче ще трябва да изберем т.нар. ултра ол инклузив вместо традиционния такъв. Малка част от българите пък избирали да отсядат в ол инклузив хотели. По думите на Румен Драганов от Института за анализи и оценки в туризма от всички 6 млн. пътувания на българи това лято едва 10 хил. ще изберат ол инклузив пакети. Причината е, че повечето наши сънародници отсядат при близки и роднини или пък отиват на почивка за 2-3 дни и предпочитат да се хранят в ресторанти и местни кръчми. За разлика от нас 45 на сто от чужденците, които това лято ще посетят България, ще предпочетат ол инклузив настаняване, което означава, че от всички 4,9 млн. чужди граждани 2 млн. ще се хранят на шведски маси. Според Драганов българските ол инклузив хотели предлагат доста по-високо качество в сравнение със съседните ни държави. Разбира се, ястията се различавали в отделните държави, но това било нормално предвид различията в традиционната кухня и обичаите. Относно туристическите пакети от Комисията за защита на потребителите (КЗП) обясниха, че ако пакетът включва чадър и шезлонг на плажа, то тази услуга задължително трябва да ни бъде предоставена. В противен случай имаме право да предявим претенция. Предоставянето на подобни допълнителни услуги като чадъри и шезлонги обаче не е в пряка връзка с наименованието на пакета. Наредбата, с която официално се въвежда понятието „All Inclusive”, изброява изчерпателно услугите, които задължително трябва да бъдат предоставени под тази формулировка и сред тях чадъри и шезлонги не фигурират. „Хората се облъчвани с най-различни оферти от типа Ultra All Inclusive и т.н., но подобни легални дефиниции няма и е въпрос на интерпретация на тези, които ги предлагат. Например, най-вероятно ще ви бъде обещано, че с пакета Ultra All Inclusive ще получите чадър и шезлонг на плажа. Ако след като по категоричен начин е било поето подобно задължение от самия хотелиер или туроператор, когато ви е продал този пакет и в него е записано, че освен закуска, обяд, вечеря, басейн и т.н. ще имате възможност да ползвате в рамките на тази цена и чадър и шезлонг на плажа пред хотела и това не ви бъде предоставено, вие имате право да предявите претенция”, категорични са от комисията. Сподели:", "date": "2018.06.23", "title": "ЖАЛБИ! Намръщени келнери скапват ол инклузива по морето"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%BE%D0%B2%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D1%81-%D0%B1%D0%BB%D0%BE%D0%BA%D0%B0%D0%B4%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news760035.html", "text": "Въвежда се времена организация на движението във връзка с протест на Национално сдружение на автобусните превозвачи в България, съобщиха от пресцентъра на Столична община. От 9:00 часа до приключване на мероприятието на 25 юни се разрешава паркирането на автобусите, участващи в шествието на крайна дясна лента на булевард \"Цариградско шосе“ между 7-ми километър и отклонението откъм булевард \"Михай Еминеску“ в посока центъра, извън обхвата на спирките на масовия градски транспорт и зоните за престрояване. От 7:00 часа до приключване на мероприятието на 25 юни се забранява паркирането с изключение на автобусите, участващи в шествието на севрозападната част на площад \"Свети Александър Невски“ между ул. „Оборище“ и ул. „11-ти август“ и на югоизточната част на пл. „Св. Александър Невски“ между ул. „Оборище“ и ул. “Шипка“. - от 11.00 часа от пл. „Св. Александър Невски“ по ул. „15-ти ноември“, надясно по бул. „Цар Освободител“, надясно по бул.“Кн. Мария Луиза“до Централна автогара София. - от 11.30 часа от бул. „Цариградско шосе“ по бул. „Цар Освободител“ надясно по бул. „Кн. Мария Луиза“ до Централна автогара София. Сподели:", "date": "2018.06.23", "title": "Заради протест! Новата седмица започва с блокада в центъра на София"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BB%D1%83%D0%BA%D1%81%D0%BE%D0%B7%D0%BD%D0%B0-%D0%BA%D0%BE%D0%BB%D0%B0-%D0%BA%D0%B0%D1%87%D0%B8%D0%BB%D0%B0-%D0%BD%D0%B0-%D1%81%D1%82%D0%BE%D0%BF-%D0%B1%D0%B5%D0%B3%D0%BB%D0%B5%D1%86%D0%B0-%D0%B1%D0%BE%D1%80%D0%B8%D1%81-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B3%D0%BE-%D0%BF%D0%BE%D1%81%D0%B5%D1%89%D0%B0%D0%B2%D0%B0%D0%BB-%D0%B2-%D0%B7%D0%B0%D1%82%D0%B2-news760089.html", "text": "Избягалият затворник Борис Иванов се е качил на стоп в луксозен \"Фолскваген\" около час след бягството. Нищонеподозиращият шофьор взел стопаджията от крайпътно заведение на пътя Ловеч-Троян до разклона на с. Абланица под главния път Варна-София, съобщава \"Телеграф\". Мястото се използва от много пътуващи, които чакат различни автобуси, както и от стопаджии. 48-годишният затворник не е имал ниго съучастник, нито го е чакала кола наблизо, каквато информация беше тиражирана. Роденият в добричкото село Полковник бил крайно бедните цигани зад решетките на ловешкия затвор. Не разполагал с телефон, а през последните 3 години никой не му ходел на свиждане. Борис Иванов има 7 излежани години и му остават още 4 и половина. В дългоно си досие има кражби, грабежи и изнасилвания. Получил е 12 години за грабежи и още толкова за изнасилване, но присъдата е комулирана към най-високата, като е добавена 1 година допълнително. Сподели:", "date": "2018.06.23", "title": "ШОКИРАЩИ РАЗКРИТИЯ! Луксозна кола качила на стоп беглеца Борис, никой не го посещавал в затвора"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0---%D0%BA%D0%B0%D0%BA%D0%B2%D0%BE-%D0%B2%D0%B5%D1%89%D0%B0%D1%8F%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-news759988.html", "text": "Тревожите се за рисковани действия в работата си. Дори и да искате да тръгнете в нова посока, не сте избрали подходящия ден за промяна на работното място, защото може да останете без работа. Задълбочете се в задълженията си вместо да се инатите и да не цените уважението, което ви даряват. Общувате по принуда с хора, които не знаят за какво са ви потърсили. Искат да им помогнете. Ако може биха взели от вас пари. Пред вас се отварят широко нови врати, към нови възможности за професионални успехи. Възползвайте се и поне надникнете, за да видите какво се крие зад тях. Налага се да вземете важни решения, защото сте се оказали на кръстопът, но и сте се устремили към нов професионален връх. Не проявявайте прибързаност, за да не се провалите, въпреки че успехът е с вас. Запознанствата ви носят полза. Не прекалявайте с активните действия свързани с професионалната ви реализация. Справяте се успешно с професионалните си задължения, въпреки намесата на вашите колеги, които искат на всяка цена да се вслушате в тяхното мнение. Приемете, че ви провокират. Възможно е подобряване на вашето финансовото състояние. Начинанията са изключени, но можете спокойно да завършите започнатите задачи. Не отказвайте предложенията за делово сътрудничество, ако не са свързани с големи разходи от ваша страна и печалба за хората, които ви го предлагат. Ако е така, по-добре работете сами. Щадете нервите си, за да се справите със задачите си с лекота. Тактът и търпението на работното място ще ви помогнат да получите подкрепата на вашите колеги. Успешните делови срещи са причина да се хвалите пред колегите си, преди да сте завършили проведените разговори. Сърдете се на себе си, ако ви изпреварят и ви отнемат партньорите. Ако се занимавате с частен бизнес, бъдете перфектни в документацията си. Очаквайте да получите известие за приходи, които ще ви помогнат да инвестирате. Бъдете организирани  и  се отнасяйте отговорно към задълженията си и към обещанията, които сте поели пред вашите колеги и близки. За съжаление ще усетите, че ваш приятел се опитва да блокира пътя ви. Очакват ви делови предложения и успешно завършване на работата. Пазете се от необмислени решения, за да избегнете грешки. Успявате да следвате плана си за деня. Пътуванията са успешни. Внимателно се отнасяйте към новите идеи и предложения. Избегнете измамите. Пазете се от импулсивни решения и емоционални реакции, с които ще си навредите допълнително и ще отдалечите във времето постигането на професионалните си цели. Задълженията ви в този ден са повече от очакваното. Въпреки че сте напрегнати и притеснени ви доставя удоволствие да се доказвате като знаещи и можещи пред вашите колеги. Успехът е с вас. Не пропускайте да уговорите делова среща, от която зависят финансовите ви постъпления през следващите месеци. Приходите в този ден не бива да влагате в покупки, които не са необходими на близките ви. Не позволявайте ваши колеги да се намесват при изпълнение на служебните ви задължения. На работното място запазете спокойствие и отхвърлете рутинната си работа до обед. Не се натоварвайте с чужди задължения, за да не си спечелите врагове. Днес сте планирали пътуване. Прегледайте списъка с неотложни покупки, които е добре да направите преди края на този месец, за да не нарушите финансовата си стабилност. Професионалните си задължения отхвърляте с лекота. Начинанията са нежелателни, но ви носят също успех, защото неочаквано ще получите подкрепа. Заради факта, че сте поели нови отговорности, успехът е с прозорливите, предвидливите и разумните. Всички, които се надяват на чудеса, в очакване да им поднесат печалба без да са работили, ще се провалят. Емоцията може да ви създаде служебни проблеми. Сподели:", "date": "2018.06.23", "title": "САМО В ПИК! Хороскопът на топ астроложката Алена - какво вещаят звездите за всяка зодия"}
{"url": "http://pik.bg/%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D1%87%D0%B8%D1%81%D1%82%D1%8F%D1%82-%D1%81%D0%B5%D0%B4%D0%B5%D0%BC%D1%82%D0%B5-%D1%80%D0%B8%D0%BB%D1%81%D0%BA%D0%B8-%D0%B5%D0%B7%D0%B5%D1%80%D0%B0-news760044.html", "text": "В момента се извършват тестови дейности по почистване на Рибното езеро от циркуса на Седемте рилски езера от придънни утайки, получени следствие на ерозионни процеси. Утаечните материали се изваждат с шлам-помпа, изсушават се на дървени скари и се ползват за рекултивация на увредени части от туристическите пътеки между хижа Рилски езера и Седемте езера. Доброволците правят каменни ограждения в увредени от ерозията участъци и ги запълват с извaдения от дъното на езерото материал. С акцията се цели възстановяване на част от природния комплекс в циркуса на Седемте рилски езера на територията на Национален парк \"Рила\". Над 20 доброволци и служители от Дирекцията на Национален парк \"Рила\" участват в доброволческа акция в района на Седемте рилски езера, която ще продължи до 25 юни, съобщиха от дирекцията на парка. Сподели:", "date": "2018.06.23", "title": "Доброволци чистят Седемте рилски езера"}
{"url": "http://pik.bg/k%D0%B8%D1%82a%D0%B9-%D0%B8%D0%BD%D0%B2ec%D1%82%D0%B8pa-1-%D0%BC%D0%B8%D0%BB%D0%B8ap%D0%B4-%D0%B5%D0%B2%D1%80%D0%BE-%D0%B2-c%D1%8Ap%D0%B1%D0%B8%D1%8F-%D0%B7a-c%D1%82poe%D0%B6a-%D0%BDa-%D0%BDo%D0%B2%D0%B8%D1%8F-%CF%80%D1%8A%D1%82-%D0%BDa-%C4%B8o%D0%BFp%D0%B8%D0%BDa%D1%82a-news759968.html", "text": "Kитaйcĸaтa дъpжaвнa Ѕіnо-Сhіnа Іnvеѕtmеnt Grоuр щe инвecтиpa 1 милиapд eвpo в Cъpбия пo инициaтивaтa cи зa изгpaждaнe нa \"Hoв път нa ĸoпpинaтa\". Πapитe щe бъдaт изпoлзвaни зa пpoeĸти в cфepaтa нa тpaнcпopтa, eнepгeтиĸaтa, тeлeĸoмyниĸaциитe, ceлcĸoтo cтoпaнcтвo и cтpoитeлcтвoтo, ĸaтo няĸoи oт тяx щe бъдaт пoд фopмaтa нa пyбличнo-чacтни пapтньopcтвa, cъoбщaвa caйтът \"Еmеrgіng Еurоре\", цитиран от \"Мъни.бг\". \"Ocнoвният фoĸyc ca тpaнcпopтът, лeтищaтa, пpиcтaнищaтa, мocтoвeтe, ĸoмyниĸaциитe, дocтaвĸитe пo вoдa, ĸaĸтo и пpoизвoдcтвoтo нa eлeĸтpoeнepгия и зeмeдeлиeтo\", oбяcнявa пpeзидeнтът нa ĸитaйcĸoтo дpyжecтвo Джин Фpaнĸ Ли. Πo нeгoвитe дyми чacт oт cpeдcтвaтa щe бъдaт нacoчeни и в oблacттa нa нayĸaтa, oбpaзoвaниeтo, ĸyлтypaтa и здpaвeoпaзвaнeтo. Bъпpocният мoдeл нa пyбличнo-чacтнитe пapтньopcтвa щe бъдe ocъщecтвeн чpeз изпoлзвaнeтo нa ĸaпитaл и цeнни ĸнижa, ĸaтo нe ce изĸлючвa възмoжнocттa зa пpивличaнe нa cpeдcтвa oт чyждecтpaнни бopcи чpeз пъpвичнo пyбличнo пpeдлaгaнe нa aĸции. Сподели:", "date": "2018.06.23", "title": "Kитaй инвecтиpa 1 милиapд евро в Cъpбия зa cтpoeжa нa нoвия \"Πът нa ĸoпpинaтa\""}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%B4%D0%B8%D0%B0%D0%BB%D0%BE%D0%B3%D1%8A%D1%82-%D0%B1%D0%B5%D0%BB%D0%B3%D1%80%D0%B0%D0%B4-%D0%BF%D1%80%D0%B8%D1%89%D0%B8%D0%BD%D0%B0-%D0%B2-%D0%BD%D0%B5%D0%B4%D0%B5%D0%BB%D1%8F-%D1%89%D0%B5-%D0%B5-%D1%82%D1%80%D1%83%D0%B4%D0%B5%D0%BD-news760052.html", "text": "белградското радио „Б92“, цитиран от \"Фокус\". Президентът на Сърбия Александър Вучич заяви, че диалогът Белград-Прищина в неделя ще е „труден“, но страната му „ще защитава позициите си“, предава Сръбският държавен глава, добави още, че Белград ще се бори за компромисно решение. Ще бъде, подчерта той, „поредна възможност нашата позиция да бъде чута, поредна възможност да се борим за нашата страна и нашия народ, като същевременно ще покажем уважение към другата страна и желание да стигнем решение“. Вучич, който направи това изказване в Димитровград в петък, където беше на посещение заедно с българския си колега Румен Радев, бе запитан от много репортери, дали Сърбия ще разреши въпроса с паспортите, който препятства сърбите в Косово и Метохия да пътуват без визи в Шенгенската зона. Той отговори, че проблемът „съществува“, но Брюксел „е възпрепятствал разрешаването му на няколко пъти“. В отговор на забележка, че множество млади сърби напускат Косово и Метохия, защото нямат работа, сръбският държавен глава отбеляза, че Белград „отделя по 500 милиона евро на година“ за областта. „Но младите хора не напускат само Косово, но също и Белград и други части от Сърбия. Важно е да се знае, че трябва да настигнем другите, колкото е възможно по-скоро, по отношение на качеството на живот“, подчерта Вучич. Сподели:", "date": "2018.06.23", "title": "Александър Вучич: Диалогът Белград-Прищина в неделя ще е труден"}
{"url": "http://pik.bg/%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%B8%D0%BD%D0%B2%D0%B0%D0%BB%D0%B8%D0%B4%D0%BD%D0%B0-%D0%BA%D0%BE%D0%BB%D0%B8%D1%87%D0%BA%D0%B0-%D0%BD%D0%B0-%D0%B4%D0%B5%D1%82%D0%B5-%D1%81-%D1%86%D0%B5%D1%80%D0%B5%D0%B1%D1%80%D0%B0%D0%BB%D0%BD%D0%B0-%D0%BF%D0%B0%D1%80%D0%B0%D0%BB%D0%B8%D0%B7%D0%B0-news760095.html", "text": "Агенция \"Социално подпомагане\" не даде на 6-годишния Мишо с церебрална парализа инвалидна количка, въпреки решение на ТЕЛК, което посочва, че то има нужда от нея. Това разказа майката на детето Антония Петкова пред Нова телевизия. Причината е, че досега държавата не отпускаше рингови инвалидни колички предназначени за деца. Това бе причината много от майките изобщо да не ги взимат, защото те причиняват допълнителни изкривявания на децата. От 1 юли държавата ще започне отпускане и на колички за деца, както и вертикализатори. За да може да излиза майката купува обикновена количка. Мишо е със 100% увреждания и получава 930 лв. помощ. Парите обаче са крайно недостатъчни, защото той ходи на рехабилитация, логопед, хипотерапия. Разходите ми надхвърлят 2000 лв., разказа майката. Често и се налага да тегли кредити, за да може детето да продължи с рехабилитацията. Антония разказа, че се подготвя за емиграция. Сподели:", "date": "2018.06.23", "title": "Отказват инвалидна количка на дете с церебрална парализа"}
{"url": "http://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B2%D1%82%D0%BE%D1%80%D0%B0%D1%82%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B0-%D1%81%D0%B5%D1%81%D0%B8%D1%8F-%D0%BD%D0%B0-%D1%81%D1%83-news760071.html", "text": "С устен изпит по журналистика, събеседване за специалност „Изобразително изкуство“, музикален инструмент или пеене, физика и със събеседване за специалност „Графичен дизайн“ продължава втората кандидатстудентска сесия за учебната 2018/2019 г. на Софийския университет „Св. Климент Охридски“. Устният изпит по журналистика протича под формата на събеседване на изпитните комисии с кандидат-студентите. За обективност на оценките и съпоставимост на знанията на кандидатите се задават на всички едни и същи въпроси, които се определят от изпитната комисия в деня на изпита. За оформяне на общото представяне на кандидат-студента е допустимо комисиите да задават допълнителни, изясняващи въпроси към основните теми. Предмет на оценка са обща култура и осведоменост по актуални събития; комуникативни умения; информираност и мотивация за професията. Ако кандидат-студентът представи свои авторски материали, комисиите могат да зададат въпроси, свързани с тях. До устен изпит по журналистика се допускат кандидат-студентите, получили оценка на писмения изпит по журналистика не по-ниска от добър (3.50). Конкурсният изпит за специалността „Изобразително изкуство“ се провежда под формата на изпит-събеседване, на който кандидат-студентите представят портфолио с авторски рисунки. В хода на събеседването се изясняват и интересите на кандидата по отношение на съвременния художествен живот. Кандидатът споделя своите впечатления и оценки от посетени изложби, галерии, музеи според възможностите, с които разполага, за да се запознае с тях (в София или в страната). Поощрява се също самостоятелността на подбора и преценката, а не количеството на фактите. Кандидатът представя свои творби, избрани по лична преценка в оригинал. Поощрява се умението му да изложи мотивирано и убедително идеите, намеренията и задачите, които са го ръководили при избора на един или друг проблем, тема, сюжет, жанр и т.н. при осъществяването на дадената творба. Всички кандидати са задължени да изпълнят наизуст две музикални произведения по избор. Конкурсният изпит по физика е с продължителност 4 часа и се състои от тест и една задача върху материали по физика за средните общообразователни училища. Задачата има за цел да се провери умението на кандидатите да прилагат знанията си за решаване на конкретен физически проблем. Тестът е съставен от 20 въпроса, обхващащи всички дялове на физиката. Целта е проверка на познаването на физичните величини и закони. Конкурсният изпит за специалността „Графичен дизайн“ се провежда под формата на изпит-събеседване, на който кандидат-студентите представят портфолио с авторски творби. Портфолиото може да бъде в един от следните варианти: творби в оригинал; творби под формата на фотографии на хартиен носител; творби в електронен вариант (на личен лаптоп). Сподели:", "date": "2018.06.23", "title": "Продължава втората кандидатстудентска сесия на СУ"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BE%D0%BE%D0%BD-%D1%81-%D0%BF%D1%80%D0%B8%D0%B7%D0%B8%D0%B2-%D0%B7%D0%B0-%D1%81%D0%BF%D0%B8%D1%80%D0%B0%D0%BD%D0%B5-%D0%BD%D0%B0-%D0%B1%D0%BE%D0%B5%D0%B2%D0%B5%D1%82%D0%B5-%D0%B2-%D1%8E%D0%B6%D0%BD%D0%B0-%D1%81%D0%B8%D1%80%D0%B8%D1%8F-news760072.html", "text": "Генералният секретар на ООН Антонио Гутериш призова за спиране на боевете в Южна Сирия, предава „Франс Прес“, цитирана от  „Фокус“ Американският посланик в ООН Ники Хейли отделно призова Русия да окаже натиск върху сирийския си съюзник и да подкрепи примирието. Гутериш планира да проведе разговори днес във Вашингтон с държавния секретар Майк Помпео. Президентът Башар Асад е „хвърлил око на частите от Южна Сирия, контролирани от бунтовниците. През последните три дни районите в източната част на Дераа са били бомбардирани и принуждават хиляди цивилни да напуснат, според британската сирийска обсерватория за човешки права. Гутериш заяви, че е \"сериозно загрижен\" от засилването на военната активност на сирийската армия, заявявайки, че тя представлява \"значителен риск\" за регионалната сигурност. Той призова за \"незабавно прекратяване на сегашната военна ескалация\" и апелира всички страни да спазват ангажиментите за прекратяване на огъня \"като приоритет\". Йордания, Русия и Съединените щати се договориха миналата година да създадат зона за деескалация в региона, който включва Дараа, Кунейтра и Суида. Районът граничи с Йордания и свързаните с Израел Голански възвишения. Хейли заяви по-рано: \"Нарушенията на сирийския режим за прекратяване на огъня в югозападна Сирия трябва да спрат.\" \"Очакваме, че Русия ще изпълни своята роля за зачитане и налагане на прекратяването на огъня, както помогна за установяването й, и ще използва влиянието, което има за спиране на нарушенията на сирийския режим и всякакви други дестабилизиращи действия в югозападната част на страната и в цяла Сирия\". Повече от 11 000 души са били разселени в изблик на насилие, което включва авиационни удари, артилерия, самоделни бомби и ракетни атаки, според изявлението на САЩ. Сподели:", "date": "2018.06.23", "title": "Генералният секретар на ООН с призив за спиране на боевете в Южна Сирия"}
{"url": "http://pik.bg/%D1%85%D0%BE%D0%BB%D0%B8%D0%B2%D1%83%D0%B4-%D1%81%D0%B5-%D0%BF%D1%80%D0%B8%D1%81%D0%BC%D0%B8%D0%B2%D0%B0-%D0%BD%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-news759893.html", "text": "Игрален музикален филм за \"Евровизия\" подготвя \"Нетфликс\". Лентата ще бъде комедия, а звездата вътре ще е Уил Ферел. Ветеранът от \"Saturday Night Live\" ще бъде съсценарист на проекта заедно с бившия главен сценарист на шоуто Андрю Стийл. Продуцентите не разкриват повече информация нито за премиерната дата, нито за останалите участници. В момента Уил Ферел е зает със снимките на Холмс и Уотсън - комедийна версия по детективските загадки на сър Артър Конан Дойл, с драмедията \"Zeroville\", с участието на Джеймс и Дейв Франко, Сет Роугън и Меган Фокс, и с американския римейк на \"Стогодишният старец\", който скочи през прозореца и изчезна. Сподели:", "date": "2018.06.23", "title": "Холивуд се присмива на \"Евровизия\""}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D1%80%D0%B5%D1%82%D1%80%D0%BE%D0%B3%D1%80%D0%B0%D0%B4%D0%B5%D0%BD-%D0%BC%D0%B0%D1%80%D1%81-%D0%BD%D0%B8-%D0%B4%D0%BE%D0%BA%D0%B0%D1%80%D0%B2%D0%B0-%D0%B8%D0%BD%D1%84%D0%B0%D1%80%D0%BA%D1%82%D0%B8-%D0%B8-%D0%B8%D0%BD%D1%81%D1%83%D0%BB%D1%82%D0%B8-news760141.html", "text": "Цялата 2018 година е определена от астролозите като парад на ретроградните планети. Макар обратното движение на Меркурий да се счита за най-опасно и да носи най-много негативи на хората, Марс не остава по-назад от него. Червената планета ще стане ретроградна на 27 юни, а влиянието ѝ върху нас ще продължи до средата на август. В най-голяма степен ретрограден Марс вреди на хората от знаците Овен и Скорпион, защото в астрологията тези знаци се намират под негово управление. Като правило Овните и Скорпионите стават по-малко агресивни, по-малко настойчиви и по-търпеливи. При тях се появява пасивност и склонност да седят със скръстени ръце. За да започнат отново да действат с обичайния си маниер, те трябва да дочакат времето, когато Марс отново ще започне директното си движение, тогава енергията на тази планета ще им помогне и те да се задвижат. Хората, които са родени под други знаци и не се намират под управлението на Марс, могат да се чувстват различно. Понякога те стават нетърпеливи, импулсивни, стремят се да изпълняват всичко веднага, но това не е разумно поведение. Тъй като пътят на обратното движение на Марс е във Водолей, представителите на този знак също са подложени на влиянието на тази планета. В това време някои са склонни да бъдат раздразнителни. Планетата Марс в астрологията се свързва с агресията, мъжеството, физическата активност, спорта, войната, конфликтите, новите начинания. При ретроградно движение планетата губи своето обичайно направление, нейната енергия се проявява по необичаен, нехарактерен начин. Цикълът на ретроградния Марс не е подходящ за дейности, които изискват нормална проява на енергия. Той подкопава жизнеспособността на новото, започнато в този период, независимо дали става дума за бизнес проект, любовен роман, съдебен процес, разрастване на конфликт и др. Новият проект няма да се разгърне истински, той ще се задъхва и постепенно ще угасне. Страстната любов, която е започнала в период на ретрограден Марс, рядко завършва с брак, макар в началото да ни се е струвала многообещаваща. Конфликтите, възникващи в този период, имат свойството да се задълбочават и е много сложно да ги разрешите, защото враждебността ще се проявява многократно в бъдеще. Относно юридическите въпроси: при тях възникват множество тънкости, опонентите може да се окажат неочаквано силни. Сред особеностите на периода на ретрограден Марс е и че новите проекти и планове могат да се забавят или да се развиват не така, както сте очаквали. Нивото на енергичност намалява, могат да се случат семейни нещастия и войни заради импулсивни постъпки и гневни изблици. Хората, повече от обикновено, са подложени на стрес, а той оказва негативно въздействие върху състоянието на здравето. В този период се засилват болестните състояние на нервна почва – сърдечни болести, инсулти, язви и псориазис. Сподели:", "date": "2018.06.23", "title": "Опасно! Ретрограден Марс ни докарва инфаркти и инсулти"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D0%B0%D1%89-%D0%B2-%D0%BF%D1%80%D0%B8%D1%89%D0%B8%D0%BD%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B5-%D0%B4%D1%8A%D0%BB%D0%B1%D0%BE%D0%BA%D0%BE-%D0%B2%D0%BA%D0%BE%D1%80%D0%B5%D0%BD%D0%B5%D0%BD%D0%B0-%D0%B2-%D0%BA%D0%BE%D1%81%D0%BE%D0%B2%D0%BE-news760099.html", "text": "Посланикът на САЩ в Прищина Грег Делауие е загрижен за политическото влияние върху съдилищата в Косово. Дипломатът направи тези коментари в хода на конференцията „Антикорупционна седмица“, която се провежда от неправителствени организации в столицата на най-новата балканска страна, пише базираното в Прищина албанско електронно издание Gazeta Express. „Загрижен съм във връзка с политическото влияние върху съдилищата. Надявам се, че тази коалиция ще направи необходимите усилия, за да постигне напредък във върховенството на закона. Борбата с корупцията е приоритет и ние ще дадем морална подкрепа за тези приятели, които споделят нашите позиции“, заяви Делауие в хода на своята реч. Той също призова косовските власти да продължат борбата с организираната престъпност и корупцията. „Корупцията е дълбоко вкоренена. Тя не може да бъде изкоренена за една нощ или дори една година. Прогресът е невъзможен без настойчивост. Работата по въпроса трябва да продължи. Има корупция в правосъдието, което пречи на инвестициите“, обясни американският дипломат. Сподели:", "date": "2018.06.23", "title": "Посланикът на САЩ в Прищина: Корупцията е дълбоко вкоренена в Косово"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D1%82%D0%B5%D0%BC%D0%B0%D1%82%D0%B0-%D0%B7%D0%B0-%D0%BC%D0%B8%D0%B3%D1%80%D0%B0%D1%86%D0%B8%D1%8F%D1%82%D0%B0-%D0%B8-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B5-%D0%BD%D0%B0%D0%B9-%D0%B2%D0%B0%D0%B6%D0%BD%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%86%D0%B8%D1%82%D0%B5-news760037.html", "text": "Според нея, ако затваряне на границите означава това да има контрол кой с какъв статут преминава границите, това е нещо, което премиерът Борисов отстоява от много време. Преговорният процес с операторите беше тежък, призна Габриел по темата за намаляването на роуминга между страните в Източна Европа. Никой няма намерение да ни засегне правата като потребители, посочи тя. Дигиталната асамблея, която предстои следващата седмица за мен е много вълнуващо събитие, тя е кулминационният момент, в който ще отбележим целия напредък, който успяхме да постигнем по време на българското председателство, заяви Мария Габриел. Ще продължим да говорим по темата киберсигурност, борбата срещу дезинформацията и новото поколение интернет, посочи тя. Темата за миграцията и сигурността е най-важна за европейците. Това заяви еврокомисарят Мария Габриел в ефира на Би Ти Ви. Сподели:", "date": "2018.06.23", "title": "Мария Габриел:  Темата за миграцията и сигурността е най-важна за европейците"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%B4%D0%B2%D0%B0-%D0%BC%D0%B5%D1%81%D0%B5%D1%86%D0%B0-%D0%BD%D0%B0-%D0%BB%D0%B5%D0%B3%D0%BB%D0%BE-news758894.html", "text": "Близо два месеца Веселин Маринов не се чувствал добре и почти не напускал дома си. Естрадният певец изпаднал в емоционална дупка след последователната загуба на родния си баща, а след това и на духовния си наставник и дългогодишен приятел – Тончо Русев. Двамата починаха през няколко дни, а трубадурът от Полски Тръмбеш нямал необходимото време да преодолее мъката и да продължи напред. Изведнъж Веско изгубил всякаква мотивация за работа и живот, а това наложило да бъдат отменени серия негови концерти из България. Той не се чувствал в кондиция да се появи пред публика, а феновете му останали разочаровани от пропадането на изявите. Въпреки това Маринов им обещал да ги компенсира с нови дати за събитията, защото залите, в които щял да пее, били напълно разпродадени месеци преди концертите. Скърбящият певец отказвал да се храни, а камо ли да репетира, затова се затворил в дома си и връщал мъчително лентата назад. Известно успокоение му носел фактът, че все пак успял да се сбогува и с татко си, и с Тончо Русев. При баща си бил вечерта преди да издъхне. Посетили го заедно с неговата дъщеря, а последните заръки, които болният старец оставил на сина си, били да се грижи за лимоновото дръвче в двора им, което отглеждал повече от 20 години. Пенсионерът съжалявал, че тази година нямало да успее да посади доматите си, но в последните си мигове бил доволен, че синът му е намерил време да бъде до него. Веско нямал намерение да продава родната си къща в Полски Тръмбеш, защото знаел, че това би наранило баща му. Все още нямал сили да отиде там, да огледа вещите на татко си и да реши какво да прави с тях, но бил категоричен, че някой ден и той ще се прибере край бащиното огнище, за да изкара старините си. Маринов не успял да се сбогува с Тончо Русев в последните му дни, но бил сред малкото външни лица, които лекарите пускали на свиждания при композитора, докато лежал в болница. Преди това всяка седмица поне веднъж гостувал в дома му, тъй като в последните няколко години Русев бе трудно подвижен и излизаше от къщи само за да присъства на големите концерти на Веско. Неотлъчно до певеца в най-тежкия му период досега била последната му приятелка Веселина, с която живеят заедно от началото на 2018-а. Тя и дъщеря му му вдъхвали сили отново да се изправи на крака и да не се отказва от музиката, както той обмислял да постъпи. Сподели:", "date": "2018.06.23", "title": "САМО В ПИК И \"РЕТРО! Веско Маринов два месеца на легло"}
{"url": "http://pik.bg/5-%D0%BA%D1%83%D0%BB%D1%82%D0%BE%D0%B2%D0%B8-%D1%81%D0%B8%D0%BC%D0%B2%D0%BE%D0%BB%D0%B0-%D0%BA%D0%BE%D0%B8%D1%82%D0%BE-%D0%B8%D0%B7%D1%87%D0%B5%D0%B7%D0%BD%D0%B0%D1%85%D0%B0-%D0%BE%D1%82-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5%D1%82%D0%BE-news760105.html", "text": "Още помним времената, в които почивката на море беше право и задължение на всеки българин. При това не за един дълъг уикенд, а минимум за две седмици. Тогава избор нямаше и всички пътуваха за родното Черноморие. По-заможните стигаха направо до плажа с ладата или москвича. А багажниците бяха пълни с домати и дини от село. Средната класа пътуваше с автобуса, а пролетариатът - с нощния влак. На много от нас и до днес онази почивка от времето на соца все ни се струва по-хубава от сегашната. Да си спомним за плажовете от 70-те и 80-те години на 20. век и нещата, които вече ги няма там. Малките рибарски кейове Тези красиви пристани могат да се видят само в някои все още оцелели девствени места. В големитени курорти обаче дървените лодки са по-скоро атракция, на която летовниците си правят селфи. На мода сега са пристанищата за яхтите на богатите туристи. Прясната цаца в плик от кафява хартия Изчезнаха и дървените капанчета, в които продаваха прясна цаца в кафяви пликове от амбалажна хартия. Цаца, естествено, има и днес, но идва по обектите замразена и обикновено я правят много солена. Стъклената риба сувенир Някога ги имаше във всеки български дом като украса и доказателство, че семейството е било на море. Бяха сред най-търсените сувенири на плажа заедно с дървените корабчета с термометър и обикновената хартиена картичка. Плажният фотограф Онзи, който правеше моментални снимки и ги копираше с лошо качество на място за клиентите си. Имаше и такива, които изпращаха фотографиите по пощата на адреса на летуващите. Смартфонът изяде бизнеса на добрия стар фотограф. Старият гларус прихващач Онзи знаменит сваляч от времето на соца, който покоряваше чехкините с едно голо тяло и няколко вълшебни думи на международния език на любовта, които отключваха всяко сърце. Днес на мода е чичко-паричко, който кара мерцедеса си с 300 км в час. Сподели:", "date": "2018.06.23", "title": "5 култови символа, които изчезнаха от Черноморието"}
{"url": "http://pik.bg/%D1%80%D1%83%D1%81%D0%B5%D0%BD%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB-%D0%BF%D1%80%D0%BE%D0%BF%D0%B8%D1%89%D1%8F-%D0%BE%D1%82-%D0%B4%D0%BE%D0%BC-%D0%B7%D0%B0-%D0%B4%D0%B5%D1%86%D0%B0-%D1%87%D1%83%D0%BF%D1%8F%D1%82-%D1%81%D1%82%D1%8A%D0%BA%D0%BB%D0%B0-%D0%B8-%D1%81%D0%B5-%D0%B4%D1%80%D0%BE%D0%B3%D0%B8%D1%80%D0%B0%D1%82-news760102.html", "text": "Напрежение между деца от институции и жители на квартал в Русе. Хората се оплакват от поведението на младежите в Центъра за настаняване от семеен тип. Те чупят стъкла, имат криминални прояви и употребяват наркотици. От институцията са с вързани ръце, тъй като съдът отхвърля исканията им проблемните деца да бъдат преместени. Екшънът се разиграл в квартал \"Възраждане\" в Русе, където след скандал между две деца се е стигнало до бой и трошене на прозорци. Причината – отказана цигара и счупен телефон, съобщава \"България он еър\". Сградата на институцията се намира на по-малко от 50 метра от жилищен блок. Хората готвят жалба до общината. От Червения кръст, които предоставят социалната услуга, са с вързани ръце. Въпреки че центърът е за деца без увреждания, половината от питомците са с проблеми. Част от децата имат и противообществени прояви. Съдът обаче е отказал преместването им във възпитателно училище с мотива, че ще им даде шанс. Институциите пък настояват да се вземат спешно мерки на национално ниво, които да отделят проблемните деца в специални центрове. Сподели:", "date": "2018.06.23", "title": "Русенски квартал пропищя от Дом за деца, чупят стъкла и се дрогират"}
{"url": "http://pik.bg/%D0%BE%D1%82-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F-%D1%81%D1%8A%D1%8E%D0%B7-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D1%81-%D0%BA%D1%80%D0%B0%D0%B9-%D0%BD%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D1%81-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-news760070.html", "text": "Германският ултра-консервативен вътрешен министър Хорст Зеехофер заплашва да сложи край на коалиционното правителство с християндемократите на канцлера Ангела Меркел сред назряващия спор за по-строги мерки за справяне с кризата с бежанците, предава Anadolu Agency, цитирана от „Фокус“. Лидерът на Християнсоциалния съюз (ХСС) и вътрешен министър Хорст Зеехофер каза пред местен ежедневник, че няма да се отдръпне от спорния си \"генерален план за миграцията\", който предвижда връщането на повечето от търсещите убежище още на германската граница. \"Аз съм председател на ХСС, една от трите партии на коалиционното правителство и имам пълната подкрепа на моята партия. Ако Меркел е недоволна от работата на вътрешния министър, тогава трябва да сложи край на коалицията \", каза той пред вестник Passauer Neuen Presse. Зеехофер по-рано даде на канцлера Меркел двуседмичен срок до края на този месец, за да приеме по-строги правила за миграцията и предоставяне на убежището в унисон с други държави-членки на ЕС. Той обеща да започне да изпълнява плана си от 1 юли и твърди, че като министър на вътрешните работи има право да прилага такива мерки, дори ако канцлерът им се противопостави. Канцлерът Меркел твърдо се противопоставя на плана на Зеехофер и каза, че такъв едностранен ход ще има \"ефект на доминото\", принуждавайки други държави-членки на ЕС да отблъснат бежанците и да увеличат още повече бремето на държавите-членки като Италия и Гърция. Сподели:", "date": "2018.06.23", "title": "От Християнсоциалния съюз на  Германия заплашиха с край на коалицията с Ангела Меркел"}
{"url": "http://pik.bg/%D1%81%D0%BC%D0%B5%D0%BB%D0%B0-%D0%BA%D0%B0%D1%81%D0%B8%D0%B5%D1%80%D1%81%D0%BA%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8-%D0%BE%D0%B1%D0%B8%D1%80-%D0%B2-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-news760106.html", "text": "Златомира успяла да се пребори със 17-годишен младеж, който я заплашил и се опитал да вземе дневния оборот. На записите от охранителните камери се вижда и кратката схватка, в която младата жена влиза с нападателя. Тя успява да то избута и да подаде сигнал до фирмата, която охранява обекта и младежът е задържан. „Започнах да го бутам и да крещя, че ще извикам полиция натиснах СОТ-овете и той избяга“, разказа Златомира. Тя обясни, че е доволна, че мъжът е задържан. Шефът на Златомира я е поощрил финансово за постъпката й. Смела касиерка предотврати грабеж на бензиностанция в Симеоновград, съобщава Нова телевизия. Сподели:", "date": "2018.06.23", "title": "Смела касиерска предотврати обир в бензиностанция"}
{"url": "http://pik.bg/%D0%BF%D0%BE-%D0%BD%D0%B5%D0%B2%D0%BE%D0%BB%D1%8F-%D1%85%D0%BE%D1%80%D0%B0-%D0%BE%D1%82-%D0%B4%D0%B2%D0%B5-%D0%BE%D1%80%D1%8F%D1%85%D0%BE%D0%B2%D1%81%D0%BA%D0%B8-%D1%81%D0%B5%D0%BB%D0%B0-%D1%81%D0%B0%D0%BC%D0%B8-%D1%81%D0%B8-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D0%BF%D1%8A%D1%82%D1%8F-news760109.html", "text": "Акция „На пътя сме” започна тази сутрин в община Оряхово – хора от селата Горни и Долни Вадин излязоха да кърпят със собствени средства и доброволен труд разбит републикански път, който не е бил ремонтиран от 40 години, съобщава БТВ. Инициативата започнала като на шега във „Фейсбук”, но придоби съвсем реални измерения. Събрани са близо 4 000 лв., с които да бъдат закърпени около 100 кв. м път, а за второто издание на инициативата местен бизнесмен е обещал да осигури асфалт. „Сговорна дружина планина повдига” беше мотото на хората днес – в бригадата има както мъже, така и жени, както млади, така и по-стари. Сред работници са и кметовете на селата. От „Пътната агенция“ съобщиха, че са осигурени пари за ремонт и той ще започне началото на юли, но хората се съмняват в това и припомнят, че чакат от 12 години държавата да изпълни ангажимента си към тях. Сподели:", "date": "2018.06.23", "title": "По неволя! Хора от две оряховски села сами си ремонтират пътя"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%BA%D1%80%D0%B8%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%BA%D0%BB%D0%B0%D1%82%D1%8F%D1%82-%D1%81%D1%82%D0%BE%D0%BB%D0%B0-%D0%BD%D0%B0-%D0%BC%D0%B5%D1%80%D0%BA%D0%B5%D0%BB-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D1%81%D0%B8%D0%BB%D0%B2%D0%B0-%D0%BE%D1%85%D1%80%D0%B0%D0%BD%D0%B0%D1%82%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-news760131.html", "text": "ТАСС, цитирани от \"Фокус\". Министърът на вътрешните работи на Германия Хорст Зеехофер потвърди намерението си да засили граничния контрол за бежанците дори в случай, че канцлерът Ангела Меркел не успее да се договори с европейските си партньори. Политикът заяви това в интервю, публикувано в немския вестник Suddeutsche Zeitung в събота, предава „Ако на срещата на върха на ЕС не бъдат намерени ефективни решения, то ние ще изгоним мигрантите, регистрирани в другите страни от ЕС“, заяви Зеехофер. Проблемът за противодействието срещу миграцията доведе до сериозни разногласия в правителството на Германия. По-рано Зеехофер заяви, че може едностранно да издаде указ, предписващ на полицията да започне мащабен контрол на границите и да започне да експулсира мигранти, получили отказ за предоставяне на убежище на територията на ФРГ. Баварския Християнсоциален съюз (ХСС) даде срок от две седмици на Меркел да намери решение на миграционния проблем на европейско ниво. В отговор канцлерът напомни на Зеехофер, че в немската политика има разделение на пълномощията, което подразбира и възможността тя да уволни всеки министър. „Във ведомството на канцлера направиха от мухата слон. Да заплашва с компетенциите си коалиционен партньор е крайно необичайно. Ние няма да се смирим с това“, заяви вътрешният министър в съботното интервю. По-рано Зеехофер дори спомена за възможен разпад на управляващия блок, ако той бъде уволнен. Съпредседателят на „Левицата“ Бернд Риксингер смята, че текущата ситуация представлява опасност за политическото бъдеще на канцлера. „Изглежда ми, че това е пуч против Меркел. И това е истинската цел – да свалят Меркел“, заяви той в интервю пред вестник Heilbronner Stimme. Вицеканцлерът и министър на финансите на Германия Олаф Шолц заяви пред Rheinische Post, че Меркел и Зеехофер трябва да изгладят конфликта си възможно най-скоро, за да не навредят на правителството. „Този вътрешен спор между Християндемократическия съюз (ХДС) и ХСС вреди на страната ни. Мога само да се надявам, че двете партии бързо ще го изгладят“, отбеляза социалдемократът. Председателят на „Зелените“ Аналена Бербок смята, че Меркел трябва да заеме по-твърда позиция спрямо своя министър и към ХСС, като цяло. „По време на мини-срещата на върха в Брюксел канцлерът трябва да даде да се разбере, че за нея Европа е по-важна, отколкото една регионална партия от Бавария, чийто поглед е устремен назад“, заяви тя. От една страна, както отбелязват експертите, канцлерът не иска да се кара с партньорите си в ЕС, които, най-вероятно, ще се сблъскат с нов мигрантски поток, ако Зеехофер закрие границата. От друга страна, Меркел не е заинтересована от разногласия вътре в собственото си правителство. Сподели:", "date": "2018.06.23", "title": "ЖЕСТОКА КРИЗА! Мигрантите клатят стола на Меркел, Германия засилва охраната по границите"}
{"url": "http://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B4%D1%80%D1%83%D1%81%D0%B0%D0%BD-%D1%81-%E2%80%9E%D1%87%D0%B0%D0%B9%E2%80%9C-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news760110.html", "text": "Полицията във Враца е задържала мъж, който пушил „чай“ с наркотици, съобщава Конкурент. На 22 юни (петък) около 17:00 часа е извършена полицейска проверка в помещение, обитавано от местен жител с инициали Ц. Й. У 45-годишния врачанин е намерен полиетиленов плик с тегло около 7 грама, съдържащ зелена суха листна маса. При проведена беседа с Ц.Й., мъжът заявил пред униформените, че иззетата от тях листна маса представява чай за пушене, третиран с наркотично вещество. Почитателят на опияняващия \"чай\" е задържан в ареста за срок до 24 часа. Образувано е бързо производство по описа на РУ-Враца. Сподели:", "date": "2018.06.23", "title": "Закопчаха друсан с „чай“ във Враца"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D1%80%D1%8F%D1%81%D0%BD%D0%BE-%D0%BE%D0%BC%D1%8A%D0%B6%D0%B5%D0%BD%D0%B0%D1%82%D0%B0-%D0%B0%D0%BD%D1%82%D0%BE%D0%BD%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D1%81-%D0%B1%D0%BB%D0%B8%D0%B7%D0%BD%D0%B0%D1%86%D0%B8--%D0%BD%D0%BE%D0%B2%D0%B8-%D1%81%D0%BD%D0%B8%D0%BC%D0%BA%D0%B8-%D0%BE%D1%82-%D1%82%D0%B0%D0%B9%D0%BD%D0%B0%D1%82%D0%B0-news760020.html", "text": "\"Мис България\" Антония Петрова и синоптичката Деси Банова се задомиха по едно и също време! След собствената си фамилия перничанката ще носи тире Батинкова, а Банова добави Плевнелиева. Тържествата си вихриха миналия уикенд, като бившата съпруга на руския милионер Александър Бередин се покри в Гърция, за да пристане на бизнесмена Ивайло Батинков, докато Десислава се задоволи с бутикова церемония в столицата, въпреки заканите й от последните месеци как ще стане първа дама на най-богатия ни президент в далечна чужбина. Присъствали на гръцката сватба на Антония снасят, че причината миската да сключи брак само три месеца след началото на връзката си с бившия директор на столична болница, е повече от щастлив. След като не роди дете от Бередин, този път Петрова е заченала по бързата процедура, като според клюка, тръгнала от партито за брака й, тя е бременна с близнаци. В днешното издание на \"Жълтите новини\" ще научите още защо хореографът и танцьор Наско Месечков си купи нова къща в \"Бояна\", по какъв начин Герасим Георгиев-Геро осребри тлъстите хонорари от \"Господарите\" и \"Полицаите от края на града\", как Станимир Гъмов стана мияч на коли... Сподели:", "date": "2018.06.23", "title": "САМО В ПИК TV! Прясно омъжената Антония Петрова бременна с близнаци + нови СНИМКИ от тайната гръцка сватба само в \"Жълтите новини\""}
{"url": "http://pik.bg/%D0%BF%D0%BE-%D0%B3%D0%BE%D1%80%D0%B5%D1%89%D0%B8-%D1%81%D0%BB%D0%B5%D0%B4%D0%B8-%D0%B7%D0%B0%D0%BB%D0%BE%D0%B2%D0%B5%D0%BD%D0%B8%D1%8F%D1%82-%D0%BF%D0%B0%D0%BD%D0%B4%D0%B8%D0%B7%D1%87%D0%B8%D1%8F-%D0%B1%D0%BE%D1%80%D0%B8%D1%81-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D0%B2%D0%B7%D0%B5%D0%BC%D0%B5-%D0%B6%D0%B5%D0%BD%D0%B0-%D0%B7%D0%B0-%D0%B7%D0%B0%D0%BB%D0%BE%D0%B6%D0%BD%D0%B8%D0%BA-news760195.html", "text": "Избягалият затворник Борис Иванов е задържан от полиция на изхода на град Летница. Издирването на Борис Иванов на североизток от Ловеч започна още снощи след сигнал, че той е бил забелязан между селата Александрово и Дренов. Бил е забелязан и в самото Александрово и в село Дойренци. Сигналът е подала жителка на село Александрово: \"Лаеха кучетата, излязохме и оня човек, дето по телевизора сме го видели, същият човек беше. Снощи в един и половина. Веднага се обадиха на полицията и много полицаи имаше, много, много. Насам тръгна, ама не можахме повече, ние от страх не сме излезли вече вънка. Самичък беше. Нямаше нищо на ръцете му или пък да е почукал да иска хляб или водичка, щяхме да му дадем. Какво да правим? Ние сме страхливи.\" Иванов избяга в четвъртък сутринта малко след 10 часа от работен обект край Ловеч - млекопреработвателна фирма, където е работил заедно с други затворници. Те са го подгонили след бягството му, но не са успели да го задържат. Мъжът е бил на този обект от няколко дни, след като е бил преместен от затворническото общежитие. Борис Иванов изтърпява 13-годишна присъда за няколко престъпления. Иванов се е опитал да вземе възрастна жена за заложник, но след намесата на отряда на баретите жената е била освободена, а затворникът задържан, съобщава БНР. В издирването на мъжа участваха екипи на жандармерията, полицията и Специализирания отряд за борба с тероризма. Операцията започна след показания от страна на човек, живеещ в района, че е видял избягалия затворник да се придвижва по жп релсите. Очаква се той да бъде върнат тук в Ловешкия затвор, но най-вероятно първо ще бъде откаран в Следствения арест в полицията в Ловеч. Цялото ръководство на МВР пътува за Ловеч, където се очаква специална пресконференция. Сподели:", "date": "2018.06.23", "title": "ПО ГОРЕЩИ СЛЕДИ! Заловеният пандизчия Борис опитал да вземе жена за заложник "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%86%D0%B0%D1%80%D1%8F%D1%82-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%87%D1%80%D0%B4-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news760100.html", "text": "Симеон Сакскобургготски отпразнува 81-вия си рожден ден в Испания. Тази година той приемал честитки за личния си празник само по телефон и имейл. Царят събрал семейството и дългогодишни свои приятели на прием в Мадрид. Решението взел след изрично настояване на свои стари другари, които миналата година не бяха в България за тържествата за 80-ия му юбилей. Тогава Симеон ограничи гостите си от чужбина само до балканските кралски семейства и до родените през 1937 г. Затова много от неговите приятели, с които 50 г. е живял в Испания, поискали да празнува този си рожден ден с тях. У нас пък бе отслужен благодарствен молебен в негова чест в столичната църква „Св. София“, а в царската канцелария в продължение на седмица пристигали поздрави и подаръци за Симеон от европейските кралски семейства, както и от чуждите дипломати у нас Сподели:", "date": "2018.06.23", "title": "САМО В ПИК И \"РЕТРО\"! Царят празнува ЧРД в Испания"}
{"url": "http://pik.bg/%D0%BC%D0%BE%D1%85%D0%B0%D0%BC%D0%B5%D0%B4-%D1%81%D0%B0%D0%BB%D0%B0%D1%85-%D1%81%D1%82%D0%B0%D0%BD%D0%B0-%D0%BF%D0%BE%D1%87%D0%B5%D1%82%D0%B5%D0%BD-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%BD%D0%B0-%D1%87%D0%B5%D1%87%D0%BD%D1%8F-news760192.html", "text": "Звездата на египетския национален отбор Мохамед Салах стана почетен гражданин на Чечня. Нападателят на \"Ливърпул\" беше удостоен със званието от президента на Чеченската република Рамзан Кадиров по време на прощалната вечеря на Египет на Мондиал 2018 в Русия. Египтяните се намират на лагер в Грозни, столица на Чеченската република, а събитието се проведе в президентския дворец на Кадиров, който е голям футболен запалянко, съобщава Би Ти Ви. На 15 юни Салах получи специална торта от Рамзан Кадиров по случай своя 26-ти рожден ден. Сподели:", "date": "2018.06.23", "title": "Мохамед Салах стана почетен гражданин на Чечня"}
{"url": "http://pik.bg/%D1%81%D1%80%D1%83%D1%82%D0%B2%D0%B0%D0%BD%D0%B5-%D0%BD%D0%B0-%D1%81%D0%BA%D0%BB%D0%B0%D0%B4-%D0%BF%D1%80%D0%B0%D1%82%D0%B8-%D1%85%D0%B8%D0%BB%D1%8F%D0%B4%D0%B8-%D0%B1%D1%83%D1%80%D0%B5%D1%82%D0%B0-%D1%81-%D0%B1%D1%8A%D1%80%D0%B1%D1%8A%D0%BD-%D0%B2-%D0%B4%D0%B5%D1%80%D0%B5-%D0%B2-%D1%81%D0%B0%D1%89-news760125.html", "text": "Склад с бърбън в САЩ се срути, а хиляди бурета с ценното питие паднаха в дере, съобщава Булнюз. Фабриката, която стопанисва склада,  работи от 1792 година ,като в склада й се съхраняват 20 000 барела. По първоначална информация обаче само 9 000 от тях са били засегнати от сруватнето. Все още не е ясно дали течността в някои от тях е изтекла. Бърбън не е попаднал в близката река, сочат пробите от водата. При инцидента няма пострадали хора. Сподели:", "date": "2018.06.23", "title": "Срутване на склад прати хиляди бурета с бърбън в дере в САЩ"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B5%D0%B9%D0%BC%D0%B0%D1%80-%D0%BD%D0%B0%D0%BF%D1%81%D1%83%D0%B2%D0%B0-news760206.html", "text": "Капитанът на Бразилия Тиаго Силва сподели, че е разочарован от поведението на Неймар във вчерашния двубой с Коста Рика. Бранителят разказа интересна случка от 83-ата минута на срещата, в която Неймар е отправил грозни думи към него след върната топка на противника, акцентира \"Спортал\". \"Неймар е моят по-малък брат и винаги се опитвам да бъда близо до него. Винаги се опитвам да му давам правилни съвети. Когато се разплака, му казах да изрази всичките си чувства, защото само той знае каква огромна тежест има върху себе си. Сега тази тежест спадна след гола, който отбеляза. Отношението му към мен обаче ме натъжи\", започна Силва. \"В 83-ата минута на срещата върнах топка на противника в жест на \"феърплей\", а Неймар ме напсува. Мисля, че имах право. Не тази топка ни направи победители\", обясни бранителят на \"Селесао\". Сподели:", "date": "2018.06.23", "title": "ШОКИРАЩО! Звездата Неймар напсува..."}
{"url": "http://pik.bg/%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D1%81%D1%8A%D1%81-%D1%81%D0%BC%D1%8A%D1%80%D1%82-%D0%BA%D0%B0%D1%80%D0%BB%D0%BE%D1%81-%D1%81%D0%B0%D0%BD%D1%87%D0%B5%D1%81-%D0%B7%D0%B0%D1%80%D0%B0%D0%B4%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BA%D0%B0%D1%80%D1%82%D0%BE%D0%BD-%D0%BD%D0%B0-%D0%BC%D0%BE%D0%BD%D0%B4%D0%B8%D0%B0%D0%BB%D0%B0-news760188.html", "text": "Полицията в Колумбия започна разследване на заплахите срещу колумбийския национал Карлос Санчес. Неидентифицирани мъже заплашили със смърт Санчес, заради червения картон, който той получи още в 3-ата минута на мача на Колумбия с Япония от груповата фаза на Мондиал 2018, спечелен от \"самураите\" с 2:1. \"Събираме информация, данни и доказателства, за да започнем наказателна процедура. Разследването е в ход\", заявиха властите пред АФП. Заплахите срещу футболиста се появиха в социалните мрежи. Авторите на съобщенията се издирват от полицията в Колумбия. Сподели:", "date": "2018.06.23", "title": "Заплашиха със смърт Карлос Санчес заради червения картон на Мондиала "}
{"url": "http://pik.bg/%D0%B2%D0%B4%D0%B8%D0%B3%D0%B0%D1%82-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%BD%D0%B0-%D1%81%D0%BF%D0%B5%D1%88%D0%BD%D0%B8%D1%82%D0%B5-%D0%BC%D0%B5%D0%B4%D0%B8%D1%86%D0%B8-news760130.html", "text": "Увеличават заплатите в Центровете за спешна помощ в страната. За целта правителството отпусна допълнително финансиране. Средствата са над 19 милиона лева. По-голямата част от тях ще бъдат разпределени между спешните отделения на болниците. Целта е да се осигури подкрепа за дейността им. По техни данни заради ръста на заплатите през миналата и тази година се увеличават хората, които постъпват на работа в Центровете за спешна помощ. Незаетите щатни бройки в системата са по-малко от 7%. Сподели:", "date": "2018.06.23", "title": "Вдигат заплатите на спешните медици"}
{"url": "http://pik.bg/%D0%B4%D0%B5%D1%81%D0%B5%D1%82%D0%BA%D0%B8-%D0%B1%D0%B5%D0%B7-%D1%82%D0%BE%D0%BA-%D1%81%D0%BB%D0%B5%D0%B4-%D1%81%D0%B8%D0%BB%D0%BD%D0%B8%D1%8F-%D0%B2%D1%8F%D1%82%D1%8A%D1%80-news760129.html", "text": "Силният вятър остави населени места в Северозападна България без ток. Поривите бяха между 50 и 70 км/ч, а предупрежденията са дори и за по-висока скорост, съобщава Би Ти ВИ. Сигналите за места без ток са десетки. По данни на ЧЕЗ екипи работят от Видин до Белоградчик, а най-много сигнали са подадени в Брусарци и Вълчедръм. Сподели:", "date": "2018.06.23", "title": "Десетки без ток след силния вятър"}
{"url": "http://pik.bg/%D0%BE%D1%82-%D0%B4%D0%B0%D0%BB%D0%B0%D1%81-%D1%81-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%B7%D0%B0-%D0%B0%D0%BD%D1%82%D0%BE%D0%BD-%D0%BD%D0%B5%D0%B4%D1%8F%D0%BB%D0%BA%D0%BE%D0%B2-news760212.html", "text": "Антон Недялков осъществи сензационен трансфер в Лудогорец. През зимата той бе продаден от ЦСКА на Далас. Американският клуб излезе с официално становище. \"Антон може и да изкара малко време при нас, но спомогна много за добрата ни игра в защита. Неговите умения ни помогнаха и в атаките и граденето им. Със съжаление се разделихме с него, но му желаем много късмет в България. Той ни сподели, че имал някакви семейни проблеми, заради което се налагало да се върне в родината си\", обяви спортният директор на Далас Фернандо Клавихо, цитиран от \"Лайфспорт\". Роденият в Ловеч футболист се представи на ниво в САЩ, което беше отбелязано и от досегашния му отбор. Не се разкрива срещу каква трансферна сума е преминал в Лудогорец. Сподели:", "date": "2018.06.23", "title": "От Далас с официална позиция за Антон Недялков"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%B8%D0%BD%D1%8A%D1%82-%D0%BD%D0%B0-%D0%B8%D0%BB%D0%B8%D1%8F%D0%BD-%D0%BC%D0%B8%D1%85%D0%BE%D0%B2-%D0%B1%D0%B0%D1%80%D0%BE%D0%B2%D0%B5%D1%86%D0%B0-%D1%81%D0%B1%D0%BE%D0%B3%D1%83%D0%B2%D0%B0%D1%85-%D1%81%D0%B5-%D1%81-%D0%B1%D0%B0%D1%89%D0%B0-%D0%BC%D0%B8-%D0%B2%D1%81%D0%B5%D0%BA%D0%B8-%D0%BF%D1%8A%D1%82-%D0%BA%D0%BE%D0%B3%D0%B0%D1%82%D0%BE--news760123.html", "text": "Семейни войни предизвика решението на Стани Михов-Sento да кривне от жанра, в който цял живот баща му Илиян Михов-Баровеца се е надявал синът му да стане супер звезда. Легендарният фолк изпълнител не на шега обявил бойкот на наследника си, когато узнал, че се кани да запише първото си поп парче - \"Нищо ми няма\". \"Когато споделих на баща ми, той реагира доста остро, изобщо не ме взе на сериозно. Скочи ми: \"Ама ти рапър ли ще ми ставаш?\" и стана скандал от нищото. Стигна се до там, че не си говорихме няколко месеца. Ходехме на участия заедно и бяхме на служебно \"Здравей\" - \"Здрасти\". Когато бях малък баща ми ме насърчаваше към фолка, аз се дърпах, не беше моето. Сега съм в стила, в който се чувствам комфортно и ще продължа с него. Иначе баща ми, когато чу парчето, ми се извини за предубедената реакция. Каза, че продуктът ми е стойностен и ще продължи да ме подкрепя\", споделя Sento пред ПИК TV. Стани Михов се връща и към времената, в които Баровеца бе един от любимите изпълнители на мутрите. \"Бяха опасни години. Преди всяко участие баща ми си взимаше сбогом с нас. Но хубавото бе, че силните на деня го уважаваха, имаха респект към него, за онова време това си беше рядкост и не го проявяваха към всеки\", допълва Sento. Какво означава артистичният му псевдоним, помага ли му или му пречи фамилията Михов и как една от легендите на империята ВИС-2 Димитър Димитров-Маимуняка спасява от обесване Баровеца, гледайте сега само в \"Жълтите новини\": Сподели:", "date": "2018.06.23", "title": "ЕКСКЛУЗИВНО В ПИК TV! Синът на Илиян Михов-Баровеца: Сбогувах се с баща ми всеки път, когато отиваше да пее на мутрите - само в \"Жълтите новини\""}
{"url": "http://pik.bg/%D0%BF%D0%BE-%D1%82%D1%8A%D0%BC%D0%BD%D0%B0-%D0%B4%D0%BE%D0%B1%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%8F%D1%82-%D0%BF%D0%B0%D0%BD%D0%B4%D0%B8%D0%B7%D1%87%D0%B8%D1%8F-%D0%B1%D0%BE%D1%80%D0%B8%D1%81-%D1%85%D0%B2%D1%8A%D1%80%D0%BB%D0%B8%D0%BB-%D0%B2-%D1%83%D0%B6%D0%B0%D1%81-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BE%D1%82-%D0%BB%D0%BE%D0%B2%D0%B5%D1%88%D0%BA%D0%BE-%D1%85%D0%BE%D1%80%D0%B0%D1%82%D0%B0-%D1%80%D0%B0%D0%B7%D0%BA%D0%B0%D0%B7-news760215.html", "text": "Борис Иванов - избягалият затворник, който бе заловен днес, изправил на нокти семейство от ловешкото село Александрово. Към 1 часа след  полунощ кучетата в къщата започнали да лаят. Под уличната лампа ясно бил видян мъж, който се движел бавно. Повечето хора в селото са възрастни, самотноживеещи. Страхуват се да замръкнат по къщите си. \"Денем спя, нощем будувам. Страх ме е, ами как няма да ме е страх!\", сподели 82-годишната Гергина. Припомняме, че Борис Иванов изтърпява 13-годишна присъда за няколко престъпления. \"Лаеха кучетата, излязохме и оня човек, дето по телевизора сме го видели, същият човек беше. Снощи в един и половина. Веднага се обадиха на полицията и много полицаи имаше, много, много. Насам тръгна, ама не можахме повече, ние от страх не сме излезли вече вънка. Самичък беше. Нямаше нищо на ръцете му или пък да е почукал да иска хляб или водичка, щяхме да му дадем. Какво да правим? Ние сме страхливи\", разказа пред Би Ти Ви жената. Именно нейното семейство се обадило на 112 и подали сигнал за видения затворник. Иванов избяга в четвъртък сутринта малко след 10 часа от работен обект край Ловеч - млекопреработвателна фирма, където е работил заедно с други затворници. Те са го подгонили след бягството му, но не са успели да го задържат. Мъжът е бил на този обект от няколко дни, след като е бил преместен от затворническото общежитие. Очаква се той да бъде върнат тук в Ловешкия затвор, но най-вероятно първо ще бъде откаран в Следствения арест в полицията в Ловеч. Сподели:", "date": "2018.06.23", "title": "ПО ТЪМНА ДОБА! Избягалият пандизчия Борис хвърлил в ужас семейство от Ловешко! Хората разказват, че... "}
{"url": "http://pik.bg/%D1%88%D0%BE%D0%BA-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%B5%D0%BD-%D0%BC%D0%B8%D1%82%D0%B8%D0%BD%D0%B3-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%B7%D0%B8%D0%BC%D0%B1%D0%B0%D0%B1%D0%B2%D0%B5-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news760210.html", "text": "Няколко души са загинали при експлозия, избухнала по време на митинг на стадион в Зимбабве, предаде Франс прес. На проявата е присъствал и президентът на страната Емерсън Мнангагва, който е в безопасност, съобщи неговият говорител, цитиран Ройтерс. Видео от държавната телевизия показва как взривът избухва в близост до държавния глава, докато той приветства събралите се симпатизанти, съобщава БНР. Мнангагва пое властта през ноември след като управлявалият 37 години Робърт Мугабе се оттегли от поста под натиска на военните, припомня Асошиейтед прес. Сподели:", "date": "2018.06.23", "title": "ШОК! Експлозия на предизборен митинг на президента на Зимбабве! Има загинали "}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%B5%D1%82%D0%BE-%D0%BA%D0%B0%D0%BA%D0%B2%D0%B0-%D0%B5-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%B0%D1%82%D0%B0-%D0%B4%D0%BE%D0%B7%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%BD%D0%B0-%D0%B4%D0%B5%D0%BD-news760138.html", "text": "По думите на учените, в изследването им са участвали само по-възрастни хора, а в анализа не са отчетени социално-икономическите фактори, което ограничава неговата приложимост. Учени от Кралския университет в Белфаст откриха, че хората, които пият не повече от една стандартна дажба алкохол на ден ( десет грама чист алкохол ), са по-малко заплашени да развият злокачествени заболявания от онези, които я превишават, съобщи Лента, като се позова на Медикъл експрес. При това всяка излишна доза твърд алкохол увеличава риска от получаване на някои видове рак. За цялото време на изследването са регистрирани 12 763 случая на първичен рак и 9559 смъртни случая. Зависимостта между смъртността и количеството изпит алкохол представя крива във формата на буквата Джей, тоест хората, които са употребявали не повече и не по-малко от една стандартна доза алкохол на ден, са били най-малко заплашени да умрат от рак или сърдечносъдово заболяване . От друга страна, ако се разглежда само ракът, вероятността хората да се разболеят от него, расте с всяка изпита чаша. Сподели:", "date": "2018.06.23", "title": "ОТКРИТИЕ! Ето каква е безопасната доза алкохол на ден"}
{"url": "http://pik.bg/%D1%83%D0%B4%D0%B0%D1%80-%D1%81%D0%BF%D0%B8%D0%BF%D0%B0%D1%85%D0%B0-%D0%BA%D1%80%D1%83%D0%BF%D0%B5%D0%BD-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BA%D1%80%D0%B8%D0%B5%D0%BB-%D1%81%D1%82%D0%BE%D0%BA%D0%B0%D1%82%D0%B0-%D0%B2-%D0%BA%D0%B0%D0%BC%D0%B8%D0%BD%D0%B0%D1%82%D0%B0-%D1%81%D0%B8-news760137.html", "text": "Наркодилър от Враца е спипан докато опитвал да търгува с дрога в района на гимназия в града. Ченгетата арестували 37-годишния мъж привечер в петък, съобщиха от областната дирекция на МВР. При направеното претърсване на пласьора униформените намерили в задния джоб на късите му панталони два прозрачни полиетиленови плика, съдържащи бяло прахообразно вещество с тегло 13 грама. При направения полеви наркотест то реагирало на хероин. В дясната си ръка той държал саморъчно направена цигара и един грам зелена суха листна маса - канабис. Служителите на реда обискирали и дома на дилъра. Те открили в камината му два плика, съдържащи 57 грама хероин и 153 грама канабис. Наркопласьорът е задържан в районното управление на полицията във Враца за 24 часа. По случая е образувано бързо производство. Сподели:", "date": "2018.06.23", "title": "УДАР! Спипаха крупен наркодилър във Враца, криел стоката в камината си"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8-%D1%81%D1%82%D1%80%D0%B0%D1%81%D1%82%D0%B8-%D0%BF%D0%B5%D1%87%D0%B5-%D1%81%D0%B5-%D0%B3%D1%80%D1%8A%D0%BC%D0%BA%D0%B0-%D1%81%D0%B4%D0%B5%D0%BB%D0%BA%D0%B0-%D0%B5%D1%82%D0%BE-%D0%BA%D0%BE%D0%B9-%D0%B5-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B8%D0%B7%D1%85%D0%BE%D0%B4%D0%B0-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news760200.html", "text": "Хърватският национал от редиците на Реал (Мадрид) Матео Ковачич разкри, че може би ще напусне колоса до края на летния трансферен прозорец, тъй като иска да получава повече игрово време. Той така и не успя да се утвърди като твърд титуляр на \"Сантяго Бернабеу\", а очевидно вече е имал разговор с Хулен Лопетеги, който заменя Зинедин Зидан, щом е толкова краен в своето решение за бъдещето си в клуба. \"Искам да играя повече и за да се случи това ще бъде най-добре да напусна Реал Мадрид\", сподели той пред \"Марка\". Ковачич акостира в кралския клуб през 2015 година от редиците на Интер срещу сума от 35 милиона евро. Грандът от Милано проявява интерес обаче да си го върне в редиците си, а името му се свързва и с Ювентус, акцентира \"Гол\". Сподели:", "date": "2018.06.23", "title": "Трансферни страсти! Пече се гръмка сделка! Ето кой е близо до изхода на \"Бернабеу\""}
