{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-26-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%BE%D1%82-%D0%B3%D0%BB%D0%BE%D0%B6%D0%B5%D0%BD%D0%B5-%D0%B7%D0%B0-%D0%BF%D1%80%D0%B8%D1%82%D0%B5%D0%B6%D0%B0%D0%BD%D0%B8%D0%B5-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news784596.html", "text": "26-годишен мъж от Гложене е бил задържан снощи за притежание на наркотици, съобщиха от областната дирекция на МВР Враца, цитирани от „Конкурент“. Според информацията, до ареста на Г.С. се стигнало след полицейска проверка в дома му в селото, при която ченгетата установили две топчета зелена тревиста маса, реагирали на канабис. Младежът е задържан за срок до 24 часа в районното управление в Козлодуй. По случая е образувано досъдебно производство. Сподели:", "date": "2018.09.29", "title": "Арестуваха 26-годишен мъж от Гложене за притежание на наркотици"}
{"url": "https://pik.bg/%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B2-%D1%80%D1%83%D1%81%D0%B5-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news784709.html", "text": "Автобус на градския транспорт в Русе катастрофира днес малко преди 14.30 ч. Поради технически проблем превозното средство е излязло от пътя и е спряло в храстите. Пострадала е една пътничка, която е откарана в болницата със счупен крак, съобщава \"Русе медия\" Инцидентът е станал на входа на Русе откъм София. Автобусът на фирма „Шанс“ е обслужвал 6-та линия към квартал „Средна кула“ и в него е имало 14 души. Шофьорът забелязал проблем, но докато се опитвал да го отстрани, автобусът излязъл  от пътя. Пътници разказват, че водачът е спрял и е слязъл, но превозното средство е продължило право към храстите. Кондукторката се опитала да настъпи спирачката, но без резултат. На място са изпратени екипи на полицията и „Спешна помощ“. Пътниците в автобуса са извикали свои близки, които да ги откарат с коли. „Отстрани капакът ми се отвори, аз спрях, включих на скорост, реших да ставам да го затварям, той автобусът тръгна“, обясни 31-годишният шофьор. Междувременно се наложи на мястото на катастрофата да бъде изпратена втора линейка. Мъж, който е спрял да помогне при инцидента, бе ужилен от пчела и изпадна в тежък алергичен шок. Той също бе откаран в болница, след като получи първа помощ. Сподели:", "date": "2018.09.29", "title": "Автобус на градския транспорт катастрофира в Русе, няма пострадали"}
{"url": "https://pik.bg/%D0%B2-%D0%BE%D1%87%D0%B0%D0%BA%D0%B2%D0%B0%D0%BD%D0%B5-%D0%BD%D0%B0-%D1%89%D1%8A%D1%80%D0%BA%D0%B5%D0%BB%D0%B0-%D0%BD%D0%B0%D1%82%D0%B0%D0%BB%D0%B8%D1%8F-%D0%BA%D0%BE%D0%B1%D0%B8%D0%BB%D0%BA%D0%B8%D0%BD%D0%B0-%D0%B7%D0%B0%D1%87%D0%B5%D0%BD%D0%B0%D0%BB%D0%B0-%D1%81-%D0%BC%D0%B0%D0%B3%D0%B8%D1%8F---%D0%B1%D1%80%D0%B0%D0%BA%D1%8A%D1%82-%D0%B9-%D0%B2%D0%B8%D1%81%D1%8F%D0%BB-%D0%BD%D0%B0-%D0%BA%D0%BE%D1%81%D1%8A%D0%BC-%D0%B7%D0%B0%D1%80%D0%B0%D0%B4%D0%B8--news784453.html", "text": "Устата сексоложка Наталия Кобилкина наскоро разкри, че е бременна в четвъртия месец и с трепет очаква раждането на първия си наследник. Бебето е дългоочаквано. С гръцкия бизнесмен Такис Дретакис копнеели за дете и започнали опитите веднага след венчавката им миналана година. Месеците минавали, но бебето не идвало. Из светските среди се мълви, че Кобилкина имала проблеми със зачевавето. С бившия й съпруг Делчо Добрев бяха заедно 11 години, но така и не се сдобиха с наследник. Наталия се надявала с Такис положението да бъде различно, но се изнервила, след като и с него не успяла да зачене първите два-три месеца след сватбата им. Заради репродуктивните проблеми на сексоложката отношенията й с Такис се обтегнали, още повече, че неговите роднини също негодували, че наследникът се бави. Клюката гласи, че Дретакис си позволил няколко пъти да обърне поглед встрани и да изневери на жена си, твърди седмичник. Кобилкина пък тръгнала по ходжи и врачки, за да се сдобие с така желаното дете. Разбира се, консултирала се и с медицински лица, но и те не успели да й помогнат, докато накрая чудото се случило съвсем неочаквано. Сега Наталия силно се надявала да има момиче. Сподели:", "date": "2018.09.29", "title": "В ОЧАКВАНЕ НА ЩЪРКЕЛА! Наталия Кобилкина заченала с магия - бракът й висял на косъм заради репродуктивни проблеми"}
{"url": "https://pik.bg/%D0%B1%D1%83%D1%80%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B8%D0%BD%D0%BE%D0%B2%D0%B0---%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%BD%D0%B0-%D0%BF%D0%BB%D0%B5%D0%BD%D1%83%D0%BC%D0%B0-%D0%BD%D0%B0-%D0%B1%D1%81%D0%BF-news784718.html", "text": "Бурен скандал между Корнелия Нинова и Сергей Станишев е съпътствал днешния пленум на БСП. Лидерът на ПЕС и бивш председател на левите е поискал ултимативно партията да преосмисли подкрепата си за Виктор Орбан и Унгария. Не може да подкрепяме националистически и даже профашистки формации, изтъкнал Станишев, но срещнал съпротивата на Нинова. БСП не подкрепя персонално партията на Орбан, която е член на ЕНП, но заставаме зад унгарския народ, пояснила червената лидерка. В друга ябълка на раздора се превърнала темата за новия главен редактор на вестник \"Дума\" Йордан Мичев. Легендата на БСП Велислава Дърева, журналистка в изданието, се обявила против назначението на Мичев и попитала защо е била уволнена предишната главна редакторка Таня Джиджева. Дърева била подкрепена от Георги Пирински. Сподели:", "date": "2018.09.29", "title": "БУРЕН СКАНДАЛ Нинова - Станишев на пленума на БСП"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%81%D0%B8%D1%80%D0%B8%D0%B9%D1%86%D0%B8-%D1%81%D0%BB%D0%B5%D0%B4-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-news784715.html", "text": "БНР Сириец откри стрелба с газов пистолет в центъра на града, съобщава . Инцидентът е станал малко след 20 ч. пред телефонната палата. Няма данни за пострадали хора. Мъжът е бил в лек автомобил заедно с още двама негови сънародници и две момичета. Пред полицаите той е обяснил, че е стрелял във въздуха заради хора, които са го дразнели, преминавайки покрай автомобила. Към момента полицията изяснява дали в случая има замесени футболни фенове. Тримата сирийци са задържани. Сподели:", "date": "2018.09.29", "title": "ЕКШЪН В СОФИЯ! Задържаха сирийци след стрелба в центъра"}
{"url": "https://pik.bg/5-%D0%BD%D0%B5%D0%B7%D0%B0%D0%BC%D0%B5%D0%BD%D0%B8%D0%BC%D0%B8-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D0%BA%D1%80%D0%B0%D1%81%D0%B8%D0%B2%D0%B0-%D0%B8-%D0%B3%D0%BB%D0%B0%D0%B4%D0%BA%D0%B0-%D0%BA%D0%BE%D0%B6%D0%B0-news784628.html", "text": "Не всяка жена има късмета да се радва на красива и гладка кожа, без да полага усилия за това. Ако искате и вие да имате такава, ето няколко тайни, с които можете да го постигнете. Продължете да четете, за да научите кои са 5-те трика, които ще я направят сияйна и мека като коприна: Това вреди изключително много на кожата ви, защото през нощта й пречи да диша. Винаги почиствайте грима си с мицеларна вода или някакъв друг продукт, след което хидратирайте кожата си преди лягане. Независимо в колко часа сте се прибрали, винаги почиствайте лицето си, за да се радвате на свежа и отпочинала кожа на сутринта. Правете маски, които подхранват кожата ви в дълбочина, за да сте сигурни, че тя се чувства добре. Може да си купите от магазина или да си направите сами с натурални продукти. Добър вариант е да използвате розова вода, която подхранва кожата. Необходимо е единствено редовно да пръскате лицето си с нея. Тя има противовъзпалително действие, като допълнително ще успокои и подхрани кожата ви. Не позволявайте на кожата ви да изсъхва. Много е важно да пиете по 7-8 чаши вода на ден. Хидратирайки тялото си отвътре, бъдете сигурни, че и кожата ви ще бъде тонизирана, мека и много свежа. Все пак не прекалявайте с грижите и не мислете, че ако миете постоянно лицето си, това ще направи кожата ви по-красива. Напротив, така премахвате естественото й омазняване и може да постигнете обратния ефект и да стане прекалено суха. Два пъти измиване на ден е напълно достатъчно, за да сте сигурни, че замърсяванията по кожата ви са напълно изчистени и премахнати. Това, което ядем, влияе изключително много върху здравето и красотата на нашата кожа. Бихте могли да си изготвите хранителен режим, който да се отразява добре на кожата ви. Опитайте се да избягвате мазни храни, чипсове, снаксове и газирано. Те много вредят на кожата. Заменете газираните напитки и соковете с вода. Наблегнете на плодове и зеленчуци, които са полезни за тялото. Сподели:", "date": "2018.09.29", "title": "5 незаменими съвета за красива и гладка кожа"}
{"url": "https://pik.bg/%D1%89%D1%83%D1%80%D0%B0-%D1%81%D0%B2%D0%B0%D1%82%D0%B1%D0%B0-%D0%BC%D0%BB%D0%B0%D0%B4%D0%BE%D0%B6%D0%B5%D0%BD%D0%B5%D1%86-%D0%B8-%D0%BA%D1%83%D0%BC-%D1%82%D1%80%D1%8A%D0%B3%D0%BD%D0%B0%D1%85%D0%B0-%D1%81-%D1%80%D0%B8%D0%BA%D1%88%D0%B0-%D0%BF%D0%BE-%D1%83%D0%BB%D0%B8%D1%86%D0%B8%D1%82%D0%B5-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news784633.html", "text": "Уникални сватбари събраха погледите в квартал Смирненски. Младоженецът и кумът решиха да се придвижат  до дома на булката по доста необичаен начин – не с обичайните лъскави возила, а с рикша! И то специално доставена за сватбата от Франция, където вози туристи по Шанз-Елизе. Младоженецът Димитър и кумът Михаил  определено не останаха незабелязани на улица „Перущица”, откъдето премина сватбеното шествие и не след дълго сватбарите пристигнаха благополучно до дома на булката Биляна, която вече ги очакваше нетърпеливо. Двамата влюбени ще си кажат „Да” и ще празнуват в ресторанта на хотел „Санкт Петербург”, съобщава \"Трафик Нюз\". Сподели:", "date": "2018.09.29", "title": "ЩУРА СВАТБА! Младоженец и кум тръгнаха с рикша по улиците на Пловдив (СНИМКИ)"}
{"url": "https://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BE%D0%B1%D1%8F%D1%81%D0%BD%D0%B8-%D0%B7%D0%B0%D1%89%D0%BE-%D1%80%D1%83%D1%81%D0%B8%D1%8F-%D0%B5-%D0%B7%D0%B0%D0%B8%D0%BD%D1%82%D0%B5%D1%80%D0%B5%D1%81%D0%BE%D0%B2%D0%B0%D0%BD%D0%B0-%D0%BE%D1%82-%D0%BF%D1%80%D0%BE%D0%B2%D0%B0%D0%BB%D0%B0-%D0%BD%D0%B0-%D0%BF%D1%80%D0%B5%D0%B3%D0%BE-news784632.html", "text": "Министърът на външните работи на Великобритания Джереми Хънт твърди, че Русия е заинтересована от това преговорите между Лондон и Брюксел за Брекзит да се провалят. Тези предположения дипломатът изказа в интервю за британския вестник The Times, цитиран от ТАСС и „Фокус“. Според Хънт, подобен подход би оправдал съществуващите съмнения, че Москва има намерения да дестабилизира световния ред. „Руснаците подкрепят всичко, което разбива установения ред – разясни Джереми Хънт. -  Това е причината да подкрепят не само Брекзит, но и провала на преговорите за него. Те биха харесали всичко, което разбива Западната коалиция“. Външният министър, който пое поста през юли, след оставката на предишния министър Борис Джонсън, вярва, че Русия се движи в грешната посока. „Не мисля, че Русия е толкова зле, колкото беше през 70-те и 80-те години на миналия век, но трябва да си признаем, че тя се движи в грешната посока и че Русия по своята същност е доста опортюнистична страна - смята Хънт.  - Руснаците чакат каквато и да е възможност, за да се опитат и да променят световния ред и го правят в една съвършено недопустима форма. Демокрацията отстъпва. По време на Студената война ние нямахме никакви съмнения по отношение на правотата на нашата система в сравнение с неправотата, която се случваше отвъд Желязната завеса. Сега виждате, че и във Великобритания, и в Америка, и в Европа хората не са съвсем убедени, колко правилна е тяхната система. Социалните мрежи могат да бъдат сила, която да помага на демокрацията, но в настоящия момент наблюдаваме негативни и дестабилизиращи последствия от тях“. Сподели:", "date": "2018.09.29", "title": "Външният министър на Великобритания обясни защо Русия е заинтересована от провала на преговорите за Брекзит"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BF%D0%B8%D0%BA%D0%B0%D0%BF-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-%D1%81%D0%B5-%D0%BF%D1%83%D1%81%D0%BD%D0%B0-%D0%BD%D0%B0-%D1%80%D0%B0%D0%BB%D0%B8-%E2%80%9C%D1%80%D0%BE%D0%B4%D0%BE%D0%BF%D0%B8%E2%80%9D-news784648.html", "text": "Над 40 уникални ретроавтомобила и три мотоциклета стартираха на двудневното рали “Родопи” от паркинга на “Колодрума”. Най-старият и удивителен модел бе австрийски военен пикап \"Щайер\" от 1938 година. Собственикът му го купил от великотърновско село. Пазил го е един дядо на открито. Имал два такива автомобила, като единият е използван като донор за този. Колата бе с чешки зелен вомер, защото се оказва, че нашето законодателство не може да регистрира такива коли, разяснява \"Марица\". “Колата е възстановена на 100% с оригинални части. В света са запазени само още 7-8 такива коли”, обясни собственикът му Найден Марков. Тези коли са участвали във Втората Световна война в армията на Вермахта. Петокурсникът по право Дани Павлов от Асеновград смая публиката с волга от 1974 година. Колата е с ориганалната си боя и няма грам ръжда. Запазен е оригиналният ѝ интериор. Дани я купил в отлично състояние за 500 лева от пенсионеран лекар, който навремето придобил колата срещу долари от кореком. В ретроралито дойдоха и две класически варшави. “Колата е икономична - гори около 12 литра на 100 километра, а не 20-30, както си въобразяват заблудените”, подчерта единият собственик на \"Варшава\". Ралито ще обиколи днес и утре Родопите и ще завърши отново на паркинга пред Колодрума. Сподели:", "date": "2018.09.29", "title": "УНИКАЛНО! Пикап от Втората Световна война се пусна на рали “Родопи”"}
{"url": "https://pik.bg/%D0%B8%D0%B4%D0%B2%D0%B0-%D0%BB%D0%B8-%D0%B2%D0%BE%D0%B9%D0%BD%D0%B0-%D0%B2%D1%83%D1%87%D0%B8%D1%87-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%B0%D1%80%D0%BC%D0%B8%D1%8F%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D1%81%D0%BE%D0%B2%D0%BE-news784644.html", "text": "Президентът на Сърбия Александър Вучич е издал заповед за привеждане на Въоръжените сили на страната в пълна бойна готовност заради действията на косовските специални сили, съобщава сръбската държавна агенция „Tanjug“, позовавайки се на администрацията на Вучич. „Заповедта беше предадена на началника на Генералния щаб на сръбската армия“, се казва в информацията на „Tanjug“. В пълна бойна готовност са приведени и всички специални подразделения на министерството на вътрешните работи. По-рано беше съобщено, че около 60 души от специалната полиция на Косово са били разположени до язовира Газивода, в Центъра за екология и развитие на спорта. Сподели:", "date": "2018.09.29", "title": "ИДВА ЛИ ВОЙНА? Вучич вдигна на крак армията заради Косово"}
{"url": "https://pik.bg/%D0%BC%D0%B5%D1%80%D0%BA%D0%B8-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%80%D1%83%D1%81%D0%BA%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%BE%D1%82-%D0%B1%D0%B8%D0%B7%D0%BD%D0%B5%D1%81%D0%B0-%D1%81%D0%B8-%D0%B2-%D0%B4%D0%BE%D0%BB%D0%B0%D1%80%D0%B8-news784637.html", "text": "Големите руски компании се отказват от бизнеса си в долари, съобщава Russia Beyond, цитирана от „Ройтерс“ и „Булнюз“. Компанията \"Сургутнефтегаз\" иска да премине от плащания в долари към плащания в евро при сключване на нови договори с партньорите си. Руската петролна индустрия успява да устои на западните санкции. В отговор на ограничения достъп до западни финансови инструменти и технологии руските компании преминават към кредитиране от местни държавни банки и започват да развиват собствени технологии. Отбелязва се, че партньорите на \"Сургутнефтегаз\" не виждат проблем в преминаването към европейската валута. Неотдавна бе съобщено, че и други големи компании също работят върху мерки за отказване от долара. Така в договорите на \"Газпромнефт\" се появи точка относно възможния преход на бизнеса към еврото. Според медиите това е стратегия на големите руски фирми да се защитят от рисковете, свързани с нови санкции. Засега този план работи безотказно. Сподели:", "date": "2018.09.29", "title": "Мерки! Големите руски компании се отказват от бизнеса си в долари"}
{"url": "https://pik.bg/%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0%D1%82%D0%B0-%D0%BE%D1%81%D0%BD%D0%BE%D0%B2%D0%B5%D0%BD-%D0%BF%D0%BE%D0%BC%D0%B8%D0%BD%D1%8A%D0%BA-%D0%BA%D1%80%D0%B0%D0%B9-%D0%BF%D0%B5%D1%82%D1%80%D0%B8%D1%87-news784650.html", "text": "МВР започва сериозна борба срещу нивите с дрога край Петрич, където отглеждането на марихуана е основен поминък като в Мексико. От ведомството отчетоха като успешна акцията през август, когато няколко звена на МВР с хеликоптер облитаха по въздух и проверяваха по земя планината Беласица и подгорието в Петричко. Масово местните садели марихуаната в държавни горски територии, за да се избегне персонална отговорност. Сподели:", "date": "2018.09.29", "title": "Марихуаната основен поминък край Петрич"}
{"url": "https://pik.bg/%D0%B2%D0%B4%D0%B8%D0%B3%D0%B0%D1%82-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B1%D0%B8%D0%BB%D0%B5%D1%82%D0%B8%D1%82%D0%B5-%D0%B7%D0%B0-%D0%BC%D0%B5%D0%B6%D0%B4%D1%83%D0%B3%D1%80%D0%B0%D0%B4%D1%81%D0%BA%D0%B8%D1%82%D0%B5-%D1%80%D0%B5%D0%B9%D1%81%D0%BE%D0%B2%D0%B5-news784639.html", "text": "Билетите за междуградските превози най-късно след Нова година ще скочат най-малко с 10%. Според хората от бранша причините са много. Като се започне от цените на горивата, които само вървят нагоре в последните месеци. Изискванията за видеорегистратори и колани в автобусите също ще увеличат разходите за дейността, а и поскъпването на гражданската отговорност и новите тол такси от следващата година.  Друга причина за ръст на цените на услугата е увеличаването на минималната работна заплата, а същото така и кадровата криза в сектора. Сподели:", "date": "2018.09.29", "title": "Вдигат цената на билетите за междуградските рейсове"}
{"url": "https://pik.bg/%D0%B2%D1%8A%D0%BF%D1%80%D0%B5%D0%BA%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D1%82%D0%BA%D1%80%D0%B8-%D0%B4%D0%B6%D0%B0%D0%BC%D0%B8%D1%8F-%D0%B2-%D0%BA%D1%8C%D0%BE%D0%BB%D0%BD-%D1%81%D0%BD%D0%B8%D0%BC%D0%BA%D0%B8-news784717.html", "text": "Президентът на Турция Реджеп в германския град Кьолн, съобщава в. \"Хюриет\". Изданието посочва, че това е станало в края на неговата визита. Откриването на джамията е било кулминацията в посещението на Ердоган в Германия. Това става на фона на обтегнатите отношения между Анкара и Берлин. Германският канцлер Ангела Меркел, но и президентът Франк-Валтер Щайнмайер в Турция при срещите си с Ердоган. Наличието на 3,5 милиона души от турски произход прави отношенията между Германия и Турция специални. Интеграцията на турците в страната, в която живеят, като същевременно , това е важно. Това написа външният министър на Турция Мевлют Чавушоглу. Ердоган откри джамия разкритикуваха нарушенията на човешките права запазват собствените си корени Сподели:", "date": "2018.09.29", "title": "Въпреки протестите: Ердоган откри джамия в Кьолн (СНИМКИ)"}
{"url": "https://pik.bg/%D0%BE%D1%82-%D0%B1%D0%BD%D0%B1-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B5-%D0%BF%D0%B5%D1%87%D0%B0%D0%BB%D0%B1%D0%B0%D1%82%D0%B0-%D0%BD%D0%B0-%D0%B1%D0%B0%D0%BD%D0%BA%D0%B8%D1%82%D0%B5-%D0%B2-%D0%BA%D1%80%D0%B0%D1%8F-%D0%BD%D0%B0-%D0%B0%D0%B2%D0%B3%D1%83%D1%81%D1%82-%D0%B5-%D0%BD%D0%B0%D0%B4%D1%85%D0%B2%D1%8A%D1%80%D0%BB%D0%B8%D0%BB%D0%B0-1-%D0%BC%D0%BB%D1%80%D0%B4-%D0%BB%D0%B2-news784634.html", "text": "Печалбата на банките в България е надхвърлила 1 млрд. лв. в края на август, сочат данните на Българска народна банка (БНБ), цитирани от БНР. Спрямо първите осем месеца на миналата година има увеличение с повече от 100 млн. лв. Кредитирането продължава да расте, което е видно от брутния кредитен портфейл на банките. Само за месец увеличението е с близо 450 млн. лв. Депозитите в системата също се увеличават. Сподели:", "date": "2018.09.29", "title": "От БНБ обявиха, че печалбата на банките в края на август е надхвърлила 1 млрд. лв"}
{"url": "https://pik.bg/%D1%8F%D0%BF%D0%BE%D0%BD%D1%86%D0%B8%D1%82%D0%B5-%D1%81%D1%82%D0%B0%D1%80%D1%82%D0%B8%D1%80%D0%B0%D1%82-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%BE%D0%B2%D0%B8-%D0%BA%D0%BE%D0%BB%D0%B8-news784651.html", "text": "При използването на пластмасите новият модел е с 40 процента по-лек от традиционните. Малкото тегло на новия модел му позволява да пести енергия и открива нови перспективи пред развитието на електромобилите. В Япония беше представен първият автомобил в света, изготвен почти изцяло от пластмаса, съобщава телевизионната компания Ен Ейч Кей. Конструкцията на возилото е изготвена при 90-процентно използване на различни видове пластмаси. Колата е разработена в рамките на правителствената програма за създаването на иновационни технологии. Тя е плод на съвместна разработка на учени от Токийския университет и японски автомобилни конструктори. Сподели:", "date": "2018.09.29", "title": "Японците стартират производството на пластмасови коли"}
{"url": "https://pik.bg/%D1%83%D0%B1%D0%B8%D1%85%D0%B0-%D0%BC%D1%8A%D0%B6-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BE%D0%BA%D1%82%D0%BE%D0%B1%D0%B5%D1%80%D1%84%D0%B5%D1%81%D1%82-news784700.html", "text": "Германската полиция разпитва свидетелка на смъртта на човек, починал след сбиване на бирения фестивал Октоберфест в Мюнхен, предаде ДПА. 58-годишният мъж е починал късно снощи, малко след като е бил ударен от друг мъж, съобщи полицията в Туитър. Двамата се сбили в една от множеството шатри на фестивала, а жената на около 40-45 години, облечена в червена жилетка и традиционна немска алпийска пола, е била свидетел на свадата. Полицията издирва другия мъж, който е избягал от мястото на сбиването, и моли останалите свидетели да се явят. При свадата не е било използвано оръжие. Сподели:", "date": "2018.09.29", "title": "Убиха мъж по време на Октоберфест"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B9%D0%BE%D1%80%D0%B4%D0%B0%D0%BD%D0%B8%D1%8F-%D0%BE%D1%82%D1%80%D0%B5%D0%BA%D0%BE%D1%85%D0%B0-%D1%87%D0%B5-%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%8F%D1%82-%D0%BF%D1%83%D0%BD%D0%BA%D1%82-%D1%81%D1%8A%D1%81-%D1%81%D0%B8%D1%80%D0%B8%D1%8F-%E2%80%9E%D0%BD%D0%B0%D1%81%D0%B8%D0%B1%E2%80%9C-%D0%B5-%D0%BE%D1%82%D0%B2%D0%BE%D1%80%D0%B5%D0%BD-news784623.html", "text": "Властите в Йордания отрекоха информацията, направено от сирийските власти, че граничният пункт „Насиб“ между двете държави е бил отворен. Пред „Ройтерс“ говорител на йорданското правителство направи изявление в тази връзка, съобщи „Фокус“. „Граничният контролно-пропускателен пункт Джабер Насиб е все още затворен. Не е бил отварян за движение на стоки и пътници“, се казва в изявлението, направено от говорителя Джумана Гонаймат. Сподели:", "date": "2018.09.29", "title": "Властите в Йордания отрекоха, че граничният пункт със Сирия „Насиб“ е отворен"}
{"url": "https://pik.bg/%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D1%8F-%D0%BC%D0%B2%D1%80-%D1%89%D0%B5-%D0%BA%D1%83%D0%BF%D0%B8-%D0%BD%D0%B0%D0%B4-50-%D0%BD%D0%BE%D0%B2%D0%B8-%D0%BA%D0%B0%D0%BC%D0%B5%D1%80%D0%B8-%D0%B7%D0%B0-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news784617.html", "text": "МВР ще купи над 50 нови камери за контрол на движението по пътищата. Това беше обявено в Габрово при откриването на националното състезание \"Пътен полицай на годината\", на което присъства вътрешния министър Младен Маринов, съобщи БНР. В Габрово министър Маринов откри националното състезание \"Пътен полицай на годината\", което се провежда за 26 път. За превенция на ПТП-та ще бъдат доставени нови 56 камери като процедурата за закупуването им вече е стартирала. Заради дефектиралите мобилни камери на триножници на КАТ не е ощетен нито един водач, разясни главен инспектор Росен Рапчев, началник на сектор \"Пътен контрол\". \"Всичките технически средства са на въоръжение и са изправни и работят на територията на цялата страна, както на автомагистралите, така и на всички пътища, отворени за обществено ползване“, заяви още Рапчев. „Ефективността на техническите средства за контрол ще се повиши, когато заработи единният център за обработка на нарушенията\", каза вътрешният министър Младен Маринов. Сподели:", "date": "2018.09.29", "title": "Инвестиция! МВР ще купи над 50 нови камери за контрол на движение по пътищата"}
{"url": "https://pik.bg/%D0%BC%D1%8A%D1%81%D1%82-%D0%B1%D0%B8%D1%8F%D1%82-%D0%B8-%D1%82%D0%BE%D1%80%D0%BC%D0%BE%D0%B7%D1%8F%D1%82-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%BD%D0%B8%D0%BA%D0%BE%D0%BB-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news784625.html", "text": "На побой и психически тормоз в затвора е подложен убиецът на малката Никол от Бургас Иван Иванов. Това твърди майката на 16-годишното момче Донка Петрова. Жената е категорична, че когато разговаряла по телефона със сина си, всеки път той се оплаквал от гаврите над него в поправителния дом в Бойчиновци. Иван попада зад решетките едва 15-годишен. Арестуван е на 22 август м.г., след като е заподозрян за жестокото убийство на Никол Йончева, станало два дни по-рано. Момичето е прободено смъртоносно в шията и кръвта му изтича в асансьор в бургаския комплекс \"Меден рудник\". Иван Иванов бе осъден на 8 г. затвор Първоначално Иван Иванов бе задържан в Бургаския затвор, след което бе прехвърлен в училището затвор за непълнолетни в Бойчиновци. Преди месец всички 26 възпитаници и част от служителите от сградата на общежитието за престъпници са преместени във Враца. Те са настанени в ремонтираната база към местния затвор, където на младежите е осигурено място за разходка и спорт, разкриват от администрацията. \"Абсолютно никакви видими следи от насилие по ръцете и лицето на Иван не съм забелязала. Няма подадена жалба от него или родителите му. Иван не се е оплакал пред мен за нито един проблем с физически или психически тормоз. Всекидневно с него обсъждаме различни тревоги и искания. Всичко ми споделя\", разкри пред столичен вестник социалната служителка, която отговаря за Иван Иванов още от времето, когато е настанен в поправителния дом в Бойчиновци. \"Обичайно за него е да пита дали родителите му са превели пари по сметката, за да може да отиде до лавката да си напазарува. Пращат му по 60-80 лева веднъж или два пъти в месеца, когато имат възможност, лимитът, който е позволено младежите да получат, е стойността на минималната за страната заплата\", разкрива служителката. \"Понякога ми се налага да му обяснявам на Иван по два-три пъти нещата, защото той ме пита и след половин час отново ми задава същия въпрос\", разкрива жената, но е категорична, че самата тя не може да каже дали момчето има умствена изостаналост или не. \"Мога да кажа само, че Иван е добре, Иван е усмихнат, посещава училище и работи усърдно в часовете. Няма промяна в поведението му, откакто бе прочетена присъдата му от 8 години затвор за убийството на Никол\", разкрива социалната работничка. Преди няколко дни Иван Иванов бе признат за виновен за умишленото убийство на ученичката Никол, решиха магистратите от Бургаския окръжен съд. Наказанието на Иван е наложено с пълно единодушие. Престъплението, което е доказано на 100%, е извършено по особено мъчителен за убитата начин - пострадалата е останала в съзнание след пробождането, осъзнавала е, че умира, виждала е изтичащата от раната кръв, била е затворена в кабината на асансьора, викала е за помощ, осъзнавала е неизбежността на смъртта си, съобщават магистратите, докато четат присъдата на непълнолетния убиец. Според събраните доказателства мотивът за престъплението е любовен. Иван се ядосва на Никол, тъй като тя му отказва целувка. Сподели:", "date": "2018.09.29", "title": "МЪСТ! Бият и тормозят убиеца на Никол в затвора"}
{"url": "https://pik.bg/%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5%D0%BC%D0%B8%D0%BB%D0%B8%D1%8F-%D0%B8-%D0%B6%D0%BE%D1%80%D0%B6-%D0%B1%D0%B0%D1%88%D1%83%D1%80-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%84%D0%B5%D0%B4%D0%B8-news784588.html", "text": "Бизнесменът Жорж Башур и любимата му - попфолк певицата Емилия проговориха за пръв път пред камера след нелепата загуба на сина на предприемача - Феди Башур. Трагедията стана на 24 май около 17 ч. на автомагистрала \"Тракия\" на 37 км от София. Зад волана на автомобила, в който се возят певицата и любимият й, седи 19-годишният Феди. При аквапланинг скъпата кола поднася, Феди не успява да я овладее и автомобилът с бясна скорост се разбива в крайпътна канавка. Момчето получава тежка черепно-мозъчна травма, настанен е в реанимация, но въпреки усилията на лекарите издъхва в болница \"Св.Анна\". \"Трябваше да бъде уникален ден. Всичко стана за един миг\", проговори Емилия пред камерата на Мариян Станков - Мон Дьо. \"Още не искам да повярвам. Отказвам да приема какво се случи\", споделя бащата на Феди - Жорж Башур. Той казва, че първото нещо, което го попитала Емилия след трагедията, било: \"Сега ще се разделим ли?\". \"На човек след такава трагедия не му е до любови\", обяснява певицата. \"Това е нож в сърцето ми. И ще си остане там. Каквото и да се случва, аз ще го търпя\", споделя през сълзи Жорж Башур. Тримата пътуват за Стара Загора за бала на нейния племенник, син на по-голямата й сестра от Гълъбово. Сподели:", "date": "2018.09.29", "title": "ЗА ПРЪВ ПЪТ СЛЕД ТРАГЕДИЯТА: Емилия и Жорж Башур проговориха за смъртта на Феди"}
{"url": "https://pik.bg/%D1%82%D0%B5%D0%BD%D0%B4%D0%B5%D0%BD%D1%86%D0%B8%D0%B8-%D1%81%D0%BA%D0%BE%D0%BA-%D0%BE%D1%82-%D0%B1%D0%BB%D0%B8%D0%B7%D0%BE-30-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%B2-%D0%B1%D1%80%D0%BE%D1%8F-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%B6%D0%B5%D0%BB%D0%B0%D0%B5%D1%89%D0%B8-%D0%B4%D0%B0-%D1%83%D1%87%D0%B0-news784627.html", "text": "Броят на българските кандидат-студенти, които желаят да учат във Великобритания, се е увеличил с 29 процента. Това стана ясно на изложението „Световно образование“, което се провежда днес и утре в столицата, съобщава БНР. В изложението се представят над 80 западни университети, средни училища и колежи. „Световно образование“ представя над 30 от най-добрите британски университети. Има много представители от Германия, Холандия и Австрия, също от скандинавските държави, Швеция, Франция - казва Николай Христанов, мениджър по проекта. - Идеята е представителите на университетите да дават информация на всеки един посетител спрямо неговите интереси, програмата, от която се интересува по време на събитието. Провеждат се и презентации на различна тематика. Кандидатите за университетите могат да намерят повече информация за това как се пише успешно мотивационно писмо“. Бъдещите кандидат-студенти посочват, че подобни изложения са изключително полезни за тях. „Казват ти всичко, колко се плаща, по какви предмети те приемат, дали матурите важат. Аз искам да се занимавам с бизнес“,  коментира кандидат-студент. „Разбрах много неща за повечето университети, но не съм се насочила към нищо конкретно. Бих дошла следващата година пак“, допълва друга посетителка на изложението. Средните училища са представени основно от Великобритания, заради високо ниво и традициите на обучение там, посочва Таня Илиева, мениджър в „Световно образование“. „На изложението са представени около 20 от най-добрите английски училища. За първи път на изложението участва училище от Шотландия“, казва още Илиева.. Най-желани държави са Великобритания, Холандия, Дания и Германия, с  водещите специалности в тях като бизнес, мениджмънт, икономика,  компютри, медицина и дизайн. Сподели:", "date": "2018.09.29", "title": "Тенденции! Скок от близо 30 процента в броя на българските кандидат-студенти, желаещи да учат във Великобритания"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B8-%D0%BA%D0%B0%D0%BD%D1%86%D0%BB%D0%B5%D1%80%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%B8-%D0%B8-%D0%B3%D0%BB%D0%BE%D0%B1%D0%B0%D0%BB%D0%BD%D0%B8-%D0%B2%D1%8A%D0%BF%D1%80%D0%BE%D1%81%D0%B8-%D0%BD%D0%B0-news784621.html", "text": "Президентът на Турция Реджеп Ердоган и канцлерът на Германия Ангела Меркел са провели работна среща, на която са обсъдили двустранни и глобалните въпроси, съобщи турския вестник Daily Sabah, цитиран от „Фокус“. Ердоган е бил придружен на срещата от своя министър на финансите и зет Берат Албайрак, външният министър Мевлют Чавушоглу, както и министърът на технологиите и индустрията Мустафа Варанк. Това е втората среща между Ердоган и Меркел по време на тридневната държавна визита на турския президент в Германия. В петък двамата лидери проведоха по-голяма среща между турски и германски министри и официални лица. След официалните си срещи в Берлин, Ердоган заминава за федералния щат Северен Рейн-Вестфалия, в който има голямо турско население. В Кьолн турският държавен глава трябва да присъства на церемония по откриването на централната джамия в града. Сподели:", "date": "2018.09.29", "title": "Президентът на Турция и канцлерът на Германия са обсъдили двустранни и глобални въпроси на работна среща"}
{"url": "https://pik.bg/%D0%BF%D1%80%D0%B8%D0%B4%D0%BE%D0%B1%D0%B8%D0%B2%D0%BA%D0%B0-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B2%D0%B8%D0%B4%D0%B8%D0%BD-%D0%BE%D1%82%D0%BA%D1%80%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%BA%D0%B5%D0%B9%D1%82%D0%B1%D0%BE%D1%80%D0%B4-%D0%BF%D0%BB%D0%BE%D1%89%D0%B0%D0%B4%D0%BA%D0%B0-%D0%B2-%D0%B3%D1%80%D0%B0%D0%B4%D0%B0-%D1%81%D0%BD%D0%B8%D0%BC%D0%BA%D0%B0-news784630.html", "text": "Кметът на Видин Огнян Ценков откри първата скейтборд площадка в града, съобщи „Конкурент“. С поставянето на съоръженията тя вече е достъпна за всички видински деца, които имат желание да я ползват. Площадката се намира в Крайдунавския парк, зад паметника на Свободата, в близост до крепостта „Баба Вида”. „Това е едно от хубавите места в Крайдунавския парк – заяви по време на церемонията по откриването кметът на Общината. - Ние предвиждаме да развием тази част от Телеграф капия до средновековния замък, да го облагородим, за да може децата тук да се чувстват добре”. Огнян Ценков пожела на децата да се забавляват истински, да спортуват с висок адреналин и желание, но най-вече да бъдат много внимателни, за да няма инциденти. Симеон Томов, едно от децата инициатори за осъществяване на идеята, благодари на кмета Огнян Ценков от свое име и от името на всички участвали в тази инициатива. Симеон сподели, че това е една сбъдната мечта на много видински деца. „Скейтборд площадката е една хубава продобивка за любителите на този спорт, където те ще имат възможност да се забавляват и да  практикуват хобито си“, каза още Томов.. Кметът припомни, че в бюджета на Община Видин за 2018 г. са  заложени 50 000 лв. Част от тези средства са изразходвани за ремонта на определения за това терен. Близо 20 000 лв. е стойността на закупените съоръжения, които децата сами са избрали след провеждането на няколко срещи с него и част от ръководния екип на Общината. Снимка: Конкурент.бг Сподели:", "date": "2018.09.29", "title": "Придобивка! Кметът на Видин откри първата скейтборд площадка в града (СНИМКА)"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82%D0%B5%D0%B6%D0%BA%D0%B0-%D1%81%D0%B2%D0%B0%D1%82%D0%B1%D0%B0-%D0%B2-%D0%B3%D0%B5%D1%80%D0%B1---%D0%BF%D0%B8%D0%B0%D1%80%D1%8A%D1%82-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%B2%D0%B7%D0%B8%D0%BC%D0%B0-%D0%B1%D1%83%D0%BB%D0%BA%D0%B0-%D0%BE%D1%82-%D0%B2%D0%B5%D0%B4%D0%BE%D0%BC%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE-news784719.html", "text": "Тежка сватба се очертава в ГЕРБ, видя ПИК. Пиарът на управляващата партия на Бойко Борисов - Никола Николов има гореща изгора, която се готви да си вземе на булка. Това става ясно от пост във фейсбук на говорителката на премиера Севдалина Арнаудова. Тя е публикувала романтичен фотос на Николов с любимата му, която също е свързана с партията. Красивата избраница му е колежка по професия - пиарка е на Министерството на туризма и на министър Николина Ангелкова. Очарователната брюнетка се казва Моника Димова и според запознати сватбата се очаква да е съвсем скоро. И двамата бъдещи младоженци са от години в ГЕРБ и са буквално деца на партията, издават още запознати. ПИК честити на влюбените! Сподели:", "date": "2018.09.29", "title": "ПЪРВО В ПИК! Тежка сватба в ГЕРБ - пиарът на партията взима булка от ведомството на Ангелкова (СНИМКИ)"}
{"url": "https://pik.bg/1-806-336-%D0%B8%D0%BC%D0%B0%D1%82-%D0%BF%D1%80%D0%B0%D0%B2%D0%BE-%D0%BD%D0%B0-%D0%B3%D0%BB%D0%B0%D1%81-%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news784664.html", "text": "Точно 1 806 336 граждани на Македония имат право на глас на утрешния референдум относно споразумението с Гърция за новото име Северна Македония. В четвъртък вечерта започна преди референдума, който трябва да се проведе утре, пише македонският вестник \"Нова Македония\", цитиран от \"Нюз.бг\". Според решението на парламента на Република Македония, допитването до народа е за следния въпрос: \" \". и ще бъдат затворени в 19 часа. Днес гласуваха хората с право на глас в болниците, хората с увреждания, хората под домашен арест, арестантите, както и македонските граждани в чужбина. 48-часовият период за размисъл Подкрепяте ли членство в ЕС и НАТО с приемане на Договора между Република Македония и Република Гърция? Секциите ще бъдат отворени в неделя в 7 часа сутринта Рекорден брой местни и чуждестранни наблюдатели ще следят за нередности в избирателните секции. Официалният брой акредитирани местни наблюдатели е 11 907души . Международните наблюдатели са 493, а международните организации са акредитирали 194 преводачи. За отразяване на референдума в македонската държавна избирателна комисия са акредитирани 83 журналисти от 32 медии. Сподели:", "date": "2018.09.29", "title": "1 806 336 имат право на глас на референдума в Македония"}
{"url": "https://pik.bg/%D0%B2%D1%8A%D0%BF%D1%80%D0%B5%D0%BA%D0%B8-%D1%87%D1%83%D0%BC%D0%B0%D1%82%D0%B0-%D0%BE%D1%82%D0%BA%D1%80%D0%B8%D1%85%D0%B0-%D1%81%D0%B5%D0%B7%D0%BE%D0%BD%D0%B0-%D0%BD%D0%B0-%D0%BB%D0%BE%D0%B2-%D0%BD%D0%B0-%D0%B4%D0%B8%D0%B2%D0%B0-%D1%81%D0%B2%D0%B8%D0%BD%D1%8F-news784663.html", "text": "Ловният сезон за лов на дива свиня беше открит днес въпреки наличието на африканска чума у нас. Въведена забрана за отстрел на глигани около река Дунав и село Тутраканци, информират от Съюза на ловците и риболовците в специална заповед. От Би Ти Ви разказват как всеки ловен излет в районите, където няма забрана, започва със задължителен инструктаж. \"Всеки да внимава по какво стреля, по-добре пропуснете животно, ако не сте сигурни, най-важното е човешкият живот и животът на ловните ни другари, на кучетата\", обясни председателят на ловната дружинка в романското село Караш Милен Аврамов. Друг ловец, който заедно с ловната си дружинката в град Мартен попадат в ограничението за отстрел на глигани, тъй като са в пограничен район, отвъд който са открити десетки огнища на африканска чума, не приема наложената възбрана от БАБХ. \"За мен това е непонятно да се случи, . Геноцид е силна дума, това е една голяма дискриминация на една от най-старите професии на човечеството - лов\", смята Недко Недев. Според него . За вътрешността на страната ограничения няма. на 10 км да няма лов, на 11 да има министерската заповед, която ограничава над сто ловни дружинки, е недобре обмислена Сподели:", "date": "2018.09.29", "title": "ВЪПРЕКИ ЧУМАТА: Откриха сезона на лов на дива свиня"}
{"url": "https://pik.bg/%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81-%D1%82%D0%B5%D0%B6%D0%BA%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%80%D0%B5%D0%BC%D0%BE%D0%BD%D1%82%D0%B8%D1%82%D0%B5-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D1%82-news784641.html", "text": "Усеща се изхабяване на политическите фигури в ГЕРБ. Това каза пред радио \"Фокус\" политическият анализатор Георги Харизанов. \"Ще се търси допълнително освежаване и в редиците на партията, което ще проличи в съставянето на листите за европейските и на местните избори през следващата година, коментира той. „ГЕРБ се намира в период, в който има нужда от свежа кръв, нови лица, както и сваляне на напрежението в някои от секторите. Предстоят още промени на високи и средни нива в управлението в търсене на нова енергия и публичен ефект от презареждане на хора, които да дойдат с амбицията да се представят по-добре от досега управляващите“, коментира Георги Харизанов. По отношение на това кой е най-критичният период от мандата на правителството, политическият анализатор определи август и септември, заради натрупалите се миникризи, които са ескалирали през лятото. Кворумът на парламента не е слабо място на изпълнителната власт, а е въпрос на дисциплина на няколко парламентарни групи, основните сред които са ГЕРБ и „Обединени патриоти“, каза още политическият анализатор. Сподели:", "date": "2018.09.29", "title": "Георги Харизанов с тежка прогноза: Ремонтите в кабинета ще продължат"}
{"url": "https://pik.bg/%D1%81%D0%B5%D0%BF%D0%B0%D1%80%D0%B0%D1%82%D0%B8%D1%81%D1%82%D0%B8-%D0%B8-%D0%BF%D0%BE%D0%BB%D0%B8%D1%86%D0%B8%D1%8F-%D1%81%D0%B8-%D1%81%D0%BF%D1%80%D0%B5%D1%82%D0%BD%D0%B0%D1%85%D0%B0-%D0%B1%D0%BE%D0%B9-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news784662.html", "text": "Полицията в Барселона влезе във физически сблъсък с каталунски сепаратисти, събрали се да протестират срещу шествие на испанските полицаи. Те настояват за по-добро заплащане, съобщи Асошиейтед прес. Испански медии отбелязват, че акцията на полицията е свързана с първата годишнина от референдума за независимост на Каталуния,който се проведе на 1 октомври миналата година, припомня \"Новини.бг\". Сепаратистите замеряха полицаите с боя, хвърляха и бомбички. Служителите на реда използваха палки, за да отблъснат множеството. По-рано през деня местната каталунската полиция се намеси и когато сепаратист хвърли червена боя по един от участниците в шествие в подкрепа на испанската полиция. Полицаите използваха палки, за да отблъснат сепаратистите и да държат далеч една от друга двете групи. Кметицата на Барселона Ада Колау призова по Каталунското радио за спокойствие и подчерта, че Барселона винаги е била град, защитаващ правото на всеки да изразява мнението си. Сподели:", "date": "2018.09.29", "title": "Сепаратисти и полиция си спретнаха бой в Барселона"}
{"url": "https://pik.bg/%D0%BF%D0%BB%D0%B0%D1%89%D0%B0%D0%BC%D0%B5-%D0%BF%D0%BE-%D0%B2%D0%B8%D1%81%D0%BE%D0%BA%D0%B0-%D0%B7%D0%B4%D1%80%D0%B0%D0%B2%D0%BD%D0%B0-%D0%B2%D0%BD%D0%BE%D1%81%D0%BA%D0%B0-%D0%B0%D0%BA%D0%BE-%D0%BF%D1%80%D0%BE%D0%BF%D1%83%D1%81%D0%BD%D0%B5%D0%BC-%D0%BF%D1%80%D0%BE%D1%84%D0%B8%D0%BB%D0%B0%D0%BA%D1%82%D0%B8%D1%87%D0%B5%D0%BD-%D0%BF%D1%80%D0%B5%D0%B3%D0%BB%D0%B5%D0%B4-news784653.html", "text": "Кирил Ананиев Здравният министър е предложил два варианта за реформа в здравната система, съобщи самият той пред БНТ. Ананиев смята, че чрез въвеждането на модела със задължителната и доброволна здравна застраховка ще се повиши личната ангажираност на гражданите и ще се преустановят фиктивните хоспитализации. Предложението е за допълнителна застраховка от 12 лв на месец, което трябва да преустанови допълнителното доплащане за здравни услуги. Освен това ще се осигурят повече средства в системата, което ще доведе до по-високо качество и ще има възможност застрахователите да си избират партньорите на база на това качество. Според предложението държавата ще продължи да плаща и здравните застраховки на пенсионерите и децата, като в момента плаща минимални суми за тях. Държавните служители обаче сами ще трябва да си плащат застраховките. В модела е включена глоба за непосещаване на профилактичен преглед  като предложението е увеличаване на здравната осигуровка с 8%. Смята се, че така ще се подобри профилактиката на населението. Сподели:", "date": "2018.09.29", "title": "Плащаме по-висока здравна вноска, ако пропуснем профилактичен преглед"}
{"url": "https://pik.bg/%D0%BD%D0%B8%D0%BD%D0%BE%D0%B2%D0%B0-%D1%81-%D1%82%D0%BE%D1%82%D0%B0%D0%BB%D0%BD%D0%B0-%D1%87%D0%B8%D1%81%D1%82%D0%BA%D0%B0-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-20-%D0%B8%D0%B7%D1%85%D0%B2%D1%8A%D1%80%D0%BB%D1%8F-%D1%85%D0%BE%D1%80%D0%B0-%D0%BF%D1%80%D0%B5%D0%B4-%D0%BF%D0%B5%D0%BD%D1%81%D0%B8%D1%8F-%D0%BA%D0%BE%D0%B2%D1%87%D0%B5%D0%B6%D0%BD%D0%B8%D0%BA%D1%8A%D1%82-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D1%81-news784622.html", "text": "Тотална чистка върви в БСП, научи ПИК от свои източници в партията. Оказва се, че дългите ръце на Корнелия Нинова са посегнали и на редови членове от левите редици, като охранителите на „Позитано“ 20. Медията ни разбра, че новоназначеният финансов директор на партията Александър Нейчев, който държи всички пари на социалистите, е уволнил най-безцеремонно под диктовката на Корнелия Нинова 6 човека от охраната. Хората били на възраст около 60 години, като им оставали не повече от 2-3 години до пенсия. Това обаче не попречило на Нинова да им посегне и да ги изхвърли на улицата. „Единият човек беше болен, с патерица, това беше единствената работа за него, единствените му доходи, обаче решиха да го махнат. Да излизаш и да говориш, че се грижиш за пенсионерите, че пенсията им трябва да е 300 лева, да обикаляш България и да ги лъжеш, а в същото време да ги изхвърляш на улицата като кучета, това е отвратително“, споделят пред медията ни възмутени социалисти. Оказва се, че Нинова и Нейчев работят отлично заедно. Вече няколко месеца, откакто управлява партийната каса, той се е сдобил с мезонет в София. Соцлидерката обаче не давала и дума да се каже против него от членовете на партията, тъй като Александър Нейчев бил от малката й групичка приближени хора, които изпълнявали нарежданията й. По информация на ПИК Нинова ще прави промени и в предизборния щаб на партията. И там соцлидерката смята да постави свои хора, които й служат вярно и не задават много въпроси. Така например първия, който ще бъде изхвърлен от важния орган, е Красимир Янков. Депутат и член на партията от години, верен социалист, но не винаги е съгласен с прийомите на Нинова и начина по който управлява партията – еднолично. Сподели:", "date": "2018.09.29", "title": "Нинова с тотална чистка на \"Позитано\" 20, изхвърля хора пред пенсия. Ковчежникът на партията си купува мезонет в София. Махат ключов бос..."}
{"url": "https://pik.bg/%D1%89%D0%B5-%D0%BD%D0%BE%D1%81%D1%8F%D1%82-%D0%BB%D0%B8-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B8-%D1%80%D0%B5%D0%BA%D0%BB%D0%B0%D0%BC%D0%BE%D0%B4%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8%D1%82%D0%B5-news784646.html", "text": "Фалшивата инсценировка, която спретнаха Господарите на ефира беше с цел гонене на рейтинг и свързаните с него реклами, тоест за пари. Оттук нататък всяка реклама, която се излъчва в това дискредитирано шоу ще звучи и тя фалшиво. Всяка една стока или услуга, която се появи в ефира на Господарите ще прави алюзията с пошлата сцена с търкалянето на репортера Върбанов. Хората, които ще гледат рекламата ще си казват, че тези мошеници искат да ме излъжат да си купя нещо, както излъгаха Господарите. Много са примерите в света как постъпват сериозните компании. Веднага прекратяват рекламния договор, независимо, колко е голяма звездата .Най-важен е имиджът и публичният образ на компанията. Така се случи с Шарапова, Ланс Армстронг, Кевин Спейси и редица други. Не се толерира лъжата и измамата по никакъв повод. Всеки лев оттук нататък даден на Господарите на ефира означава, че се подкрепя грозната и нахална измама и долната  меркантилна шмекерия. Кой знае, колко пъти Господарите са правили този номер. Колко потърпевши има от техните манипулации. На тях дори и през ум не им мина, че обвинените несправедливо хора за побоя може да бъдат осъдени и опозорени за цял живот. Това е пълно безочие граничещо с престъпление. Ясно е ,че Нова няма да ги свалят от ефир, но единственият начин те да получат възмездие е да им се спрат рекламите. Тогава свикналите на пари и купони Господари ще ги заболи. По профилите им във Фейсбук се вижда какъв прекрасен живот си живеят цялата компания, дето се вика да даде Господ всекиму, но не чрез мошеничества, лъжи и фалшификации. Добре е да се следи кои фирми продължават с рекламите в Господари на ефира, за да стане ясно кои  подкрепят фалша и лъжата. Сподели:", "date": "2018.09.29", "title": "Ще носят ли отговорност и рекламодателите на Господарите"}
{"url": "https://pik.bg/%D0%B3%D0%BE%D1%80%D0%B0%D0%BD-%D0%B1%D1%80%D0%B5%D0%B3%D0%BE%D0%B2%D0%B8%D1%87-%D0%BE%D1%82%D0%BC%D0%B5%D0%BD%D0%B8-%D0%B2%D1%82%D0%BE%D1%80%D0%B8%D1%8F-%D1%81%D0%B8-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news784598.html", "text": "Концертът на Горан Брегович на 30 септември (неделя) няма да се състои, съобкава „Трафикнюз“. Новата дата, която големият балкански композитор обяви по време на снощния си концерт, е 18 декември, а събитието ще се случи в зала С.И.Л.А. Горан Брегович обеща, че ще изненада зрителите на Пловдив със специален Коледен концерт под тепетата в края на декември. Закупените билети с дата 26 и 30 септември ще важат за новата дата без презаверка. Новият концерт ще бъде пуснат в продажба на 4 октомври от нов организатор. Ще бъдат запазени места за вече закупилите билети. Тези, които не могат да посетят концерта на новата дата, имат възможност да върнат билетите и да получат паричната им стойност. Краен срок за връщане на билетите 31 октомври. Сумите за билетите, закупени посредством партньорската мрежа на Eventim.bg, се възстановяват от конкретния обект, от който са закупени. В случай, че са закупени от сайта на Eventim.bg: - с кредитна карта - трябва да се изпратят до централния офис на Eventim или да ги върнат лично и до 7 работни дни ще бъде възстановена сумата по кредитната карта, с която са закупени. - с наложен платеж или по банков път – зрителите трябва да върнат билетите си по пощата с банкова сметка, по която да бъде възстановена сумата, заедно с име на титуляр на сметката и телефон за връзка. Също така могат да се върнат и в централния офис на Eventim bg, намиращ се на ул. \"6-ти септември\" 58, където ще бъде възстановена сумата в брой. Сподели:", "date": "2018.09.29", "title": "Горан Брегович отмени втория си концерт в Пловдив"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%BA%D0%B0%D0%BC%D0%B5%D1%80%D0%B8%D1%82%D0%B5-%D0%BD%D0%B0-%D0%BF%D1%8A%D1%82%D1%8F-%D1%81%D0%B0-%D0%B2-%D0%B8%D0%B7%D0%BF%D1%80%D0%B0%D0%B2%D0%BD%D0%BE%D1%81%D1%82-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82-news784629.html", "text": "Камерите на пътна полиция в момента са на въоръжение и в изправност, така че гражданите да внимават със скоростта! Това обяви министърът на вътрешните работи Младен Маринов и поясни, че ефективността на устройствата за контрол на скоростта ще бъде още по-голяма след изграждането на единен център за обработка на нарушенията. Коментарът му бе във връзка с информацията от преди дни, че 20 от новите 28 свръхмодерни камери са дали дефект. Подробности за тях изнесе шефът на Национална полиция Христо Терзийски, като посочи, че \"триногите\" са въведени в експлоатация от края на март. Вижте още новини от България! \"Това са технически средства, които за първи път се внедряват в работата на Пътна полиция. Като всяко едно техническо средство и те може да дефектират, но имало клауза за гаранционно обслужване в договора между МВР и изпълнителя\", обясни Терзийски. Освен това стана ясно, че МВР ще се сдобие нови 56 камери, а процедурата за закупуването им вече е стартирала. Маринов и Терзийски говориха в Габрово, където присъстваха на откриването на 26-ото издание на националния конкурс \"Пътен полицай на годината\". Сподели:", "date": "2018.09.29", "title": "Младен Маринов: Камерите на пътя са в изправност, шофьорите да внимават!"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%B7%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news784597.html", "text": "Британският министър на бизнеса Грег Кларк заяви, че има основание за оптимизъм, че Великобритания ще постигне споразумение за Брекзит с Европейския съюз, съобщава „Ройтерс“, цитирана от „Фокус“. Агенцията се позовава на интервю на Кларк пред „Би Би Си“. Изказването на министъра идва само ден, след като премиера на страната Тереза Мей обяви, че разговорите са в задънена улица. „Разбира се, че искаме споразумение - заяви Кларк. - Никой не трябва да има съмнение в нашия министър-председател и нашия преговорен екип. Те са абсолютно решени да постигнат споразумение. Има основания за оптимизъм, че можем да постигнем съгласие“. Сподели:", "date": "2018.09.29", "title": "Британски министър оптимист за споразумение за Брекзит"}
{"url": "https://pik.bg/%D0%B4%D0%B8%D0%B0%D0%BC%D0%B0%D0%BD%D1%82%D0%B5%D0%BD%D0%B0-%D0%B8%D0%BC%D0%BF%D0%B5%D1%80%D0%B0%D1%82%D1%80%D0%B8%D1%86%D0%B0-%D0%B5%D1%82%D0%BE-%D0%B2-%D0%BA%D0%B0%D0%BA%D1%8A%D0%B2-%D0%BB%D1%83%D0%BA%D1%81-%D0%B5-%D0%B6%D0%B8%D0%B2%D0%B5%D0%B5%D0%BB%D0%B0-%D0%BD%D0%B0%D1%82%D0%B0%D0%BB%D0%B8%D1%8F-%D0%B3%D1%83%D1%80%D0%BA%D0%BE%D0%B2%D0%B0-%D0%B4%D0%B6%D0%BE%D1%80%D0%B4%D0%B6%D0%B5-%D0%BC%D0%B8%D1%85%D0%B0%D0%BB%D0%B5%D0%B2%D0%B8%D1%87-%D0%B3%D0%BB%D0%B5%D0%B7%D0%B5%D0%BB-news784568.html", "text": "Сред изключителен лукс е преминал животът на Наталия Гуркова като съпруга на черногорския диамантен бос Джордже Михалевич. Вероятно така и ще продължи, понеже вдовицата на екзекутирания в Южна Африка бизнесмен би следвало да наследи милионите му. Както ПИК съобщи през седмицата, в понеделник плаща колосалните 4 хиляди долара за нощувка, за да може съпругата му да се чувстват в рая. През януари пък поляха годишнина от брака си в най-скъпия хотел в Дубай - \"Бурж ал Араб\" (на снимката долу - б.р.), в който най-евтината нощувка е 2500 долара. Най-редовно за срещите си с Михалевич по света Гуркова е пътувала в наети от наемани от него частни самолети. По време на разкошния си живот като съпруга на милионера, красавицата е нощувала дори на една от най-луксозните яхти в света. \" Както Джордже Михалевич е бил разстрелян в луксозния си автомобил \"Порше\" в град Бедфордвю, близо до Йоханесбург. Въпреки милионите си и опитите за покушения срещу него, черногорският бизнесмен не е имал охрана със себе си. В Йоханесбург Михалевич притежава огромна къща, която обаче заради опасния му бизнес в последните години е обитавал не със семейството си, а заедно с прислугата. След отвличането и последвалата смърт на баща му Мишо Михалевич в края на 2013 г, Джордже изтегля близките си от престъпния Йоханесбург - двете вдовици Наталия и свекърва й Мира Михалевич живеят предимно в София и в Черна гора. Предимно, защото майката на Джордже и съпругата му постоянно са пътували до различни страни - и в Европа, и до екзотични дестинации, за да се виждат с Михалевич. След отвличането на Мишо Милошевич, чийто извършител и до днес не е установен от южноафриканските власти, но като заподозрян се спряга Радован Крайчер - чешкия гангстер и конкурент в бизнеса с диаманти на Михалевич, нито Гуркова, нито децата й, нито свекърва й са стъпвали в семейния дом в Йоханесбург, разриват запознати. Заради огромната престъпност в града, а и заради опасния бизнес на Михалевич, имението, което Наталия Гуркова никога не е показвала публично, но е споделяла, че е с огромен двор и с много зеленина, е било строго охранявано. Затова засега е мистерия защо в деня на убийството си Джордже Михалевич е бил без охрана в \"Поршето\" си. Все пак съществува една-единствена снимка, която загатва за баровския интериор в къщата в Йоханесбург. Кадърът е от преди две години и на него е домашната прислужница на Гуркова, снимана пред камина и картини с тежки златисти рамки. Върху камината се вижда снимка на Джордже и Наталия от сватбата им. Фотосът бе публикуван във \"Фейсбук\" от самата Гуркова, а в текста към него тя тъжи за африканското момиче, с което явно са поддържали близки отношения. От 2014 г. насам, макар и разделена през по-голямата част от година със съпруга си, Наталия Гуркова е живеела живот като истинска диамантена императрица. Пукет, Сен Тропе, Мароко, Дубай са само малка част от дестинациите, из които топманекенката и Михалевич си устройваха срещи. По време на почивката им на остров Пукет черногорецът Golden Odyssey\" е оценявана на 300 милиона долара и е притежания на един от принцовете на Саудитска Арабия - Калид бин Султан. Сподели:", "date": "2018.09.29", "title": "ДИАМАНТЕНА ИМПЕРАТРИЦА! Ето в какъв ЛУКС е живеела Наталия Гуркова! Джордже Михалевич глезел съпругата си на яхта за 300 млн. долара (СНИМКИ)"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D0%BE%D1%81%D0%B5%D1%82%D0%B8-%D1%81%D0%B2%D0%B8%D1%89%D0%BE%D0%B2%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%E2%80%9E%D0%BF%D0%BE%D0%BA%D1%80%D0%BE%D0%B2-%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%87%D0%B5%D0%BD%E2%80%9C-news784616.html", "text": "Председателят на ПГ на ГЕРБ и зам.-председател на партията Цветан Цветанов посети свищовския манастир „Покров Богородичен“. Заедно със свищовския кмет Генчо Генчев, кмета на Велико Търново Даниел Панов, народния представител Станислава Стоянова и председателя на Общински съвет – Свищов д-р Кристиян Кирилов, Цветанов запали свещичка за здравето на всички българи и на жителите на община Свищов, която отбелязва своя празник „Свищовски лозници“. Председателят на ПГ на ГЕРБ разговаря с игумена Отец Христо, който не скри признателността си за подкрепата, която светата обител получава от правителството на премиера Бойко Борисов. Към манастира вече води широк асфалтов път, какъвто никога не е имало, а за втора поредна година храмът получава от държавата транш за неотложни ремонти. Отец Христо благодари на Цветан Цветанов и за личния жест, който той направи, по време на предишното си посещение за храмовия празник на „Покров Богородичен“. Тогава свищовският кмет изненада Цветанов със специално изработена върху крушово дърво и осветена по канон голяма икона на Света Богородица Йерусалимска. Председателят на ПГ на ГЕРБ остана трогнат и пожела иконата да остане в свищовския манастир, където силата й ще бъде най-голяма. „Ликът на Света Богородица Йерусалимска вече посреща всички, пристъпващи в църквата и закриля миряните, посещаващи манастира“, обясни Отец Христо. Сподели:", "date": "2018.09.29", "title": "Цветан Цветанов посети свищовския манастир „Покров Богородичен“"}
{"url": "https://pik.bg/%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-%D1%81%D1%8A%D0%B4%D0%B8-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B5%D0%BC%D0%B5%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%B2-%D0%B5%D1%80%D1%83%D1%81%D0%B0%D0%BB%D0%B8%D0%BC-news784599.html", "text": "Палестинската автономна власт заведе вчера иск срещу САЩ в Международния съд заради преместването на американското посолство от Тел Авив в Ерусалим, предадоха Ройтерс и ТАСС, цитирани от БТА. Според палестинския иск, Виенската конвенция за дипломатическите отношения от 1961 г. постановява, че мисията на държавата, изпращаща дипломатически представител, трябва да бъде разположена на територията на приемащата страна. \"Поради особения статут на Ерусалим преместването на посолството на САЩ в Израел в Ерусалим е нарушение на Виенската конвенция\", заявяват палестинските юристи. Те искат от Международния съд да признае нарушението и да постанови САЩ да изведат посолството си от Ерусалим и да спазват международните си задължения според конвенцията, както и да поиска от Вашингтон да се въздържа от бъдещи нарушения. Статутът на източната част на Ерусалим е един от ключовите проблеми в палестинско-израелския конфликт. Израел окупира Източен Ерусалим след войната от 1967 г. и го определя като своя вечна и неделима столица. Палестинците искат Източен Ерусалим да стане столица на бъдещата им държава. През декември миналата година президентът на САЩ Доналд Тръмп нареди посолството на САЩ да се премести в Ерусалим и на 14 май тази година новата сграда беше открита официално, припомня ТАСС. Международният съд е механизъм на ООН за разрешаване на конфликти между страни. Нито Израел, нито САЩ са признавали държавността на Палестина, но през 2012 г. тя беше призната от Общото събрание на ООН за страна наблюдател, припомня Ройтерс. Сподели:", "date": "2018.09.29", "title": "Палестина съди САЩ заради преместването на американското посолството в Ерусалим"}
{"url": "https://pik.bg/%D0%B1%D1%81%D0%BF-%D1%81-%D1%82%D1%80%D0%B5%D1%82%D0%B8-%D0%BD%D0%B0%D0%BF%D1%8A%D0%BD-%D0%B4%D0%B0-%D1%81%D0%B2%D0%B0%D0%BB%D0%B8-%D0%B1%D0%BE%D1%80%D0%B8%D1%81%D0%BE%D0%B2-news784657.html", "text": "БСП ще иска вот на недоверие към кабинета „Борисов“ 3 на тема „Здравеопазване“. Това реши Националният съвет на БСП . Това ще бъде третият опит на Нинова да свали правителството, след като първите два вота се провалиха безславно. На последния напън на Корнелия Нинова в залата се изказваха единствено трима депутати от левицата, които се опитваха да спасяват кожата на своята лидерка. След \"Сигурност\" и \"Корупция\" Нинова е решила да играе по темата здравеопазване. Сподели:", "date": "2018.09.29", "title": "БСП с трети напън да свали Борисов"}
{"url": "https://pik.bg/%D0%BA%D0%B0%D0%BA-%D1%81%D0%B5-%D0%BE%D1%82%D1%80%D0%B0%D0%B7%D1%8F%D0%B2%D0%B0-%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BD%D0%B8-news784566.html", "text": "Ако миналата седмица все още се радвахме на лятото, тази ни се наложи да посрещнем есента. Усетихме го всички – не само по връхните дрехи, които вече носим, но и по начина, по който се чувстваме. Категорични са и изследванията - една трета от хората страдат от промените на времето. Статистиката показва, че между 30 и 50% от хората са чувствителни към смяната на времето и рязкото застудяване. „Драстично се увеличават простудните заболявания и респираторните инфекции, особено при малките деца. Особено лабилни са и хората със сърдечносъдови заболявания”, обясни в „Събуди се” д-р Гергана Николова. По думите й е добре да се направи профилактика срещу грипните вируси, които ще дойдат в началото на зимата. Тя отново припомни най-уязвимите групи – децата до 5-годишна възраст, възрастните хора над 65 г., пациентите с хронични заболявания, с инсулти, както и тези, които са в непрекъснат контакт с много хора. „Есента е сезонът на депресията. Обострят се вече съществуващи депресивни състояния. Тогава е и периодът с най-много опити за самоубийства. Това е в резултат на сложни биохимични процеси, които се осъществяват в мозъка. Колкото по-малко стоим на слънце, толкова по-депресивни ставаме”, каза още д-р Николова. Съветите да избегнем това са повече разходки, физически натоварвания, срещи с приятели, да се избягват стресовите ситуации, както и да се опитваме да спим повече. Сподели:", "date": "2018.09.29", "title": "Как се отразява лошото време на здравето ни"}
{"url": "https://pik.bg/11-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D0%BB%D0%B5%D0%B2%D1%81%D0%BA%D0%B8---%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-news784705.html", "text": "МВР В резултат на предприетите от СДВР мерки, футболната среща между отборите на „ЦСКА-София“ и „Левски” премина без нарушения на обществения ред. Това съобщиха от пресцентъра на . С оглед засилен контрол, ръководството на СДВР създаде необходимата организация и предприе превантивни действия. В района на Националния стадион „Васил Левски“ бяха изградени контролно-пропускателни пунктове. При извършените от служителите на СДВР проверки преди началото на мача, бяха задържани общо 11 души. Трима от тях са заловени с наркотици, двама носели забранени предмети и вещи /пиротехника, нож и маска/, трима - без документи за самоличност и един, опитал се да влезе въпреки наложена забрана. Последните двама са задържани след края на футболната среща, защото са възпламенили пиротехнически изделия при придвижването си към стадиона. На всички задържани ще бъдат наложени глоби и забрани по Закона за опазване на обществения ред при провеждане на спортни мероприятия. На стадиона не са допуснати да влязат и 19 зрители във видимо нетрезво състояние. Феновете напуснаха стадиона без инциденти. Към момента няма нарушения на обществения ред по улиците в района и в посоките на изтегляне на привържениците на двата отбора. Сподели:", "date": "2018.09.29", "title": "11 арестувани преди дербито \"Левски\" - ЦСКА-София"}
{"url": "https://pik.bg/%D0%B2-%D0%BA%D1%8C%D0%BE%D0%BB%D0%BD-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B7%D0%B0-%D0%BC%D0%B0%D1%89%D0%B0%D0%B1%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D1%81%D1%80%D0%B5%D1%89%D1%83-%D1%82%D1%83%D1%80%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news784544.html", "text": "Турският президент Реджеп Ердоган ще открие една от най-големите европейски джамии в Кьолн днес, по време на визитата му в Германия, като полицията се подготвя за мащабни протести, предава „Франс Прес“, цитирана от „Фокус“. Откриването ще бъде заключителното събитие на тридневното държавно посещение на Ердоган, чиято цел е да се поправят нарушените връзки с Берлин след две години напрежение. В разговори с канцлера Ангела Меркел вчера двамата лидери говориха за своя интерес към предпазливо сближаване, но Меркел подчерта, че \"дълбоките различия\" остават по отношение на гражданските права и други въпроси. Очаква се около 10 000 критици на Ердоган да излязат по улиците в Кьолн, протестирайки за правата на човека и свободата на пресата в Турция и за нейното отношение към кюрдското малцинство. Поддръжниците на Ердоган ще се съберат в централната джамия в Кьолн - внушителна куполообразна сграда до контролирана от Турция организация „Дитиб“. Полицията в Кьолн заяви, че се готви за двете мероприятия и че най-много 5 000 души ще могат да присъстват на церемонията по откриването поради причини, свързани с безопасността. Сподели:", "date": "2018.09.29", "title": "В Кьолн се готвят за мащабни протести срещу турския президент"}
{"url": "https://pik.bg/%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D0%BD%D0%B5%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D1%87%D0%BB%D0%B5%D0%BD-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%BF%D1%80%D0%B5%D0%B7-2026%E2%80%93202-news784534.html", "text": "TACC, цитирана от \"Фокус\". Съветът за сигурност на ООН включва 15 държави - пет постоянни членове (Русия, САЩ, Великобритания, Китай и Франция) и 10 непостоянни членове, избрани от Общото събрание на ООН за двугодишен мандат от пет държави всяка година. 10 не-постоянни членове на Съвета за сигурност на ООН се избират на регионална основа - пет държави от Африка и Азия, две от Западна Европа, две от Латинска Америка и една от Източна Европа. Черна гора възнамерява да стане не постоянен член на Съвета за сигурност на ООН през 2026-2027 г. Това бе заявено в петък на 73-ата сесия на Общото събрание на ООН от министър-председателя на Черна гора Душко Маркович, предава \"Черна гора е представила кандидатурата за членство в Икономическия и социален съвет на ООН за периода 2020-2022 година, както и на Съвета по правата на човека за 2022-2024 година, и като непостоянен член на Съвета за сигурност на ООН за периода 2026-2027 година“ - каза той. \"Разчитаме на факта, че ще получим подкрепата на членовете на ООН за участие в работата на тези органи\". Сподели:", "date": "2018.09.29", "title": "Черна гора се надява да стане непостоянен член на Съвета за сигурност на ООН през 2026–2027 година"}
{"url": "https://pik.bg/%D0%BC%D0%B2%D1%80-%D0%B5%D0%BA%D1%81%D0%BF%D0%B5%D1%80%D1%82-%D0%B2%D1%80%D0%B5%D0%BC%D0%B5-%D0%B5-%D0%B4%D0%B0-%D1%81%D0%B5-%D0%BD%D0%B0%D0%BC%D0%B5%D1%80%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%BE%D0%B9%D1%82%D0%BE-%D0%B4%D0%B0-%D0%BF%D1%80%D0%B5%D1%84%D0%BE%D1%80%D0%BC%D0%B0%D1%82%D0%B8%D1%80%D0%B0-%D0%BD%D0%B0%D1%87%D0%B8%D0%BD%D0%B0-%D0%BD%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B5-%D0%BD%D0%B0--news784600.html", "text": "МВР и Прокуратурата са на противоположни мнения за резултатите за престъпленията и разкриваемостта им. Това заяви пред радио „Фокус“ проф. Николай Радулов, експерт по национална сигурност и бивш главен секретар на МВР. Той уточни, че според МВР престъпленията у нас намаляват, а разкриваемостта се увеличава. В същого време обаче, според Прокуратурата намалява единствено регистрираната престъпност. Друг ключов проблем, според проф. Радулов, е липсата на доверие в органите на реда, тъй като безрезултатността отказва гражданите да сигнализират. „Става дума за това какъв е подходът към регистрацията на престъпленията и на какво е подчинен той – на проактивна дейност или на една добра статистика, която всеки ден ще показва как престъпленията намаляват – в противовес, разбира се, на това, което виждаме всеки ден – анализира проф. Радулов. -  Проблемът дори не е каква е разкриваемостта – важното е, че всяко престъпление, за което е известно, се регистрира и само така по него може да се работи. И при най-доброто желание, и при най-висок клас специалисти, ако едно престъпление не се регистрира, толкова повече хора губят доверие, а самата статистика се подобрява, за разлика от реалността. Ето това е проблемът и е крайно време да се намери министър, който поне да опита да направи преформатиране на начина на регистриране на престъпленията, за да имаме една що-годе нормална картина за това, което става в страната“. Мерки за предотвратяването на случаи като четворното убийство в Каспичан се взимат едва след като жертвите са налице, коментира още проф. Николай Радулов. „Това е поредният случай, в който става въпрос за капацитет за навременно действие, а именно всичко да се гледа през призмата на проактивност“, уточни експертът. Според него мерките трябва да влизат в сила тогава, когато може да бъде избегнат трагичният резултат. „Не е достатъчен и ефикасен само профилактичният ефект, който разследването на такова убийство и разкриването на извършителите има върху други потенциални престъпници“, каза още проф. Радулов. Сподели:", "date": "2018.09.29", "title": "МВР експерт: Време е да се намери министър, който да преформатира начина на регистриране на престъпленията"}
{"url": "https://pik.bg/%D0%B2-%D0%B4%D0%B5%D0%BD%D1%8F-%D0%BD%D0%B0-%D1%81%D1%8A%D1%80%D1%86%D0%B5%D1%82%D0%BE-%D0%B8%D0%BD%D0%B2%D0%B0%D0%B7%D0%B8%D0%B2%D0%B5%D0%BD-%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3-%D1%82%D0%BE%D0%B2%D0%B0-%D0%BA%D0%BE%D0%B5%D1%82%D0%BE-%D0%BD%D0%B8-%D1%80%D0%B0%D0%B7%D0%B1%D0%BE%D0%BB%D1%8F%D0%B2%D0%B0-%D0%BD%D0%B5-%D0%B5-%D1%81%D0%B0%D0%BC%D0%B0%D1%82%D0%B0-%D0%B1%D0%BE%D0%BB%D0%B5%D1%81%D1%82-news784560.html", "text": "Това, което ни разболява, е не самата болест. За да може болестта да победи, проблемът идва от  липсата на вяра и надежда. Загубихме връзка с душата и сърцето си. Това каза ивназивният кардиолог Мариана Контева от Бургас пред сутрешния блок на БТВ. В Деня на сърцето тя говори за тенденцята за все повече сърдечни проблеми след млаките хора. „Нека хората се обичат повече – заяви Контева. - Да вярват повече в приятелите си. Да обръщат повече внимание на децата си. Нека правят повече профилактики. Това не е мръсна дума. Не успяваме да направим профилактиката първа. Един път в годината хората да си правят изследвания. Трябва да се грижим за телата си като най-важните неща в живота си“. „Стегнаха ме страшни болки в гърба – разказва един от пациентите на доктор Контева Йонко Стефанов. - В Спешното ми казаха, че ситуацията е крайно спешна. Оперираха ме в специализирана клиника. Последва и втора операция. Казаха ми, че при моя проблем с аортата, при 95 процента от пациентите умират. Проблемът ме накара да преосмисля живота си“. Доктор Контева коментира, че сред основните рискови фактори е стресът, в който живеем. „Стресов е живота ни – заяви доктор Контева. -  Рисковите фактори се променят. Има все повече причини за болести на сърцето, но докрай не можем да разкрием причините. Цели семайства са болни от сърце, карцином, от рак на гърдата. Не трябва да забравяме, че тялото ни служи както и всички органи и сърцето. Трябва да мислим за тях. Трябва да се спазват препоръките на лекарите. Поне един път в годината трябва да се изследват показателите на кръвта. Много хора живеят с високи стойности на холестерол и дори не знаят това. Не е достатъчно само да се взимат медикаменти, но са важни и методите на лечение преди хапчетата за високо кръвно. Българинът спря да спортува. Спря да ходи в планината. Да излиза на семейни излети. Оправданието, че имаме толкова много работа ни накара да спрем да живеем. На практика живеем само през лятото. Така учим и децата ни. Много деца са със затлъстявания. Стресът там е огромен. Започват с изпити още от детските градини. Ядем безразборна храна. Няма време за готвене. Все по-често ядем навън. Профилът на типичния човек с проблеми със сърцето е на мъж или жена на средна възраст с добра професия и образование. С не много наднормени килограми. Пушещи. С карта за фитнес, но все още не започнали. Вдигат кръвно. Започва лечение, но не се променя начина на живот, а това е много важно. Ако се смъкнат поне 10 кг от теглото и се намали обема на корема, това много би помогнало“. Доктор Контева говори и за сигналите за инфоркт или инсулт. „Страхът че умираш е страшен сигнал – коментира кардиоложката. -  Болката е страшна. Типична в гърците. Но съм имала и пациент с болки в зъбите и след серия намеси на стоматолози една кардиограма показа, че е преживял инфаркт. При всяка такава ситуация е добре да се обърнете към лекар. Лошото е, че напоследък българите се самолекуват. Правят си справки в интернет и сами опитват. Така се губи ценно време“. Сподели:", "date": "2018.09.29", "title": "В Деня на сърцето! Инвазивен кардиолог: Това, което ни разболява не е самата болест"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BD%D0%B0%D1%82%D0%B0%D0%BB%D0%B8%D1%8F-%D0%B3%D1%83%D1%80%D0%BA%D0%BE%D0%B2%D0%B0-%D1%82%D1%80%D0%B5%D0%BF%D0%B5%D1%80%D0%B8-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%B4%D0%B6%D0%BE%D1%80%D0%B4%D0%B6%D0%B5-%D0%BC%D0%B8%D1%85%D0%B0%D0%BB%D0%B5%D0%B2%D0%B8%D1%87-%D1%8F-%D0%B7%D0%B0%D1%82%D0%BE%D1%87%D0%B8%D0%BB-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F--news784640.html", "text": "Причината Наталия Гуркова да напусне ЮАР и да се установи обратно в България преди 4 години е избухналата по това време война между съпруга й Джордже Михалевич и чешкия гангстер Радован Крайчер. По нареждане на Михалевич, който миналия понеделник бе разстрелян от мотористи, докато изчакваше червен светоф в луксозното си \"Порше\", Гуркова е била \"заточена\" в родината си, далеч от престъпния Йоханесбург и най-вече - на безопасно място от рисковите бизнес и сделки с диаманти на мъжа си. Диамантената вдовица се завърна у нас само няколко седмица след трагичния край на своя свекър - Мишо Михалевич. Бащата на Джордже бе отвлечен в края на 2013 г. и почина в болница от зверските травми на таза и краката, причинени от похитителите му. Според запознати е имало реална опасност и за сигурността на Гуркова, затова Джордже Михалевич е предпочел да живеят на хиляди километри един от друг, но да бъде на сигурно място, далеч от отмъстителния Радован Крайчер. Между двамата избухва война заради бизнеса с диаманти в ЮАР. Твърди се, че в последните години в отсъствието на своя съпруг, у нас Гуркова е била покровителствана от хора на братята Васил и Георги Илиеви, с които навремето Джордже Михалевич е въртял търговия с петрол по време на югоембаргото. Защо убийството на мъжа на \"Мис България\" не изненада познавача на ъндъграунд живота в Йоханесбург, с кого Антония Петрова вдига поредна сватба, защо Аделина Радева заряза мъжа си и ексклузивно снимки от новия дом на Диляна Попова в Иваняне - гледай сега в \"Жълтите новини\": Сподели:", "date": "2018.09.29", "title": "САМО В ПИК TV: Наталия Гуркова трепери за живота си! Джордже Михалевич я заточил в България, за да я спаси от Кръстника на мафията в ЮАР"}
{"url": "https://pik.bg/%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-%D0%B2-%D0%BD%D0%B0%D1%84%D1%82%D0%B0-%D1%81%D1%82%D0%B0%D0%B2%D0%B0-%D1%8F%D1%81%D0%BD%D0%BE-%D0%B2-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-48-%D1%87%D0%B0%D1%81%D0%B0-news784561.html", "text": "До 48 часа ще бъде ясно дали Канада ще остане част от Северноамериканското споразумение за свободна търговия (НАФТА. Това заяви министърът на икономиката на Мексико Илдефонсо Гуаярдо, предава Sputnik, цитирани от „Фокус“. Докато новото споразумение за НАФТА се очаква да бъде разкрито в предстоящите дни, новоизбраният президент на Мексико Андрес Мануел Лопес Обрадор заяви в петък, че канадският премиер Джъстин Трюдо го е помолил да призове американските власти да постигнат споразумение между САЩ и Канада. Лопес Обрадор добави, че се е съгласил да го направи и настоя, че споразумението трябва да бъде тристранно. „В следващите 48 часа ще разберем дали ще продължим напред с текстовете на тристранното споразумение или ще бъде нужно да представим текст единствено за двустранно споразумение между Мексико и САЩ, и да определим законните действия, които се изискват за осигуряване на възможността за преминаване към тристранна рамка след това“, заяви Гуаярдо пред мексиканските депутати. Сподели:", "date": "2018.09.29", "title": "Бъдещето на Канада в НАФТА става ясно в следващите 48 часа"}
{"url": "https://pik.bg/%D1%80%D0%B5%D0%BA%D0%BE%D1%80%D0%B4%D0%B5%D0%BD-%D1%83%D0%B4%D0%B0%D1%80-%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%BD%D0%B0%D0%B4-712-%D0%BA%D0%B3-%D1%85%D0%B5%D1%80%D0%BE%D0%B8%D0%BD-%D0%BD%D0%B0-%D0%B3%D0%BA%D0%BF%D0%BF-%E2%80%9E%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE%E2%80%9C-news784602.html", "text": "На ГКПП „Капитан Андреево“ е била заловена рекордна пратка с хероин в два камиона с иранска регистрация, съобщава БТВ. Задържани са 712.574 кг хероин на стойност над 46 млн. долара. „Хероинът е укрит в товара на двата автомобила – разясни окръжнят прокурор на Хасково Иван Стоянов. – Камионите са задържани съответно на 27 и 28 септември. Товара е бил скрит по идентичен начин - между плоскости, които са били плътно залепени. Двата камиона са с иранска регистрация, като са пътували за Австрия“. „Става дума за митническа реализация – добави вътрешният министър Младен Маринов. – Пратката е общо от над 700 кг хероин. Транзитен превоз. Двамата шофьори, които са ирански граждани, са задържани“. Сподели:", "date": "2018.09.29", "title": "РЕКОРДЕН УДАР! Заловиха над 712 кг хероин на ГКПП „Капитан Андреево“"}
{"url": "https://pik.bg/%D0%BD%D0%B8%D0%BD%D0%BE%D0%B2%D0%B0-%D1%81%D0%B8-%D0%B2%D1%8F%D1%80%D0%B2%D0%B0-%D0%BF%D1%80%D0%B8%D0%B7%D0%B2%D0%B0%D0%BD%D0%B8-%D1%81%D0%BC%D0%B5-%D0%B4%D0%B0-%D0%B1%D1%8A%D0%B4%D0%B5%D0%BC-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%BD%D0%B0-%D1%81%D1%82%D0%B0%D1%82%D1%83%D0%BA%D0%B2%D0%BE%D1%82%D0%BE-news784601.html", "text": "Последните два месеца се белязани от нестабилност на управляващата коалиция - с битки за власт вътре в \"Обединени патриоти\" (ОП), между ОП и ГЕРБ и между лобитата в ГЕРБ. Те вече стават видими с обвиненията в лобизъм между Сидеров и Симеонов и репликите между Цветанов и Бъчварова, и противопоставянето Борисов - Цветанов за оставките на министри. ГЕРБ предизвикаха и война между институциите, нападайки постоянно президента Радев. Това каза лидерът на БСП Корнелия Нинова на заседанието на НС на БСП, съобщиха от пресцентъра на партията. Тя отбеляза, че се увеличават националните и местни протести - от майките на деца с увреждания, до пътища. Председателят на БСП подчерта, че хората са несигурни. \"Парламентарното мнозинство се клати. Два дни поред управляващите не можаха да съберат необходимото мнозинство от 121 човека, за да започне работа Народното събрание. Ние няма да крепим кворума им, за да съществува правителството на Бойко Борисов и да продължава да води държавата към дъното. Но от петък, имаме абсолютно нова политическа ситуация. ДПС убиха с един куршум два заека - и ГЕРБ, и ОП. Показаха на ГЕРБ кой кара влака и занулиха патриотите. Брилянтен ход. Ние не се регистрирахме за кворум. Първият път ДПС също. Изправени пред заплахата парламентът да бъде блокиран, правителството да падне и да загубят топлите си местенца и пари, ГЕРБ се предадоха на ДПС и изпълниха условието им - да оттеглят закона за местното управление. Вчера условието беше този закон. А следващите условия? С този ход ДПС изтриха патриотите от политическата карта.\", коментира новата ситуация Корнелия Нинова. Тя припомни твърдението на ОП преди няколко месеца: \"Ако има някаква заплаха за България, това е връщането на ДПС на власт. ДПС не може да се примири с факта, че ги отстранихме от властта, и то завинаги\". Нинова каза, че в петък се е видяло, че не само не са ги отстранили, а в името на това патриотите да останат във властта, са легнали на килимчето пред ДПС. \"Нека се знае - ДПС управлява ГЕРБ, а \"Патриотите\" са щастливи от това, защото великодушно им се подхвърлят трохи от държавната трапеза. У управялващите няма принципи, няма идеологии, няма програма. Ето затова сме призвани да бъдем алтернатива на статуквото. Ако искахме власт на всяка цена, сега и ние можехме да се сговаряме за постове и пари. Не искаме това. Искаме смяна на модела и затова сме различни.\", заключи лидерът на БСП. Сподели:", "date": "2018.09.29", "title": "Нинова си вярва: Призвани сме да бъдем алтернатива на статуквото"}
{"url": "https://pik.bg/6-%D0%BA%D0%B0%D1%87%D0%B5%D1%81%D1%82%D0%B2%D0%B0-%D0%BA%D0%BE%D0%B8%D1%82%D0%BE-%D0%B2%D1%81%D1%8F%D0%BA%D0%B0-%D1%83%D0%B2%D0%B5%D1%80%D0%B5%D0%BD%D0%B0-%D0%B6%D0%B5%D0%BD%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B8%D1%82%D0%B5%D0%B6%D0%B0%D0%B2%D0%B0-news784562.html", "text": "Увереността е едно от най-секси качествата, които една жена може да притежава. Наистина има нещо адски привлекателно в жена, която знае какво иска, как да го постигне и го прави със замах. Но както се казва – \"една птичка пролет не прави\". Ето защо уверената жена трябва да… Тя не се страхува да каже какво мисли, независимо дали ще се хареса или не. Но дори понякога думите ѝ да болят, може да сте спокойни, че знаете наистина какво е мнението ѝ по даден въпрос. Една уверена жена знае от какво значение са здравите граници и ги поставя без да се замисли. Хората срещу нея също винаги знаят докъде могат да се простират, какво толерира и какво никога не би приела. Уверените жени не се страхуват някой да бъде по-добър от тях, затова са страхотна опора както на своя партньор, така и на приятелките си. Тя не се интересува от материалните облаги, които даден човек може да ѝ предложи. Напротив, за нея това е унизително, затова работи здраво, за да може да покрие стандарта си на живот. Уверената жена знае значението на позитивното мислене и че всичко се постига по-лесно с добра дума. Тя се грижи чудесно за собственото си щастие. Това че е уверена, не я прави безгрешна. Но тази жена знае как да използва уменията си в различни области и не се срамува да признае недостатъците си. Че кой няма такива?! Сподели:", "date": "2018.09.29", "title": "6 качества, които всяка уверена жена трябва да притежава"}
{"url": "https://pik.bg/%D1%81%D1%82%D1%80%D0%B0%D0%BD%D0%BD%D0%BE-%D0%B4%D0%B5%D0%B1%D0%BD%D0%B5%D1%89%D0%B8%D1%82%D0%B5-%D0%BE%D0%BF%D0%B0%D1%81%D0%BD%D0%BE%D1%81%D1%82%D0%B8-%D0%BF%D0%BE-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%BF%D0%BB%D0%BE%D1%89%D0%B0%D0%B4%D0%BA%D0%B8-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%B1%D0%B8%D0%BB%D0%B8-%D0%BE%D1%82-%D0%B2%D0%B0%D0%BD%D0%B4%D0%B0%D0%BB%D0%B8%D0%B7%D1%8A%D0%BC-news784523.html", "text": "Една от най-вероятната причина за падането на футболна врата, която нанесе тежки травми на 13-годишно момче, след което изпадна в кома и е на командно дишане с опасност за живота, е, че детските и спортни площадки в Пазарджик всеки ден са трошени от вандали. Това заяви Иван Стефанов, управител на звено „Общински имоти“ в града. По думите на Стефанов на въпросната площадка се събират и по-големи младежи. Някои се катерят по съоръженията, които не са предвидени да понесат такава тежест. До деня на инцидента вратата била скрепена с шпилки към игрището. Трагедията се разиграла в понеделник вечерта, а още на следващата сутрин екип на общината е заварил тръбната конструкция с шини, захванати и за оградата. Стефанов уверява, че периодично се правят проверки за безопасността не само на тази площадка, но и на всички в града и селата. Те обаче са много, не може на всяка да бъде назначен денонощен пазач. Винаги има риск нещо повредено от вандали да нарани деца, попаднали на мястото веднага след това. Служителят обаче не вижда пропуск в това, че за инцидента се разчу четири дни по-късно и то случайно, а междувременно е можело да пострадат и други деца. \"Съжалявам за този случай, но там постоянно се троши, постоянно се къртят врати, огради. И детска площадка има. Последният път като бяхме - две-три седмици преди да стане този случай, имаше изкъртени две врати от входа, при положение, че никога не заключваме или затваряме площадката. Увисват по вратите, люлеят се, къртят се панти. Имам обаждане от граждани, от живущи в квартала, на които им е мъка, като гледат как се руши нещо, за което са дадени много общински пари. Не минава седмица без да се опитваме да отстраняваме някое направено нарушение. Ние нямаме достатъчно хора, за да имаме на всяка площадка отговорник. Там няма видеонаблюдение. Въпрос на възпитание на хората, които го ползват, на отношение към собственост, която е в техен интерес да поддържат, да играят и т.н.\", коментира Стефанов. Попитан защо не е оповестено още във вторник, че е станал такъв инцидент, за да бъдат по-внимателни другите посетители, Иван Стефанов отвърна: \"Да ви призная, аз там български деца почти не съм видял. Там са повече от ромско население децата, които ползват площадката. Аз как да ги предупредя, не съм информационна агенция?! Нямам представа какво трябва да направя в случая\". Сподели:", "date": "2018.09.29", "title": "СТРАННО! Дебнещите опасности по детските площадки в Пазарджик били от вандализъм"}
{"url": "https://pik.bg/%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F---%D0%BB%D0%B5%D0%B2%D1%81%D0%BA%D0%B8-news784545.html", "text": "Промени в движението в центъра на столицата налага днешната футболна среща между отборите на ЦСКА-София и Левски, съобщи БНР. Мачът започва в 17:00 часа на Националния стадион \"Васил Левски\". От 16:00 часа до приключването на мача по преценка на полицията е възможно да се забранява влизането на превозни средства по основните пътни артерии, достигащи стадиона -  ул. \"Евлоги и Христо Георгиеви\", ул. \"Генерал Гурко\" и бул \"Драган Цанков\". Изключение ще правят автобусите на градския транспорт. До полунощ ще бъде забранено паркирането при сектор \"Г\" на националния стадион, а до 19:00 часа няма да е възможно спирането на моста пред стадиона. Сподели:", "date": "2018.09.29", "title": "Промени в движението в столицата заради ЦСКА-София - Левски"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81-%D0%B4%D1%8A%D1%85-%D0%BD%D0%B0-%D0%BF%D0%B5%D1%82%D1%80%D0%BE%D0%BB-%D0%BC%D1%8A%D0%B6%D1%8A%D1%82-%D0%BD%D0%B0-%D0%B4%D0%B8%D0%B0%D0%BC%D0%B0%D0%BD%D1%82%D0%B5%D0%BD%D0%B0%D1%82%D0%B0-%D0%B2%D0%B4%D0%BE%D0%B2%D0%B8%D1%86%D0%B0-%D0%BD%D0%B0%D1%82%D0%B0%D0%BB%D0%B8%D1%8F-%D0%B3%D1%83%D1%80%D0%BA%D0%BE%D0%B2%D0%B0-%D0%BD%D0%B0%D1%82%D1%80%D1%83%D0%BF%D0%B0%D0%BB-%D0%BC%D0%B8%D0%BB%D0%B8%D0%BE%D0%BD%D0%B8--news784436.html", "text": "Разстреляният съпруг на миската Наталия Гуркова, Джордже Михалевич, е въртял бизнес с братята Васил и Георги Илиеви по време на югоембаргото през 90-те години. Диамантеният бос, който бе убит от мотористи на червен светофар в град Бедфордвю, Южна Африка, е бил близък приятел с босовете на ВИС, а в по-късен етап от познанството им и тяхна свръзка в контрабандната търговия с петрол. В онези време, много лица, в последствие прочули се като \"мутри\", започват да трупат началния си капитал от контрабандата на стоки, забранени за внос във воюваща Югославия по време на кризата от 1991-1995 г. След въвеждането на санкциите на ООН срещу Сърбия и Черна гора на 30 май 1992 г. Съветът за сигурност на ООН приема Резолюция 757, налагаща забрана на всякакви стопански контакти и въздушни връзки с двете страни. Българското правителство приема постановление на Министерския съвет, което повтаря текста на резолюцията, включително забраната за внос и износ от и за Югославия. Износът на стоки от български фирми за Сърбия и Черна гора е поставен под контрола на Комитета по санкции на ООН в Ню Йорк. Налагането на ограничителни мерки, както и тяхното неспазване, нанася сериозни щети на прехода към демокрация, като на преден план излиза контрабандата. Публична тайна е, че именно от незаконната търговия с Югославия кюстендилските борци успавят да направят луди пари. Връзката им със сърбите идва по линия на приятелството на Васил и Георги Илиеви с Джордже Михалевич, пише седмичник. Така над 250 млн. марки се изсипват в хазната на ВИС по време на ембаргото на търговията с петрол. След убийството на Васил Илиев, Михалевич продължил близкото си приятелство си с Георги Илиев, въпреки че бизнесът му със сърбите започнал да буксува заради дълг на Главния. С оглед на войната, която в последните няколко години черногорският бизнесмен е водил с чешкия гангстер Радован Крайчер (заподозрян за убийството му - б.р.), смята се, че завръщането на Гуркова в България преди 4 години е било като превантивна мярка срещу евентуално отвличане. Според южноафрикански медии противоречията между двамата настъпили, след като Крайчер изкопирал бизнес модела с диаманти на Михалевич, а той свидетелстват срещу него в разследване за пране на пари. Джордже смятал, че у нас Гуркова ще е в безопасност, далеч от опасния му бизнес и чешкия му конкурент, за който медиите в ЮАР смятат, че стои зад отвличането на баща му Мишо Михалевич, също вече покойник. Диаментеният бос разчитал на хора, близки до братята Илиеви да я закрилят на родна тритория. Днес мнозина се опитват да внушават, че присъединяването на България към икономическите санкции, популярни като югоембарго, наложени от Съвета за сигурност на ООН на Съюзна република Югославия (Сърбия и Черна гора) за периода 1992 - 1995 г., e само негативен детайл от ранната история на прехода към демокрация. В действителност югоембаргото се оказа мощна спирачка за демократичното развитие на България и основен катализатор за мафиотизирането на държавата. Сподели:", "date": "2018.09.29", "title": "САМО В ПИК! С ДЪХ НА ПЕТРОЛ: Мъжът на диамантената вдовица Наталия Гуркова натрупал милиони покрай братя Илиеви"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%BE%D1%82%D0%BD%D0%B5-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-%D0%B2-%D1%80%D1%83%D1%81%D0%B5-news784587.html", "text": "Възрастен мъж е загинал при пожар в апартамент в Русе. Това съобщи за БТА регионалният говорител на МВР в крайдунавския град Даниела Малчева. Сигнал за инцидента бил подаден в 7,55 часа. Огънят лумнал в апартамент на третия етаж в блок в кв. \"Здравец\". Веднага на място пристигнали три противопожарни автомобила, екипи на полицията и на Спешна помощ. Живеещите във входа на блока били евакуирани. От горящия апартамент били спасени жена с две деца. 85-годишният мъж, който също бил в жилището, загинал. Тепърва ще се изясняват причините за инцидента. Предполага се, че пожарът е предизвикан от повреда в електрическо одеяло, което възрастният мъж използвал. Сподели:", "date": "2018.09.29", "title": "Пожар отне живота на възрастен мъж в Русе"}
{"url": "https://pik.bg/%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%BC%D0%BB%D0%B0%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D1%82%D0%B0%D0%B2%D0%B0%D1%82-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%81%D1%8A%D1%80%D0%B4%D0%B5%D1%87%D0%BD%D0%BE%D1%81%D1%8A%D0%B4%D0%BE%D0%B2%D0%B8-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B8%D1%8F-news784520.html", "text": "Близо две трети от смъртните случаи у нас се дължат на сърдечносъдови заболявания. Жертви стават все по-млади българи и все повече жени, предава Би Ти Ви. В навечерието на Деня на сърцето, СЗО призовава всеки един от нас да обещае на сърцето си, че ще се грижи повече за него. Ако в световен мащаб около 31% от смъртните случаи се дължат на болести на сърцето, то у нас ситуацията е два пъти по-критична. В България годишно има 120 хиляди хоспитализации заради сърдечна недостатъчност. Пациентите са от 30- до 70-годишни. 1/3 от тях – жени. Само в столицата от началото на годината е имало 34 хиляди повиквания за сърдечносъдови проблеми. Сподели:", "date": "2018.09.29", "title": "Все повече млади българи стават жертва на сърдечносъдови заболявания"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D0%BD%D1%86%D0%B5%D1%80%D1%82-%D0%B2-%E2%80%9E%D0%B0%D1%80%D0%B5%D0%BD%D0%B0-%D0%B0%D1%80%D0%BC%D0%B5%D0%B5%D1%86%E2%80%9C-news784549.html", "text": "Въвежда се временна промяна в организацията на движението във връзка с провеждането на концерта на цигуляра-виртуоз Дейвид Гарет в зала „Арена Армеец\" в София, съобщават от пресцентъра на Столична община. От 18:00 до 22:00 часа се забранява движението и се разрешава паркирането на пътни превозни средства в крайната дясна лента на двете пътни платна на бул. „Асен Йорданов\" в участъка между бул. „Шипченски проход\" и „Площад на авиацията\", без да се засягат спирките на масовия градски транспорт. Сподели:", "date": "2018.09.29", "title": "Важно! Промени в движението в столицата заради концерт в „Арена Армеец“"}
{"url": "https://pik.bg/%D0%B2%D1%83%D0%B7%D1%84-%D0%BE%D1%82%D0%BA%D1%80%D0%B8%D0%B2%D0%B0-%D0%BD%D0%BE%D0%B2%D0%B0%D1%82%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D1%87%D0%BD%D0%B0-%D1%83%D1%87%D0%B5%D0%B1%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D1%81-%D0%B8%D0%B7%D1%86%D1%8F%D0%BB%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-%D0%BC%D0%B0%D1%82%D0%B5%D1%80%D0%B8%D0%B0%D0%BB%D0%BD%D0%B0-%D0%B1%D0%B0%D0%B7%D0%B0-%D0%B8-%D0%BD%D0%BE%D0%B2%D0%B0-%D0%B2%D0%B8%D0%B7%D0%B8-news784589.html", "text": "Висшето училище по застраховане и финанси (ВУЗФ) ще даде старт на новата академична 2018/2019 учебна година с редица новости и изцяло обновена технологична и материална база. На 1 октомври студентите ще влязат в компютърни зали, оборудвани с изцяло нови компютри и лаптопи, сървъри и мултимедийни проектори. Университетът вече разполага и с нова модерна технология за провеждане на телевръзки в реално време, с която студентите могат да са част от важни международни конференции, лекции и различни полезни уебинари по най-актуалните теми във всяка сфера от бизнеса. Заедно с напълно обновената технологична база, университетските зали и коридори вече са и с изцяло нова модерна визия, а портфолиото от специалности във ВУЗФ се обогати с програми, които нямат аналог в България. Церемонията по откриването на учебната 2018/2019 година ще се проведе на 1 октомври, понеделник, от 11 часа, в 501 зала на ВУЗФ. Сподели:", "date": "2018.09.29", "title": "ВУЗФ открива новата академична учебна година с изцяло обновена материална база и нова визия"}
{"url": "https://pik.bg/%D0%BD%D0%BE%D0%B2-%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-51-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news784594.html", "text": "Земетресение с магнитуд 5.1 по скалата на Рихтер е регистрирано на остров Сулавеси, Индонезия, показва справка на интернет страницата на Европейския средиземноморски сеизмологичен център (EMSC), циитрани от „Фокус“. Земетресението е регистрирано в 15:40 часа местно време (б.р. 10:40 часа българско време) на дълбочина от 40 км. Епицентърът е на 67 км западно от град Посо и на 80 км югоизточно от град Палу. В петък вечерта на остров Сулавеси беше регистрирано силно земетресение с магнитуд 7.5, което предизвика и цунами с височина от метър и половина, което удари град Палу. Към момента информациите са за 384 загинали и 356 ранени. Сподели:", "date": "2018.09.29", "title": "Нов трус! Земетресение с магнитуд 5.1 по Рихтер разлюля Индонезия"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D1%80%D0%B8%D1%82%D0%B8%D0%BA%D0%B8%D1%82%D0%B5-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B7%D0%B0-%D0%B0%D0%BA%D1%86%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%B0%D1%80-news784438.html", "text": "Новият министър на вътрешните работи Младен Маринов коментира в интервю за \"Телеграф\" критиките на президента Румен Радев към него, акцията срещу Арабаджиеви и Стайкови както и начина, по който премиерът Борисов му предложил да заеме мястото на Валентин Радев. \"Няма да коментирам изявленията на президента. В нашата работа сме се научили да очакваме абсолютно всичко и винаги се подготвяме за най-лошото, за да се справим във всяка ситуация. Така че няма неочаквани неща за мен, но пак да подчертая - нито ще коментирам, нито имам право да коментирам изявленията на президента\", обясни Младен Маринов. \"Продължаваме да си вършим работата, а смятам, че тя е добра. Имаме подобрение по основни показатели, свързани с формиране нивото на престъпност в страната. Продължаваме с акцента върху насищане на малките населени места с полицейско присъствие. Знаете, че бяха формирани мобилни групи, а дирекция Жандармерия е укрепена с допълнително ресурс - общо около 1200 полицаи вече работят на терен. Разпределени са на цялата територия на страната. Ще работя в посока повишаване на мобилността на жандармерийските звена, а сега предстои да им бъдат раздадени автомобили, по европейска програма, както и на Гранична полиция и това именно ще подобри работата в малките населени места. Другият ми приоритет е пътната безопасност\", добави новият министър на вътрешните работи. Той разкри още, че е мислил дълго, преди да отговори на предложението на премиера Борисов да поеме Министерството на вътрешните работи. \"Предложи ми да стана министър в разговор. Естествено, че мислих, тъй като това за мен е сериозно предизвикателство и сами казахте, че очакванията на колегите, с които съм работил, са по-високи, тъй като съм бил един от тях, а и продължавам да съм такъв в мислите си. Това ме притеснява - свръхочакванията и дали ще отговоря на тях. Но ми дава увереност опита който имам и екипа, с който съм работил до момента. В края на краищата, политическото ръководство трябва да стъпи на добър професионален екип\", каза още Младен Маринов. Вътрешният министър не пожела да каже от колко време органите на реда са подготвяли акциите срещу милионерски фамилии Арабаджиеви и Стайкови. \"Не мога да кажа, за да не се разкриват определени доказателства. Това е работа не само на МВР, но и на прокуратурата, тъй като всичко, което ние правим трябва да е съобразено с Наказателния кодекс и НПК. МВР само по себе си не може да свърши тази работа, прокуратурата е водеща. Това е екипна работа\", заключи той. Сподели:", "date": "2018.09.29", "title": "ЕКСКЛУЗИВНО! Младен Маринов с горещ коментар за критиките на президента, за акцията срещу Арабаджиеви и Стайкови и как Борисов му предложил да стане министър"}
{"url": "https://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%B8%D1%81%D0%BA%D0%B0-%D0%BD%D0%BE%D0%B2-%D0%B5%D1%82%D0%B0%D0%BF-%D0%B2-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D1%83%D0%BA%D1%80%D0%B0%D0%B9%D0%BD%D0%B0-news784516.html", "text": "За по-активна политика на българската държава и нов етап в отношенията с българската общност в Украйна настоява вицепрезидентът Илияна Йотова. Затова тя предприема посещение в местата с компактно българско население. На 3 и 4 октомври Йотова и водената от нея делегация, в която участват представители на бесарабските българи в България, ще посетят селата Задунаевка, Заря, Бановка, Криничное, Лошчиновка. Вицепрезидентът иска да се запознае с проблемите на българската общност. За Илияна Йотова е важно да се прави политика не за, а със сънародниците ни извън пределите на България. Изключително важна е работата с младите хора от български произход. Тя е в две посоки – съхраняване на българското самосъзнание и възможностите за развитие в родината на техните деди. Стимулирането им да се обучават и да търсят професионална реализация в България ще бъде тема на разговорите на вицепрезидента. Един от основните въпроси, който ще бъде повдигнат по време на посещението, е за изучаването на български език. Илияна Йотова ще настоява за гаранции от страна на украинската държава, че приетият Закон за образованието няма да засегне изучаването на български език. Вицепрезидентът ще обсъди с представителите на българските общности възможностите за тяхното по-тясно единение, за да се чува по-ясно гласът им, когато отстояват правата си. На 5 октомври Илияна Йотова ще приветства ръководството и възпитаниците на Болградската гимназия „Г. С. Раковски“ по повод 160-годишния юбилей на учебното заведение. Сподели:", "date": "2018.09.29", "title": "Илияна Йотова иска нов етап в отношенията с българите в Украйна"}
{"url": "https://pik.bg/%D0%BA%D1%84%D0%BD-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%BD%D0%B8%D1%89%D0%B8-%D1%84%D0%B0%D0%BB%D0%B8%D1%82%D0%B0-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%BA-news784659.html", "text": "Комисията за финансов надзор ще изиска допълнителна информация от кипърския застрахователен надзор по случая с фалиралото дружество \"Олимпик\". Това става ясно от решенията на комисията, взети на заседанието й в петък. Причината е искане за извършване на определени преводи и плащания от банковата сметка на застрахователния клон в България, съобщава БНР. В края на месец август кипърският застрахователен надзор поиска от българския клон на \"Олимпик\" да плати дължими суми за своите служители, социални осигуровки и ползвани правни услуги. От съобщението за взето решение на Комисията за финансов надзор обаче не става ясно за какви преводи и плащания на българския клон на кипърския застраховател става дума, а единствено, че българският регулатор има нужда от допълнителна информация. През август над 200 000 българи останаха без задължителната застраховка \"Гражданска отговорност\" заради фалита на кипърското застрахователни дружество. Щетите за българските водачи са над 9 млн. лева. Междувременно с друго свое писмо до Кипър, от Комисията са изискали допълнителна информация и за намерението на инвестиционния посредник „Ur Trade Fix Ltd” да се регистрира в България. Той е лицензиран в Кипър. От Българския надзор припомнят, че той няма право да извършва дейност в България, докато не получи разрешение това. Сподели:", "date": "2018.09.29", "title": "КФН продължава да нищи фалита на \"Олимпик\""}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0%D1%80%D0%B5%D0%B4%D0%B8-%D1%84%D0%B1%D1%80-%D0%B4%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B0-%D0%B7%D0%B0-%D0%B2%D1%8A%D1%80%D1%85%D0%BE%D0%B2%D0%B5%D0%BD-%D1%81%D1%8A%D0%B4%D0%B8%D1%8F-%D0%BD%D0%B0-%D1%81%D0%B0%D1%89-%D0%B1%D1%80%D0%B5%D1%82-%D0%BA%D0%B0%D0%B2%D0%B0%D0%BD%D0%BE-news784556.html", "text": "Американският президент Доналд Тръмп е разпоредил на ФБР да проведе разследване по обвиненията в сексуално нападение срещу кандидата за върховен съдия Брет Кавано, предадоха световните агенции, цитирани от БТВ. След номинацията на Кавано за високия пост множество жени заявиха пред медиите, че са ставали жертва на сексуален тормоз от негова страна. Съгласно искането на американския сенат, Кавано трябва да бъде разследван в рамките на по-малко от седмица. Вчера той спечели гласуването в сенатската комисия по правосъдие, което му отваря пътя към финалния вот за утвърждаването му на пленарно заседание на американския сенат. Необичайно голям брой зрители, над 11 млн., са следили изслушването му по три американски кабелни телевизии. Сподели:", "date": "2018.09.29", "title": "Доналд Тръмп нареди ФБР да разследва кандидата за върховен съдия на САЩ Брет Кавано"}
{"url": "https://pik.bg/%D0%B6%D0%B0%D0%BB%D0%BA%D0%BE-%D0%B7%D0%B0-%D0%B1%D1%80%D0%B0%D1%82%D1%8F%D1%82%D0%B0-%D1%85%D0%B0%D0%BB%D0%B2%D0%B0%D0%B4%D0%B6%D0%B8%D1%8F%D0%BD-%D0%BE%D0%BA%D0%B0%D0%B7%D0%B0%D1%85%D0%B0-%D1%81%D0%B5-%D0%BC%D0%B8%D1%88%D0%BE%D1%86%D0%B8-%D0%B8%D0%B7%D0%BC%D0%B8%D1%85%D0%B0-%D1%81%D0%B8-%D0%B3%D1%80%D0%BE%D0%B7%D0%BD%D0%BE-%D1%80%D1%8A%D1%86%D0%B5%D1%82%D0%B5-%D1%81-%D0%B4%D0%B8%D0%BC%D0%B8%D1%82%D1%8A%D1%80-%D0%B2%D1%8A%D1%80%D0%B1%D0%B0%D0%BD%D0%BE%D0%B2-%D0%B0-news784579.html", "text": "Човечеството играе това позорище вече 2000 години. В рамките само на няколко часа от герой и мъченик Димитър Върбанов се превърна в подлец. И мигом  стана непотребен. \"Черна овца\", както го определи премиерът Борисов - същият, който три дни по-рано разпореди \"биячите\" му да бъдат арестувани за час и половина. Джуди уволни Върбанов без уговорки и даже се похвали, че постъпва принципно. После братът Магърдич мъдро се произнесе: \"каквото си надробил, това ще сърбаш\" и...поздрави Джуди. Интересно за какво го поздрави - за това, че разиграваше държавата няколко денонощия ли? Двамата мастити братя и телевизионни властелини са решили, че с това въпросът е приключен. Единственият виновник е симулантът Върбанов, \"петното\" в храма на иначе свръхморалните \"Господари\". Измиха си ръцете с момчето гнусно, гадно, грозно Само и само да отърват кожата. Язък им за милионите, язък им за славата, язък им за самочувствието и рейтингите. Аз лично нямам съмнение: продуцентите са знаели от самото начало, че \"побоят\" е инсценировка. Все пак от скритата камера си личи поведението на оператора - Чий служител е този оператор, нали пак на Халваджиян? Нали въпросният оператор е изпратил суровия материал в студиото в София, който после е бил монтиран и одобрен за ефир... Защо изобщо ни взимат за идиоти. Не е ли ясно, че става дума за съзнателна инсинуация на целия екип с цел автореклама и с цел въвличане в сюжета на премиера Борисов. Който не откъде да е, Тъпо, тъпо отвсякъде. Наивно очаквах братята да проявят капка доблест, да поемат солидарно поне част от вината, вместо да се ошумоляват в сянката на грешния репортер. Не би! Оказаха се обикновени мишки. Паническото им разграничаване от Димитър Върбанов е даже по-унизително от симулацията на Върбанов. но би трябвало да се срамуват повече от мерзостта и манипулациите на шефовете си, отколкото от нескопосаните актьорски етюди на вече бившия си колега. Сподели:", "date": "2018.09.29", "title": "Жалко за братята Халваджиян, оказаха се мишоци. Измиха си грозно ръцете с Димитър Върбанов. А е ясно, че манипулацията е тяхна"}
{"url": "https://pik.bg/%D0%B0%D0%BA%D1%82%D1%83%D0%B0%D0%BB%D0%BD%D0%B0-%D1%82%D0%B5%D0%BC%D0%B0-%D1%81-%D0%BA%D0%BE%D0%BB%D0%BA%D0%BE-%D1%89%D0%B5-%D1%81%D0%B5-%D0%BF%D0%BE%D0%B2%D0%B8%D1%88%D0%B0%D1%82-%D1%80%D0%B0%D0%B7%D1%85%D0%BE%D0%B4%D0%B8%D1%82%D0%B5-%D0%BD%D0%B8-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-news784567.html", "text": "През последната седмица стана ясно, че цените на газа ще растат, а с тях и цената на парното. Синдикатите пресметнаха, че с поредното увеличение всеки месец сметките ни за парно ще набъбват средно с по 24 лв. и то за живеещите в гарсониера. Вече се увеличи и цената на хляба, на застраховка \"Гражданска отговорност\", както и на други стоки и услуги. За 61% от софиянците цената на парното ще скочи с 8%. “Имаме сериозно увеличение на доходите през последните години при една доста ниска инфлация. Такива са данните, а и това мислят хората. Приближаваме към средноевропейските нива на съотношение доходи спрямо цени“, коментира за “Събуди се“ президентът на КНСБ Пламен Димитров. “Делът за разходите за жилище в бюджета на бедните домакинства е доста голям. В богатите домакинства той е около 10%. Тоест намалява като дял от общите разходи, тъй като отчитаме растеж на общия доход“, допълни още Димитров. Той сподели, че за съжаление 75% от всички домакинства живеят с недостатъчно средства за месеца. “Цените са сигнал, те са механизъм в икономиката. Когато се опитваме да ги регулираме, те спират да играят тази функция. За повечето хора в България увеличение на хляба с 10 стотинки няма да промени семейния им бюджет“, каза от своя страна икономистът Лъчезар Богданов. Той допълни, че голяма част от най-бедните хора всъщност са безработни, 2/3 от тях са хора с основно образование. Президентът на КНСБ  смята, че увеличението на цените на тока може да доведе до недоволство и протести на гражданите. Сподели:", "date": "2018.09.29", "title": "АКТУАЛНА ТЕМА! С колко ще се повишат разходите ни през зимата"}
{"url": "https://pik.bg/%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%BD%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BA%D0%B8-%D1%82%D1%80%D1%8A%D0%B3%D0%BD%D0%B0%D1%85%D0%B0-%D1%81%D1%8A%D1%81-%D0%B7%D0%B0%D0%B3%D1%83%D0%B1%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%B2-%D1%8F%D0%BF%D0%BE%D0%BD%D0%B8%D1%8F-news784593.html", "text": "Женският национален отбор по волейбол на България стартира със загуба на финалите на Световното първенство по волейбол в Япония, съобщава сайтът на Международната федерация по волейбол. В първия си мач от група „B“ на надпреварата избраничките на селекционера Иван Петков отстъпиха на отбора на Италия с 0:3 гейма (15:25, 19:25, 22:25). За България най-резултатна бе Нася Димитрова с 9 точки. Гергана Димитрова и Мария Каракашева добавиха по 8 точки. За Италия Паола Огечи Огону реализира 17 точки. Във втория си мач в групата, на 30 септември (неделя) бъларките излизат срещу тима на Куба. В групата са още отборите на Турция, Канада и Китай. Сподели:", "date": "2018.09.29", "title": "Волейболните националки тръгнаха със загуба на Световното първенство в Япония"}
{"url": "https://pik.bg/%D1%81%D1%82%D0%B8%D1%85%D0%B8%D1%8F-%D1%86%D0%B8%D0%BA%D0%BB%D0%BE%D0%BD%D1%8A%D1%82-%E2%80%9E%D0%BA%D1%81%D0%B5%D0%BD%D0%BE%D1%84%D0%BE%D0%BD%E2%80%9C-%D0%B2-%D0%B3%D1%8A%D1%80%D1%86%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D0%BC%D0%BE%D1%89%D1%82%D0%B0-%D0%BD%D0%B0-%D1%83%D1%80%D0%B0%D0%B3%D0%B0%D0%BD-news784604.html", "text": "Циклонът „Ксенофон” вече вилнее в Южна Гърция. Бурята прояви първите си по-сериозни признаци малко преди обед, съобщава БТВ. Циклонът нахлу буквално за минути – с много силен вятър и дъжд. Вълните достигат няколко метра, крайбрежната ивица е отцепена. Всички лодки в Южна Гърция днес остават по пристанищата, има забрана да се излиза във водата, защото бурята вече има оформено око. Въпреки това, хората не са изплашени. \"Няма фериботи днес. Иначе смятам, че се прави необходимото. Предупредени сме как да се обличаме и да стоим вътре при буря”, коментира пред БТВ Янис. По данни на скопската телевизия „Канал 5“ураганът е засегнал островите Пилос и Метони, а фериботите между атинското пристанище Пирея и островите Циклади са блокирани, както и тези между Миконос и Санторини. Спиране на морския транспорт има и между островите Родос и Кос. Засега няма информации за пострадали. В следващите 48 часа ураганът може да удари и столицата Атина, след което утре се очаква да тръгне към североизток, но с намалена интензивност. В течение на целия ден се очаква ураганът да удари с най-голяма сила остров Крит, а след това и островите край бреговете на Турция. Очаква се силата на ветровете да достигне над 150 километра в час. Сподели:", "date": "2018.09.29", "title": "СТИХИЯ! Циклонът „Ксенофон“ в Гърция достигна мощта на ураган"}
{"url": "https://pik.bg/%D1%81%D1%8A%D1%80%D0%B1%D0%B8%D1%8F-%D1%89%D0%B5-%D0%B2%D1%80%D1%8A%D1%87%D0%B8-%D0%BF%D1%80%D0%BE%D1%82%D0%B5%D1%81%D1%82%D0%BD%D0%B0-%D0%BD%D0%BE%D1%82%D0%B0-%D0%B2-%D0%BE%D0%BE%D0%BD-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5%D1%82%D0%BE-%D0%BD%D0%B0-%D0%BA%D0%BE%D1%81%D0%BE%D0%B2%D1%81%D0%BA%D0%B0%D1%82%D0%B0-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-news784485.html", "text": "„Локално“, цитиран от \"Фокус\". Министърът на външните работи на Сърбия Ивица Дачич увери, че ще изпрати протестна нота до ООН заради присъствието на прищинската делегация в сградата на международната организация по време на 73-то Общо събрание, съобщава скопското електронно издание В кулоарите на Общото събрание на ООН делегацията на Косово успя да проведе серия двустранни срещи – факт, който първият дипломат на Белград определи като „злоупотреба“. Ръководителят на сръбската дипломация заяви, че делегацията в Прищина е присъствала в сградата на ООН благодарение на пропуск с надписа „О\", което означава „останалите\". „Те използват мироопазващата мисия в Косово и чрез отдела за мироопазващи операции са поискали да присъстват в ООН“, поясни Дачич. Делегацията на Косово за 73-та годишна сесия на Общото събрание на ООН може да се похвали с истински успех: освен, че влезе в седалището на международната организация без покана, ръководителят й – президентът Хашим Тачи, дори проведе среща с държавния глава на САЩ Доналд Тръмп. От ООН потвърдиха, че представителите на Косово са присъствали в сградата без покана. „Официално те не са поканени, в Ню Йорк могат да дойдат само на частно посещение. В работата на Общото събрание на ООН участват само представители на държавите-членки, а в обсъжданията на високо ниво говорят единствено страни от ООН и постоянните наблюдатели. Такъв статут имат само Палестина и Ватикан, но не и Косово“, поясни говорител на международната организация. Сподели:", "date": "2018.09.29", "title": "Сърбия ще връчи протестна нота в ООН заради присъствието на косовската делегация"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D1%81%D1%8A%D0%B1%D0%BE%D1%82%D0%B0---%D0%B7%D0%BE%D0%B4%D0%B8%D0%B8%D1%82%D0%B5-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82-%D0%B7-news784530.html", "text": "Не ви съветвам да пътувате. Рискувате да си навлечете финансови загуби, ако не сте на работното си място. Плановете ви се разминават с реалността. Всички опити да надскочите себе си, за да докажете на неприятелите си, че сте по-добри от тях, са обречени на провал. Очаквайте реализация на творческите си идеи, но приходите от тях ще дойдат към края на годината. Помислете си върху плановете си за следващия месец. Жадни сте за нови знания. Ще ги получите с лекота. Стремежите ви са събудили интерес в хора, които могат да ви бъдат полезни. В центъра сте вниманието сте. Не проявявайте ината си на работното място. Успехите ви са гарантирани, ако не сте прибързани и не допускате грешки поради невнимание. Намерете хора, които да ви подкрепят при осъществяване на новите ви идеи. Търпението ви, проявено в разговорите, ще им направи добро впечатление. Струпването на неочаквани събития може да осуети намеренията ви да сте по-дълго на работното място. Въведете ред в отношенията си. Не бъдете прекалено доверчиви. Не се препоръчвам разговори, свързани с обсъждането на финансови въпроси. Не се съгласявайте да взимате кредити и да давате заеми. Отношенията ви на работното място могат да се окажат в застой, заради невъзможност да общувате спокойно. От вас зависи да избегнете трудностите.  Заетостта ви на работното място може да доведе до проблеми във вашите планове, ако нямате време за тяхното обсъждане. Днес се налага да предприемете промени, които ще ви донесат полза и спокойствие през следващите месеци. Не се бавете, а се отдайте на активна работа. Не предизвиквайте сами провали в професионалното си развитие, които могат да доведат до пълен срив. Очаквайте промени, но и добри приходи. Ако сте уговорили важна среща, осъществете я до обед. Следобед сте разсеяни и трудно ще вземете вярното решение. Не са изключени разочарования от деловите ви партньори. Пазете се от ласкателства и преодолейте прекалената си чувствителност. Въпреки общителността си и желанието да помагате, се сблъсквате с проблеми, защото правите незаслужено и непоискано добро. Не се ядосвайте, а се дистанцирайте от тази среда. Предприемете делово пътуване, което ще ви донесе бъдещи успехи, но само ако е кратко. Трудностите на работното място, заради които са ви натоварили с нови задачи, са основната причина за рязка смяна на настроението ви. Прекалено високото ви самомнение днес работи във ваша вреда и ви печели врагове. Раздразнителни сте и рискувате да си създадете проблеми с колеги. Обмислете добре действията и проявете решителност, ако решите да предприемате промени на работното място, въпреки че не сте ги обсъдили с вашите колеги и не сте убедени, че ще ви подкрепят. Бъдете внимателни в постъпките си, за да постигнете успех. Успехът е с вас, ако стабилизирате отношенията си и постигнатите успехи до този момент.  Не трябва да стартирате новите си задачи. Ще ви донесат загуби. Ще постигнете разбирателство с деловите си партньорите си и ще получите полезни съвети. Все пак не се предоверявайте. Добре да анализирате действията си на работното място. Импулсивността ви отново ви е създала врагове сред деловите ви партньори и подчинените ви. Намерете време да обмислите плановете си и да поднесете извиненията си на хората, от които зависи работата ви. Сподели:", "date": "2018.09.29", "title": "САМО В ПИК! Топ астроложката Алена с ексклузивен хороскоп за събота - зодиите да внимават за..."}
{"url": "https://pik.bg/%D0%B3%D1%80%D0%B5%D0%B4%D0%B0-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BE%D1%82%D0%B2%D0%B0%D1%80%D1%8F%D0%BD%D0%B5%D1%82%D0%BE-%D0%BD%D0%B0-%D0%B1%D0%B0%D1%80%D0%B4%D0%B0%D0%BA-%D1%81-%D1%80%D0%BE%D0%B1%D0%BE%D1%82%D0%B8-%D0%B2-%D0%BA%D0%B0%D0%BD%D0%B0%D0%B4%D0%B0-news784492.html", "text": "Канадска компания, която иска да отвори \"бардак с роботи\" в Хюстън, се сблъска с неодобрението на градските власти и представители на граждани, съобщи Асошиейтед прес, цитирана от тялото.бг. Кметът Силвестър Търнър заяви, че служителите му преглеждат разпоредбите, за да проверят дали такъв бизнес отговаря на изискванията за безопасност и обществено здравеопазване. Той каза, че няма намерение да се изявява като \"морална полиция\", но не иска в града да започва такъв бизнес. Канадската компания \"Кинки Ес долс\" обяви миналия месец, че ще открие \"бардак със секс кукли\" в Хюстън, след като от една година има подобен бизнес в Торонто. Инспектори установиха, че няма необходимите разрешителни за преустройството на сградата за потенциалния бардак. Кметът каза, че общинският правен отдел преглежда съществуващите разпоредби, за да провери дали някоя от тях регулира подобен бизнес. Възможно е да се наложат корекции или приемане на нови разпоредби за \"ограничаване или регулиране на подобен бизнес\". Организация в града, която работи срещу секс трафика, набира подписи срещу създаването на публичния дом със секс кукли. Според адвокатката Ани Макадамс, специализирала в защита на жертви на трафик на хора, бардакът с роботи би дехуманизирал допълнително сексуалната дейност и би засилил отношението към жените като към предмети. Сподели:", "date": "2018.09.29", "title": "ГРЕДА! Забраниха отварянето на бардак с роботи в Канада"}
{"url": "https://pik.bg/%D0%BA%D0%B8%D1%82%D0%B0%D0%B9-%D0%BE%D1%82%D1%85%D0%B2%D1%8A%D1%80%D0%BB%D0%B8-%D1%82%D0%B2%D1%8A%D1%80%D0%B4%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%89-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D0%B8-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-news784491.html", "text": "AFP, цитирана от \"Фокус\". Министърът на външните работи на Китай Уанг И отхвърли твърденията на САЩ, че Пекин краде технологии от американските компании – обвинение, на база на което Вашингтон взе решение за налагане на допълнителни мита срещу азиатската държава, предава „Искам да подчертая, че Китай не е копирал чуждестранни патенти, няма да копира чуждестранни патенти и няма да поиска от другите да копират патенти за Китай\", категоричен бе първият дипломат на Пекин пред Съвета за външни отношения в Ню Йорк. Уанг И води китайската делегация за 73-то Общо събрание на ООН, припомня агенцията. Сподели:", "date": "2018.09.29", "title": "Китай отхвърли твърденията на САЩ за кражба на технологии от американските компании"}
{"url": "https://pik.bg/%D1%80%D0%B0%D0%B1%D0%BE%D1%82%D0%BD%D0%B0-%D0%B3%D1%80%D1%83%D0%BF%D0%B0-%D0%BE%D0%B1%D1%81%D1%8A%D0%B4%D0%B8-%D0%BF%D1%80%D0%BE%D0%B5%D0%BA%D1%82%D0%B0-%D0%BD%D0%B0-%D0%B7%D0%B0%D0%BA%D0%BE%D0%BD-%D0%B7%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D1%83%D1%81%D0%BB%D1%83%D0%B3%D0%B8-news784432.html", "text": "Работната група за подготовка на Закона за социалните услуги обсъди за първи път подготвения вариант на нормативния акт. В дискусията участва министърът на труда и социалната политика Бисер Петков, националният омбудсман Мая Манолова, представители на неправителствени организации, общините и доставчиците на социални услуги. Участниците изразиха благодарност и подкрепа към екипа на Министерството на труда и социалната политика (МТСП), който подготви законопроекта и заявиха, че предложеният вариант предлага необходимата реформа и ще подобри правната уредба в областта на социалните услуги. Законопроектът е иновативен и отразява натрупаните добри практики в сектора, каза при представянето на проекта министър Петков. Чрез него се осигурява по-широк достъп на потребителите на социални услуги, въвеждат се стандарти за качество и инструменти за тяхното спазване. Ще положим всички усилия проектът да бъде публикуван за обществено обсъждане до 15 октомври, добави министър Петков. В проекта социалните услуги са определени като дейности за подкрепа за превенция и/или преодоляване на социалното изключване, реализиране на права и подобряване на качеството на живот. Една от основните цели на нормативния акт е да се подобри процеса на планиране на услугите на национално ниво. Акцент в проекта е и повишаването на качеството на услугите, подобряването на квалификацията на професионалистите в тях и осигуряването на по-добра достъпност. За първи път се предвижда да се даде възможност за ползване на общодостъпни социални услуги от всички лица, а не само от представители на уязвимите групи. Една от основните цели на проекта е да се облекчи достъпа до социални услуги чрез премахване на издаването на заповед за настаняване и направление за ползване на услуги от дирекция „Социално подпомагане“. Всеки човек ще има право на консултация и информация за ползването на социални услуги и ще може сам да избере както социалната услуга, така и доставчик, който да му я предостави. Регламентират се също така възможности за публично-частно партньорство при финансирането на социалните услуги. Друг основен момент в законопроекта е въвеждането на планиране на национално ниво на социалните услуги, финансирани от държавния бюджет, чрез разработване на национална карта на социалните услуги. Целта на националната карта е да се въведе ред и обективни критерии за създаване на социални услуги, финансирани от държавния бюджет и по този начин да бъдат създадени услуги, които са реално необходими с оглед на реалните потребности. Законопроектът предвижда създаването на нова Агенция за качеството на социалните услуги към МТСП, която ще извършва лицензирането, ще контролира спазването на закона и на стандартите за качество, ще проверява за начина, по който общините и частните доставчици разходват средствата от държавния бюджет, ще проверява за спазване на правата на потребителите на социалните услуги, ще извършва мониторинг на ефективността на национално ниво. Новата агенция ще бъде създадена в рамките на щатната численост в системата на министерството, която включва и второстепенните разпоредители с бюджет. Акцент в законопроекта за социалните услуги се поставя и върху професионалистите в сектора. За тях се предвиждат въвеждащи и надграждащи обучения и стимули за професионално развитие. Ще се създаде и Етичен кодекс за служителите, които предоставят социални услуги и стандарти за работно натоварване. Сподели:", "date": "2018.09.29", "title": "Работна група обсъди проекта на Закон за социалните услуги"}
{"url": "https://pik.bg/%D1%80%D1%83%D1%81%D0%B8%D1%8F-%D1%89%D0%B5-%D1%80%D0%B0%D0%B7%D0%BF%D0%BE%D0%BB%D0%BE%D0%B6%D0%B8-%D0%B2-%D1%81%D0%B8%D1%80%D0%B8%D1%8F-%D1%81%D0%B8%D1%81%D1%82%D0%B5%D0%BC%D0%B8-%D1%80%D0%B5%D0%B1-%D0%B7%D0%B0-%D0%BF%D1%80%D0%BE%D1%82%D0%B8%D0%B2%D0%BE%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BD%D0%B0-%D0%B2%D0%B8%D1%81%D0%BE%D0%BA%D0%BE%D1%82%D0%BE%D1%87%D0%BD%D0%B8-%D0%BE%D1%80%D1%8A%D0%B6%D0%B8%D1%8F-news784501.html", "text": "TACC Русия ще разположи в Сирия системи за радиоелектронна борба (РЕБ) за противодействие на високоточните оръжия, предава , като се позовава на информация от съветника на заместник-генералния директор на концерна „Радиоэлектронные технологии“ (КРЭТ) Владимир Михеев. Съгласно думите му, системата РЕЖ ще следи движението на самолетите на летищата в Европа или Израел. „Към обичайните системи ще бъде добавена защита от радарни системи, които могат да се справят с високоточни оръжия - управляеми бомби и ракети, които може да бъдат използвани от Израел, който заяви, че ще продължи да работи по проекти в региона\", поясни Михеев. Съгласно думите му, „допълнително ще бъдат доставени и средства за блокиране на всички системи и органи за управление на самолети и кораби. Това е система за потискане на радиочестотните комуникации\", поясни още той. Сподели:", "date": "2018.09.29", "title": "Русия ще разположи в Сирия системи РЕБ за противодействие на високоточни оръжия"}
{"url": "https://pik.bg/%D0%B0%D0%B9%D1%82%D0%BE%D1%81-%D0%B0%D0%BA%D1%82%D1%83%D0%B0%D0%BB%D0%B8%D0%B7%D0%B8%D1%80%D0%B0-%D0%B1%D1%8E%D0%B4%D0%B6%D0%B5%D1%82%D0%B0-%D1%81%D0%B8-%D0%B4%D0%B0%D0%B2%D0%B0%D1%82-%D0%BD%D0%B0%D0%B4-80-%D0%B1%D0%BE%D0%BD%D0%B0-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B0-news784322.html", "text": "Общинските съветници в Айтос приеха единодушно предложението на кмета Васил Едрев за актуализиране на бюджета. Това се наложи, за да може администрацията да дофинансира две училища. Така общо 87 000 лв. ще бъдат отпуснати на ОУ \"Св. св. Кирил и Методий“ в село Карагеоргиево и в ОУ \"Светлина“ в село Тополица. \"Предложената актуализация е във връзка с постъпили докладни записки от директорите на училищата. В тях се изтъква необходимостта от завишаване на бюджетите на учебните заведения за осигуряване на издръжката до края на годината\", каза кметът Едрев. За училището в Карагеоргиево са предвидени 17 хиляди лева, а за това в Тополица – 70 хил.лв., уточнява \"Флагман\". Сумата от 87 хиляди лева ще бъде прехвърлена от средствата за други дейности, заложени в бюджета за тази година. Сподели:", "date": "2018.09.29", "title": "Айтос актуализира бюджета си, дават над 80 бона на училища"}
{"url": "https://pik.bg/%D0%BE%D0%BF%D0%B0%D1%81%D0%BD%D0%B8-%D0%B2%D1%80%D1%8A%D0%B7%D0%BA%D0%B8-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D0%B8-%D0%BF%D0%B8%D0%B0%D1%80%D0%BA%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D0%BD%D0%B5%D0%BB%D0%B0-%D0%B2-%D0%BA%D0%BE%D0%BC%D0%B1%D0%B8%D0%BD%D0%B0-%D1%86%D1%8A%D1%84%D0%BD%D0%B0%D1%85%D0%B0-%D0%B2-%D1%87%D0%B5%D1%80%D0%B2%D0%B5%D0%BD%D0%BE-%D0%B8-%D1%87%D0%B5%D1%80%D0%BD%D0%BE-%D1%81%D0%BD%D0%B8%D0%BC%D0%BA-news784380.html", "text": "В червено и черно в тон със заглавието на романа на Стендал, грейнаха първата дама Десислава Радева и пиарката на скандалния хотел \"Маринела\" Ангелина Ангелова, видя ПИК. Двете са се щракнали пред българското и турското знаме по време на ревю на турски одежди преди три дни. С паметния фотос се е похвалила на страницата си във Фейсбук пиарката на \"Маринела\". Какво свързва двете засега историята мълчи. Но нищо чудно да са се открили по пиарска линия, нали и двете са от тази професия - Радева поддържаше връзките с обществеността на Военно-въздушните сили, където се намери с любовта на живота си Румен Радев. За събитието, на което бяха представени одежди с шевици и дантели, Радева пристигна с червен тоалет и нова фризура с път по средата, заради което би следвало незабавно да уволни фризьора си, тъй като по този начин челото й изглежда твърде ниско. Пиарката на скандалното издирвано семейство Арабаджиеви пък се докара в черно. Брюнетката скандализира неотдавна с появата си в предаването \"Черешката на тортата\" с престилка с лика на диктатора Мусолини. Сподели:", "date": "2018.09.29", "title": "ОПАСНИ ВРЪЗКИ: Деси Радева и пиарката на \"Маринела\" в комбина, цъфнаха в червено и черно (СНИМКА)"}
{"url": "https://pik.bg/%D1%81%D0%BE%D0%BA%D1%8A%D1%82-%D0%BE%D1%82-%D0%BA%D0%B8%D1%81%D0%B5%D0%BB%D0%B8-%D0%BA%D1%80%D0%B0%D1%81%D1%82%D0%B0%D0%B2%D0%B8%D1%87%D0%BA%D0%B8-%D0%BF%D0%BE%D0%BC%D0%B0%D0%B3%D0%B0-%D0%BD%D0%B5-%D1%81%D0%B0%D0%BC%D0%BE-%D0%BF%D1%80%D0%B8-%D0%BC%D0%B0%D1%85%D0%BC%D1%83%D1%80%D0%BB%D1%83%D0%BA-news784502.html", "text": "Началото на есента е време за слагането на зимнина. Много семейства са изпекли чушките и вече са готови с лютеницата. Освен нея, голяма част от българите обичат да приготвят кисели краставички и има защо. Стерилизираните зеленчуци са много полезни, сокът, който остава в буркана също, пише тялото.бг. Знаехте ли, че приемането на чаша сок от кисели краставички преди тренировка може да предотврати спазмите? Течността също помага на организма да се възстанови по-бързо след голямото физическо натоварване. Ако сте свикнали да изхвърляте сока непосредствено след изяждането на краставичките, пробвайте да го пиете. Кои са предимствата на сока за здравето? Помага при спазми Както вече стана ясно, сокът може да се пие от спортисти или хора, които ходят активно на фитнес. Изследване в САЩ през 2016 г. установява, че възстановяването след тренировка може да се ускори до 45%, ако се приема течността от буркана с краставички преди и след тренировка. Разбира се, за по-тежките и едри хора е нужно по-голямо количество. В сока има вещества, които спират изгарянето на специфични нерви, причиняващи мускулни крампи. Те също могат да помогнат при така наречения синдром на неспокойните крака. Гони махмурлука Ако мъжът ви се скара, че сте изхвърлили сока от буркана с краставички, който е изпразнил по време на вечеря, има защо. Течността върши чудеса при махмурлук. При прекаляване с алкохол се нарушава електролитният баланс в организма, който сокът може да възстанови. Той тонизира, предотвратява повръщане и хидратира тялото, защото след него ще ви се допие повече вода. Помага при диетични режими Сокът от киселите краставички може да бъде добър заместител на висококалоричните енергийни напитки. Той е нискокалоричен и не съдържа мазнини. Препоръчва се на хора, които искат да отслабнат, защото съдържа оцет, който също насърчава „топенето“ на килограми. Грижи се за чревното здраве Пробиотиците в течността, в която са стерилизирани краставичките, стимулира растежа на добрите бактерии в червата. Те насърчават работата на храносмилателната система и стимулират чревното здраве. Изследвания показват, че пиенето на сока намалява риска от рак на дебелото черво. Подобрява дъха Бактерии в устата могат да причинят неприятен мирис. Консумацията на сок ги елиминира. При някои хора с по-чувствителен стомах сокът може да предизвика киселини. Ако това се случва с вас, консултирайте се с лекар и преустановете пиенето на течността от буркана с кисели краставички. Сподели:", "date": "2018.09.29", "title": "Сокът от кисели краставички помага не само при махмурлук"}
{"url": "https://pik.bg/%D0%BC%D0%B8%D1%80%D0%B8%D0%B7%D0%BB%D0%B8%D0%B2%D0%BE-%D1%81%D0%B5%D0%BB%D0%BE-%D1%80%D0%B0%D0%B2%D0%BD%D0%B5%D1%86-%D0%B7%D0%B0%D1%80%D0%B8%D0%BD%D0%B0%D1%82%D0%BE-%D1%81-%D0%B1%D0%BE%D0%BA%D0%BB%D1%83%D1%86%D0%B8-news784694.html", "text": "Красивото бургаско село Равнец е заринато от боклуци. Големите контейнери не са изхвърляни от дълго време и всичко около тях се е превърнало в сметище, сигнализират местните жители. Те твърдят, че дори нямало на кого да се оплачат, защото кметът им Христо Колев бил в отпуск. Равнец е едно от най-китните бургаски села, намира се недалеч от общинския център и има доста млади семейства, отбелязва \"Флагман\". Сподели:", "date": "2018.09.29", "title": "МИРИЗЛИВО! Село Равнец заринато с боклуци"}
{"url": "https://pik.bg/%D0%B2-%D0%BF%D0%BE%D0%B4%D0%B3%D0%BE%D1%80%D0%B8%D1%86%D0%B0-%D0%B2%D0%B4%D0%B8%D0%B3%D0%B0%D1%82-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D1%82%D0%B8%D1%82%D0%BE-news784503.html", "text": "„Макфакс“, цитиран от \"Фокус\". Кметът на Подгорица Иван Вукович обяви, че столицата на Черна гора ще подкрепи инициативата да издигането на паметник на бившия югославски лидер Йосип Броз Тито, предава македонската информационна агенция Порталът CdM пише, че политическата общественост е разделена, но за историците няма дилема – те са категорични, че в черногорската столица трябва да има паметник на някога обявеният за пожизнен президент на СФРЮ. Вукович вярва, че Тито трябва да има паметник в Подгорица, която някога носеше името Титовград. Според историка Аднан Прекич, по време на социализма Черна гора е постигнала най-значителния си напредък на цивилизационно, културно, но и на всякакво друго ниво. Сподели:", "date": "2018.09.29", "title": "В Подгорица вдигат паметник на Тито"}
{"url": "https://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%BE%D1%82%D0%B8%D0%B2%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D0%BD%D0%B0-2-%D0%BE%D0%BA%D1%82%D0%BE%D0%BC%D0%B2%D1%80%D0%B8-news784506.html", "text": "“Канал 5“, цитиран от \"Фокус\". Сръбският президент Александър Вучич ще посети Москва на 2 октомври, съобщава македонският телевизионен Вучич ще говори с руския президент Путин на 2 октомври в Кремъл, съобщиха сръбските медии, цитирайки дипломатически източници в Москва. Според медиите, след разговора ще има пресконференция. За сега темите на разговорите между двамата президенти не са известни, нито за момента има официално потвърждение. Медиите в Сърбия няколко пъти през последните няколко месеца обявяваха срещи между Путин и Вучич. Последното посещение на Путин в Белград бе обявено дори от руския посланик Александър Чепурин, но в последствие от Кремъл опровергаха съобщението. Сподели:", "date": "2018.09.29", "title": "Александър Вучич отива в Москва на 2 октомври"}
{"url": "https://pik.bg/%D1%88%D0%B0%D1%80%D0%B0%D0%BF%D0%BE%D0%B2%D0%B0-%D1%81%D1%8A%D0%B1%D1%80%D0%B0-%D0%BC%D1%8A%D0%B6%D0%BA%D0%B8%D1%82%D0%B5-%D0%BF%D0%BE%D0%B3%D0%BB%D0%B5%D0%B4%D0%B8-%D1%81%D1%8A%D1%81-%D1%81%D1%83%D0%BF%D0%B5%D1%80-%D0%B2%D0%B8%D0%B7%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news784509.html", "text": "Бившето гадже на Григор Димитров - Мария Шарапова, се втали. Руската красавица публикува своя снимка в социалните мрежи, на която е по бански. Позаслабналата тенисистка написа, че лятото в Лос Анджелис се задържа по-дълго. В момента Маша лекува контузия. Тя обяви, че няма да играе до края на сезона. Паузата предоставя достатъчно време на красавицата, за да се погрижи за своето тяло и да разпусне. Шарапова в момента е щастлива със своето последно гадже Александър Гилкс, британски бизнесмен и плейбой. Сподели:", "date": "2018.09.29", "title": "Шарапова събра мъжките погледи със супер визия (СНИМКА)"}
{"url": "https://pik.bg/%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%BF%D0%B8%D1%81%D1%82%D0%B0%D1%82%D0%B0-%D0%B8-%D1%81%D0%B5-%D0%BF%D1%80%D0%B8%D0%B7%D0%B5%D0%BC%D0%B8-%D0%B2-%D1%82%D0%B8%D1%85%D0%BE%D0%BE%D0%BA%D0%B5%D0%B0%D0%BD%D1%81%D0%BA%D0%B0-%D0%BB%D0%B0%D0%B3%D1%83%D0%BD%D0%B0-news784507.html", "text": "Пътнически самолет се приземи в тихоокеанска лагуна, след като излезе от пистата в условия на лошо време в Микронезия. Оцелели са всички 47 души на борда. Хората били спасени с лодки от местни жители. Съобщава се за четирима по-тежко пострадали пътници. Боинг 737-800 се озовал в плитки води край брега на остров Уено в Микронезия, където трябвало да извърши междинно кацане в условия на дъжд и лоша видимост. Самолетът е изпълнявал полет от остров Понпей - един от четирите щата на Микронезия до Порт Моресби -столицата на Папуа Нова Гвинея. До идването на спасителите в салона нахлула вода до кръста, разказват шокирани пасажери. \"Стигнахме края на пистата, това ми казаха. Това е единствения сценарий, който мога да си представя. Водата в самолета ми стигаше само дотук и успяхме да излезем през аварийните изходи\", разказва пасажерът Бил Джейнс. Спасители - доброволци описват сцени на хаос, всички на борда се опитвали трескаво да стигнат до изхода. Причините за инцидента остават неясни. На място отива следователски екип от Папуа Нова Гвинея. През 2013-та самолет с 101 пасажери се озова в крайбрежните води след като излезе от пистата при кацане в Индонезия. И тогава се размина без жертви и хората бяха спасени с лодки. Сподели:", "date": "2018.09.29", "title": "Пътнически самолет излезе от пистата и се приземи в тихоокеанска лагуна"}
{"url": "https://pik.bg/%D0%B4%D0%B0%D0%BD%D0%B8%D0%B5%D0%BB-%D0%B2%D1%8A%D0%BB%D1%87%D0%B5%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B8%D0%BC%D0%B8%D1%82%D1%8A%D1%80-%D0%BB%D1%83%D0%B4%D0%B6%D0%B5%D0%B2-%D0%BC%D0%B5-%D0%BF%D0%BE%D0%BA%D0%B0%D0%BD%D0%B8-%D0%B2-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%B0-%D0%BD%D0%B0-%D0%BA-news783553.html", "text": "Даниел Вълчев е юрист, политик, заместник министър-председател и министър на образованието и науката между 17 август 2005 и 27 юли 2009 г. Професор по обща теория на правото и обща теория на държавата в Софийския университет. Роден е на 10 август 1962 г. в Бургас. Баща му е капитан на кораб. Възпитаник е на Четвърта езикова гимназия във Варна. През 1987 г. се дипломира в Юридическия факултет на Софийския университет „Св. Климент Охридски“. През мандата на президента Желю Желев е юридически съветник в президентството. Специализира в Международния институт за публична администрация в Париж, 1991 г.; Военен колеж на НАТО – Рим, 1992 г. Народен представител и председател на Постоянната комисия по европейска интеграция и член на Комисията по правни въпроси в 39-ото народно събрание. - Ами професия като професия. Това, което аз помня, е, че често го нямаше. После, като пораснах, взех да оценявам работата му, защото лятно време пътувах с него. Не много далеч, но и Средиземно море ми се виждаше голямо пътуване. - По онова време много не се пътуваше, но на членовете на екипажа, особено на капитана, вече разрешаваха. Издаваха един моряшки паспорт на членовете на семействата и от време на време ни пускаха да пътуваме. В този смисъл съм бил с едни гърди напред с географията. - Да, когато аз съм се родил, а това е на 10 август 1962 година, баща ми е бил в Куба. Това е точно по време на Карибската криза и ембаргото. Тогава соцът е пренасял с кораби оръжие и други стоки през блокадата на САЩ. Баща ми ме е видял за първи път, когато съм бил вече на няколко месеца. По пощата ми е изпратил снимка с брада като Фидел Кастро. И на нея пише: „На моя малък син за спомен от Куба.“ Години по-късно отидох в Куба да видя какво толкова са и намирали на тая страна. Наистина се оказа любопитно място. - Аз съм роден в Бургас, а не във Варна, където е живеело семейство ми, тъй като, както стана дума, баща ми го е нямало и майка ми Ирина е била при родителите си – баба ми Калина и дядо ми Дико. Иначе моят род – и по майчина, и по бащина линия, е от Странджа. И двамата ми родители са родени в Малко Търново. Затова и с моя братовчед Любомир Евтимов, който е историк, решихме да почетем нашия общ прародител Дико Джелебов, чичо на баба ми, който е един от ръководителите на Преображенското въстание в Странджа. Неговия бинокъл се пази в музея на Петрова нива, но досега нямаше негов паметник. Затова решихме да финансираме и организираме изграждането му в Малко Търново. - Бях доста будно дете. Летата ги карах главно в Бургас при баба ми и дядо ми. Те живееха много близо до морето. И правехме какво ли не –ходехме тайно да ловим миди, беряхме липов цвят в Морската градина, събирахме хартия и я предавахме на вторични суровини. - Просто гледахме да изкараме дребни стотинки. В Бургас имаше едни будки, в които правеха сиропи със сифон. Ментата и лимонадата бяха по 3 ст., червеният сироп беше 4, а коктейл от всичките в голяма чаша беше 10 ст. Сладоледите бяха два вида – млечен и сметанов. Детски работи. - Семейството ми никога не е парадирало с патриотизъм, но например, когато ходехме при другите ми баба и дядо в Малко Търново, татко ни караше да пеем „Ясен месец“. Това е химнът странджанската революция. Дали баща ми го е правел по патриотични подбуди, или просто за да не скучаем, защото пътят беше много лош, с много завои и се пътуваше повече от два часа, не знам. Но аз и до ден-днешен знам всички куплети наизуст. Иначе съм скептичен към тези, които казват, че са ги възпитавали в Бог знае какъв дух. Бяхме здрави българи, такива сме си и сега. Тачим си корените. - Аз съм малко след „Бийтълс“. По-скоро поколението на брат ми Евтим, който е 6 години по-голям, ги слушаха. Когато аз започнах да слушам музика и да се уча да свиря на китара, те бяха престанали да свирят. Във Варна и специално в училище „Кирил и Методий“, където бях до 7-и клас, и особено във Френската гимназия, не сме имали някакви особени ограничения. Бяхме си нормални младежи. - Аз изкарах нелека казарма – две пълни години в 53-ти мото-стрелкови полк в Грудово. Редник и после ефрейтор. На общо основание. - Ами откъде да знам. Обаче си изкарах две години без четири дни. А иначе това, за портрета, си е повече фолклор. Онова, което най-много тежеше в казармата, е времето. Две години са страшно много време, когато си на 19 г. Но казармата си беше и полезна. Спали сме на палатки и през февруари на полигона „Ново село“. Две години ставахме в 5 часа сутринта и много завиждахме на флота, които ставаха в 6 ч. Пращал ни е старшината да събираме дърва из едно поле, по което и клон няма. Нямахме вилици и ножове. Две години съм ял с лъжица. Като стари кучета имахме по една вилица, която сгъвахме на две и тя стоеше в джоба на куртката, докато се счупи от огъването. И независимо че бяхме градски деца, бързо научихме, че мама и тате ги няма и трябва да се оправяме сами. - Така се стекоха нещата, че тъкмо когато завърших право в Софийския университет, станаха големите промени в България. Аз тъкмо бях станал докторант. Бяха започнали да ми дават да водя и групи. По-младите преподаватели от нашата катедра бяхме направили група и изготвихме проект за конституция. Той даже беше публикуван. Забелязаха ме и за известно време ми предложиха работа в президентството. Тъкмо Желев беше станал държавен глава. След това известно време бях в Министерството на отбраната – 8-9 месеца, когато Митко Луджев стана първият цивилен министър. - Да, но това си беше по-скоро администрация. Но наистина стана случайно, а не заради семейна биография. Моите баба и дядо по майчина линия са били тормозени след 9 септември, защото дядо ми е бил секретар на общината. Бил е по-скоро техническо лице. Но са били изселени от Малко Търново и после са ги държали без работа. Другите ми баба и дядо пък и двамата бяха комунисти. Та аз нямам семейна идеологическа обремененост. Имам дясно мислене, защото считам, че когато обществата силно заложат на равенството, хората престават да имат амбиция и се заличава индивидуалността на отделния човек. Аз например не мога да рисувам като покойния Светлин Русев. Допускам пък, че друг пък не е толкова добър юрист като мен. Трети е калпав инженер, а четвърти – отличен шофьор. Пети пък го мързи да стане от леглото. Защо всички те трябва да имат поравно? - Митко Луджев беше по това време вицепремиер, беше ни харесал няколко момчета от президентството и после ни взе в Министерството на отбраната. А Кюлев и ген. Гоцев ги познавам покрай моята адвокатска дейност. По едно време бяхме адвокати на една от банките на Кюлев. Гоцев пък беше консултант на дружество, на което водехме дела. Не го познавам в професионалната му дейност, но като човек ми е правел впечатление на стабилен и почтен. - Да, донякъде случайно. Когато царят се върна през пролетта на 2001 година, мои колеги вече бяха свързани с неговия проект НДСВ. Не знам дали помните, но първият опит да се регистрира такава партия беше неуспешен. Съдиите от Софийския градски съд имаха своите основания за отказ, ако трябва да бъда честен. Но оттук се надигна подозрение, че Иван Костов няма да допусне друг играч на парламентарните избори. Така колегите ми Пламен Панайотов, Герджиков, Жоро Петканов, лека му пръст, и други се събрахме и измислихме как да направим коалиция от две партии. Отново нещата се случиха през експертиза. Помогнахме, за да може НДСВ да се яви на изборите. Царят ни хареса и ни даде писта, но истината е, че той спечели изборите, не ние. Ние само се возихме на колата. - Да, първите четири години бях в парламента. Бях председател на Комисията по европейска интеграция. Доста неща свършихме по синхронизиране на българското законодателство с правото на ЕС. След вторите избори вече царят ми предложи да стана вицепремиер и министър на образованието. Аз се съгласих и съм му благодарен за този шанс. Мисля, че не съм се изложил. - Ами аз съм си такъв. За „готин“ не мога да кажа, но когато съм бил на някаква позиция, не се променям. Не съм от тези, които, като станат началници – и не можеш да го познаеш. - Мисля, че и повечето учители оцениха това, което направихме. А със стачката нещата са по-сложни. Учителите са като цяло подценено съсловие, а всъщност са гръбнакът на интелигенцията. Професията загуби престиж през годините на промени, учениците също позагубиха респект и уважение към учителите. Това се дължи на кризата на авторитетите и на кризата на семейството. А качественото преподаване е тежък труд. Аз преподавам от трийсетина години и мога да потвърдя, че то си е непрестанен моноспектакъл. - Нашият спор никога не е бил с учителите. Той беше с профсъюзите – те живеят от конфликта, когато излязат и направят панаир. - Каквото и да съм правил, откакто съм в публичния живот, вижданията ми винаги са били едни и същи. И тогава, и сега считам, че в образованието трябва да се вложат много повече пари. Разбира се, срещу качество. - Нямам конкретни политически амбиции. Занимавам се основно с университетската си работа и с кантората. Преподаване и практикуване на право – това правя цял живот. Признавам, че напоследък ме влече да пиша. Ако питате от какъв зор, няма зор. Приятно ми е да пиша. Преди няколко години написах „Да обичаш на инат“ – книга с няколко политически есета. След това написах книга с разкази. Иска ми се да напиша и роман. Даже  съм го скицирал. - Многоженството в България все още е забранено, така че за да се ожениш пак, първо трябва да се разведеш. С първата ми съпруга Анелия се познаваме от гимназията. И се бяхме поуморили. Живи хора сме. Имаме две чудесни деца и чудесни отношения. - Те са големи. Силвана защити докторат във Франция по невронауки и работи в Нюйоркския университет. Общо взето, занимава се с мозъци – изследва причините за заболявания като паркинсон и алцхаймер. Учен е в буквалния смисъл на думата. Калина завърши психология в Софийския университет и магистратура в Лайден, Холандия. Прибра се в България и работи за една компания. - На 3 септември ще стане на 5. Обаче върви доста висок. Носи дрехи за 7-8-годишен. - Ами ние се запознахме пак благодарение на царя. През 2001 година и двамата станахме депутати. Срещнахме се и работата се разви. И двамата имахме предишни бракове. Разведохме се, оженихме се. Мисля, че сме много добро семейство. - Аз свиря, но рядко. Родителите ми не бяха от тези болезнено амбициозните, но вкъщи имахме пиано и майка ми ме записа на уроци. Ходех в Дома на флота във Варна 2-3 години. Вероятно имам някакъв музикален усет, но не мисля, че имам истински талант. - Милена. И мисля, че това й харесва. Омъжила се е и е родила много млада, на 20 години. Самата тя казва, че първия път не е могла да се наслади на майчинството и на всички тия неща, защото едновременно е учила и работила. Докато сега може и затова мисля, че наистина й харесва. -  В сравнително добра форма съм главно защото съм много дисциплиниран. Като знам, че трябва да стана в 6 ч., ставам в 6 ч. Не се излежавам. А и съм сравнително умерен човек. Обичам да се гмуркам, да стрелям с харпун. Обичам ветроходство, платната, да хванеш вятъра. Това е историята на придвижването, въпреки че яхта стана мръсна дума. Асоциира се с мутри, които се поливат с шампанско и се замерват с хайвер. - Имам трети дан по киокушинкай. Но не тренирам активно. Само вкъщи, за мен си. Играем тенис в неделя – нещо като професорско каре: Огнян Герджиков, Пламен Панайотов и Борислав Великов. А, забравих да кажа, че и много ходя пеша. Сподели:", "date": "2018.09.29", "title": "Даниел Вълчев пред ПИК и \"Ретро\": Димитър Луджев ме покани в Министерство на отбраната, а на Кюлев бях адвокат (УНИКАЛНИ СНИМКИ)"}
{"url": "https://pik.bg/%D0%B4%D1%80%D1%83%D0%B3%D0%B0%D1%80%D1%8E-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B8%D0%B2%D0%B3%D0%B0-%D0%BD%D0%B5-%D1%81%D0%BC%D0%B5-%D0%B1%D0%B8%D0%BB%D0%B8-%D1%80%D0%B0%D0%B7%D0%B5%D0%B4%D0%B8%D0%BD%D0%B5%D0%BD%D0%B8-%D0%BC%D0%BD%D0%BE%D0%B3%D0%BE-%D0%B2%D0%B8-%D0%B5-%D0%BA%D1%8A%D1%81-%D1%89%D1%83%D1%80%D0%B2%D0%B0%D0%BB%D1%8A%D1%82-%D0%BE%D1%81%D0%B2%D0%B5%D0%BD-%D1%80%D0%B5%D0%B7%D0%B8%D0%BB%D0%BD%D0%B0%D1%82%D0%B0-%D1%81%D0%B8--news784592.html", "text": "Ако е имало срам за България, в последните тридесетина години, то той беше тази вечер. В \"обръщението към нацията\", което нито беше обръщение, нито нацията имаше някакво желание да го чуе. Народопсихологията не познава този ушат фелдфебел, нацията си не познава, обръщения тръгнал да ми прави. Първом, другарю \"президент\" - ние нивга не сме били \"разединени\". Трябва да са ви го обяснили - ама нали сте все некадърници там, из президентството... Ние може да се караме, но това не значи, че се мразим. Даже напротив. Има изследвания за темперамента на южните и северните нации, характери, възприятия, светоглед - такива неща. Барем италиански и испански филми не сте ли гледали нявга. И френски, де. Южняците сме друга бира, темперамент, страсти... Главите ни са други, другарю \"президент\", главите. Вий как тъй, от язденето на мигове, ръгнахте да яздите нации? Че много ви е къс щурвалът. Освен резилната си наложница, други комай не впечатлявате. И хайде да не ни пробутвате поредната си евтина скалъпка от \"професори\" с изпопадали челюсти. България се нуждае от прогонените от вас и вашата \"партия\". Не си позволявайте да препикавате нивите на българите - те знаят, че за нивите е нужен дъжд. Крепете си увисналите дръзновения в прилежащата канализация. Благодарим ви, другарю \"президент\". Дъждът го оставете на нас. Сподели:", "date": "2018.09.29", "title": "Другарю \"президент\", нивга не сме били \"разединени\". Много ви е къс щурвалът. Освен резилната си наложница, другиго не впечатлявате"}
{"url": "https://pik.bg/%D1%80%D0%BE%D0%B4-%D1%81%D1%82%D1%8E%D0%B0%D1%80%D1%82-%D1%81-30-%D0%B8-%D1%81%D1%82%D1%83%D0%B4%D0%B8%D0%B5%D0%BD-%D0%B0%D0%BB%D0%B1%D1%83%D0%BC-news784511.html", "text": "Род Стюарт издаде 30-ия си студиен албум - \"Blood Red Roses\", като някои от най-хубавите песни в него са в характерния му носталгичен стил, предаде Асошиейтед прес, цитирана от БТА. \"Farewell\" отдава почит на приятел с трогателна мелодия и спомени за младостта им в Лондон. \"Honey Gold\" e със стремителни китари и ясен глас, с който Стюарт възпява \"светска жена\". \"Julia\" е много нежна. Има и по-живи мелодии, като вдъхновената от \"Мотаун\" \"Rest of my Life\". Повечето песни са написани от самия Род Стюарт и Кевин Савигар, с когото работи отдавна. Характерният за Род Стюарт дрезгав глас е малко по-кадифен. Кървавочервените рози в заглавието всъщност са китоловен термин, но албумът е като излязъл от цветарски магазин. Сподели:", "date": "2018.09.29", "title": "Род Стюарт с 30-и студиен албум"}
{"url": "https://pik.bg/%D0%B5%D1%81%D0%B5%D0%BD%D1%82%D0%B0-%D1%81%D0%B5-%D0%B7%D0%B0%D1%82%D0%BE%D0%BF%D0%BB%D1%8F-%D0%BE%D0%B1%D0%BB%D0%B0%D1%86%D0%B8-%D0%B8-%D0%B4%D1%8A%D0%B6%D0%B4-%D0%BD%D0%B8-%D0%BE%D1%87%D0%B0%D0%BA%D0%B2%D0%B0%D1%82-%D0%B4%D0%BD%D0%B5%D1%81-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-24-%D0%B3%D1%80%D0%B0%D0%B4%D1%83%D1%81%D0%B0-news784498.html", "text": "Облачно време ни очаква днес. Още преди обяд слабите валежи ще обхванат Южна и Източна България. Без валежи ще се задържи в Северозападна България и по поречието на река Дунав, където ще има по-значителни разкъсвания на облачността. Постепенно през деня вятърът ще се ориентира от североизток и до вечерта ще се усили, особено в Източна България. Максималните температури ще бъдат между 19° и 24°. Такава е прогнозата за времето на Националния институт по метеорология и хидрология при БАН. Над Черноморието ще преобладава облачно време и на много места ще превалява слаб дъжд. Вятърът ще се ориентира от североизток и до вечерта ще се усили. Максимални температури на въздуха и морската вода: 21°-22°. Вълнението на морето ще бъде 2-3 бала с тенденция на усилване след обяд и вечерта. Над планините облачността ще е значителна. На много места ще превалява слаб дъжд. Ще духа умерен и временно силен юг-югозападен, в ниските части – североизточен вятър. Максимална температура на височина 1200 метра около 14°, на 2000 метра – около 7°. В неделя и понеделник ще преобладава облачно време и на места, повече в югоизточната половина от страната, ще има валежи от дъжд. Има условия в отделни райони да бъдат значителни. В западната половина ще духа слаб до умерен източен вятър, в източната - умерен, временно силен, североизточен. Преобладаващите минимални температури ще са между 7° и 12°, максималните - между 15° и 20°. Във вторник вероятността за валежи чувствително намалява. Облачността ще е разкъсана. Вятърът ще отслабне, в отделни райони временно и ще стихва. Дневните температури ще се повишат. Сподели:", "date": "2018.09.29", "title": "ЕСЕНТА СЕ ЗАТОПЛЯ! Облаци и дъжд ни очакват днес, температурите скачат до 24 градуса"}
{"url": "https://pik.bg/%D0%B2%D0%B0%D0%B6%D0%BD%D0%BE-%D1%80%D0%B5%D0%BC%D0%BE%D0%BD%D1%82-%D0%BF%D1%80%D0%BE%D0%BC%D0%B5%D0%BD%D1%8F-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news784514.html", "text": "Изграждане на канализация в участъка на ул. \"Иван Вазов\" от бул. \"Васил Левски\" до ул. \"Георги Раковски\" ще промени организацията на движението в района. Това съобщиха от пресцентъра на Столична община. От 00.00 часа на 2 октомври 2018 г. до 24.00 часа на 19 ноември 2018 г. се забраняват влизането, престоят и паркирането на пътни превозни средства по ул. \"Иван Вазов\" в участъка от ул. \"Цар Иван Шишман\" до ул. \"6-ти септември\". За същото време се закриват местата за почасово платено паркиране и изместване на местата за паркиране \"служебен абонамент\" по ул. \"Иван Вазов\" в участъка от по ул. \"Иван Вазов\" в участъка от ул. \"Цар Иван Шишман\" до ул. \"6-ти септември\". Сподели:", "date": "2018.09.29", "title": "ВАЖНО! Ремонт променя движението в центъра на София"}
{"url": "https://pik.bg/%D1%80%D0%B0%D0%B9%D0%BD%D0%B0-%D0%BA%D0%B0%D0%B1%D0%B0%D0%B8%D0%B2%D0%B0%D0%BD%D1%81%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D1%89%D0%B8%D0%BD%D0%B0%D1%82%D0%B0-%D0%BC%D0%B8-%D0%B4%D0%B0%D0%B2%D0%B0-%D1%81%D0%B8%D0%BB%D0%B8-news784329.html", "text": "В България са най-добрите ми приятели. Българщината ми дава сили. Това каза пред камерата на БНТ оперната прима Райна Кабаиванска. Дамата, която е почетен гражданин на Бургас, сподели, че никога не е имала мании и не съм роб на завистта. На въпроса кое е качеството, с което се гордее най-много, тя отговори веднага, че е българщината. „Ние сме малък и беден народ. Това ни дава голяма сила. Аз съм женена за италианец. Моята дъщеря е наполовина италианка и аз виждам българщината колко й помага, колко е целенасочена, дисциплинирана като майка си и строга към децата си. Тя не се оплаква и не се глези като италианците“, разказва най-известната бургазлийка. „Моите приятели са много малко, но аз вярвам и разчитам на тях. В България са най-добрите ми приятели“, споделя тя. „Имах един колега тенор, който имаше географска карта в къщата си и на нея слагаше знаци, където пеят неговите съперници. Трябва да си роб на завистта. Слава Богу нямам такива недостатъци, но в артистичните среди това е почти логично“, коментира оперната прима. „Успехът на хора като нея, се дължи на подкрепата в семейството. Тя много говори за това в лицето на мъжа й“, каза журналистът Люба Пашова. Цялото й интервю с Райна Кабаиванска ще бъде излъчено в „Извън играта“ утре от 18 часа. Сподели:", "date": "2018.09.29", "title": "Райна Кабаиванска: Българщината ми дава сили"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D1%82%D0%B5%D0%B7%D0%B8-4-%D1%80%D0%B5%D0%BF%D0%BB%D0%B8%D0%BA%D0%B8-%D0%B4%D0%BE%D0%BA%D0%B0%D0%B7%D0%B2%D0%B0%D1%82-%D1%87%D0%B5-%D0%BD%D0%B5-%D1%81%D1%82%D0%B0%D0%B2%D0%B0-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news784247.html", "text": "Всички знаем, че многото приказки обикновено са празни и не значат кой знае какво. За съжаление така се случва и в секса - който говори много, върши малко работа или... има малка работа.  Ето защо под завивките е по-добре да се действа, отколкото да се философства. 1. „От мен никоя не се е оплакала“ Може и така да е, но това не означава, че са добри. Пък и повечето жени се опитваме да бъдем тактични, защото знаем какво е за егото на мъжа да се оплачем от сексуалните му способности. Друг вариант пък е, напротив, доста жени да са се оплакали, но господинът да се опитва да убеди себе си и вас, че това не е така... В крайна сметка това си е чисто комплесарско поведение. 2. „Всеки знае, че порното не е като истинския секс“ Не отричаме, че там нещата са дооооста преувеличени и всичко се свежда до самия акт, но тази фраза показва, че мъжът няма особена фантазия и умения в леглото и обикновено всичко се свежда до една поза в рамките на 5-6 минути и това според него си е върховно постижение. С една дума – бягайте! 3. „Повечето жени не харесват секса“ Моля? Нищо подобно, по-скоро би трябвало да каже: „Повечето жени не харесват секса с мен“ и това е така по простата причина, че не знаят как да задоволят една жена. Надали ще успеят да задоволят и вас, така че по-добре не опитвайте. 4. „Всички жени са еднакви“ Или подобни фрази със същия смисъл, които слагат всички представителки на нежния пол под общ знаменател... Това разкрива несигурност, ниско самочувствие, неспособност за нормално общуване с другия пол и разбира се никакви върховни постижения в секса (бъдете сигурни). Като цяло не си заслужава да се занимавате с такъв озлобен индивид изобщо, без значение дали сексуално или чисто приятелски, пише Една. Сподели:", "date": "2018.09.29", "title": "САМО ЗА ЖЕНИ! Тези 4 реплики доказват, че не става в леглото"}
{"url": "https://pik.bg/%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-%D0%BD%D0%B0-%D0%BD%D0%B0%D1%82%D0%BE-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%B2-%D0%BF%D0%BE%D0%BB%D1%88%D0%B0-news784515.html", "text": "Двамата се срещнаха в сградата на министерството на отбраната във Варшава. Комитетът ще обсъжда готовността, способността за реакция и модернизацията на силите на алианса, както и насоки за бъдещите военни учения. Такива срещи се провеждат три пъти годишно. Този път това става във Варшава, за да бъде отбелязана 100-годишнината от създаването на независимата полска армия. Следващият месец Норвегия и Исландия ще бъдат домакини на учението \"Традънт Джанкчър 18\" с 40 000 участници, 130 самолета и 70 морски съда от над 30 страни. Полският министър на отбраната Мариуш Блашчак разговаря с шефа на военния комитет на НАТО Стюарт Пийч в навечерието на срещата на военните лидери на 29-те страни членки на алианса, която ще се състои в полската столица през уикенда, предаде БТА, цитирайки АП. Сподели:", "date": "2018.09.29", "title": "Военните лидери на НАТО ще се срещнат в Полша"}
{"url": "https://pik.bg/%D1%81%D0%B0%D0%BC%D0%BE-%D0%B7%D0%B0-%D0%B1%D0%BE%D0%B3%D0%B0%D1%82%D0%B8-%D0%BF%D1%80%D0%B8%D0%BD%D1%86%D0%B5%D1%81%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BD%D0%B0%D0%B9-%D1%81%D0%BA%D1%8A%D0%BF%D0%B8%D1%82%D0%B5-%D0%BE%D0%B1%D1%83%D0%B2%D0%BA%D0%B8-%D0%BD%D0%B0-%D1%81%D0%B2%D0%B5%D1%82%D0%B0-%D0%B0-%D1%86%D0%B5%D0%BD%D0%B0%D1%82%D0%B0-%D0%B5-news784489.html", "text": "Продават токчета за 17 млн. долара на изложение в Дубай. Ръчно изработените уникати са част от колекция на най-скъпите обувки за жени в света. Изящните токчета, наречени с името „Passion diamond“, са изработени от златен лак и коприна. По тях са наредени общо 236 скъпоценни камъка, както и два 15-каратови диаманта. Макетът на скъпите обувки ще бъде разгледан от над 50 VIP клиенти на единственият в света седемзвезден хотел – „Бурдж ал Араб“, намиращ се в Дубай. Ще бъдат изработени специално за този, който си ги поръча. Златните токчета са част от луксозните модели на Jada Dubai, чиито цени надвишават 27 000 долара, предава тялото.бг. „Проектираме обувки само с диаманти. За стартирането на втората ни колекция искахме да създадем уникален чифт в света, с много редки диаманти“, коментираха от бранда и уточниха, че са се ориентирали предимно към пазара в Дубай, където има доста заможни хора, които биха си позволили подобна покупка. Сподели:", "date": "2018.09.29", "title": "САМО ЗА БОГАТИ ПРИНЦЕСИ! Продават най-скъпите обувки на света, а цената е..."}
{"url": "https://pik.bg/%D0%B3%D0%BE%D1%80%D0%B5%D1%89-%D1%81%D0%BB%D1%83%D1%85-%D0%B1%D0%BE%D1%8F%D0%B4%D0%B8%D1%81%D0%B2%D0%B0-%D0%BB%D0%B8-%D1%81%D0%B8-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D1%80%D0%B0%D1%87%D0%BA%D0%BE%D0%B2-%D0%BA%D0%BE%D1%81%D0%B0%D1%82%D0%B0-news784401.html", "text": "46-годишният комик Димитър Рачков, който побеля от мъка по Мария Игнатова, е започнал да боядисва косата си в гарваново черно. Докато бе разделен за няколко месеца с господарката на ефира и сърцето си, косата на актьора бързо се прошари. Рачков дори бе започнал да губи косата си от двете страни на челото. Старата визия на Митко е увековечена в последните епизоди на комедийния сериал „Полицаите от края на града“, заснети през пролетта. Тогава Митко и Мария все още бяха скарани, а комикът брилянтно се превъплъти в ролята на добродушния, но непохватен полицай Ангел Господинов. Мъката по Мария срути Рачков, а тъгата по нея се отрази видимо на визията му, пише седмичник. Звездната двойка взаимно се избягваше на служебните партита и никога не присъстваха на един и същ купон. Няколко месеца след снимките на полицейския сериал и след повторното събиране на двойката, екранният и житейският тандем се завърна като тандем в новия сезон на „Господари на ефира“. Сподели:", "date": "2018.09.29", "title": "ГОРЕЩ СЛУХ: Боядисва ли си наистина Рачков косата?"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%B8%D1%81%D0%B5%D1%80-%D0%BF%D0%B5%D1%82%D0%BA%D0%BE%D0%B2-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%B4%D0%BE%D0%BC%D0%B0-%D0%B7%D0%B0-%D1%81%D1%82%D0%B0%D1%80%D0%B8-%D1%85%D0%BE%D1%80%D0%B0-%D0%B2-%D0%B5%D1%82%D1%80%D0%BE%D0%BF%D0%BE%D0%BB%D0%B5-news784473.html", "text": "Министърът на труда и социалната политика Бисер Петков ще посети Дома за стари хора в община Етрополе на 1 октомври от 10,30 часа, съобщиха от пресцентъра на социалното министерство. Поводът за посещението е честването на Международния ден на възрастните хора, който традиционно се отбелязва на тази дата. Сподели:", "date": "2018.09.29", "title": "Министър Бисер Петков ще посети Дома за стари хора в Етрополе"}
{"url": "https://pik.bg/%D0%BE%D0%BF%D0%B0%D1%81%D0%BD%D0%BE-%D0%B2%D1%80%D0%B5%D0%BC%D0%B5-%D1%83%D1%80%D0%B0%D0%B3%D0%B0%D0%BD%D0%BD%D0%B8-%D0%B2%D0%B5%D1%82%D1%80%D0%BE%D0%B2%D0%B5-%D0%B2%D1%80%D1%8A%D1%85%D0%BB%D0%B5%D1%82%D1%8F%D1%85%D0%B0-%D1%82%D1%83%D1%80%D1%86%D0%B8%D1%8F-%D0%B8-%D0%B3%D1%8A%D1%80%D1%86%D0%B8%D1%8F-news784470.html", "text": "Заради силно влошеното време и ураганните ветрове, които връхлетяха Турция и Гърция, редица рейсове на фериботи в Мраморно и Егейско море бяха отменени и анулираха курсове на \"морските автобуси\" в Истанбул, съобщи телевизия СиЕнЕн-Тюрк. В Гърция се очаква циклонът \"Ксенофон\" да прерасне в още по-силна буря в следващите часове. Гърция се готви за нова вълна от лошо време, след като днес временно отслабване на вятъра позволи да бъдат възстановени повечето от фериботните връзки след двудневно прекъсване. В цялата страна са обявени кодове – жълт и оранжев, заради вятъра и силните гръмотевични бури. Най-опасно ще е в южната част. Очаква се до края на деня, най-късно утре, циклонът да достигне мощта на ураган от първа степен от общо 5 степени, което означава скорост на вятъра над 120 км/ч. Възможни са пориви и до 200 км/ч и вълни до 11 метра. Очакват се и изключително проливни валежи. На места са възможни между 200 и 300 л/кв.м. От българското външно министерство предупреждават сънародниците ни, които са в района на бурята да бъдат особено предпазливи. Сподели:", "date": "2018.09.29", "title": "ОПАСНО ВРЕМЕ! Ураганни ветрове връхлетяха Турция и Гърция"}
{"url": "https://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%B7%D0%B0%D1%89%D0%BE-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%BE%D0%BF%D1%83%D1%81%D0%BA%D0%B0%D1%82%D0%B5-%D0%B7%D0%B0%D0%BA%D1%83%D1%81%D0%BA%D0%B0%D1%82%D0%B0-news784483.html", "text": "Закуската е най-важното хранене за деня, но голяма част от нас го пропускат. Основната причина за това е, че някои хора стават твърде късно и нямат време да минат през банята, камо ли да хапнат. Пропускането на закуската 1-2 пъти е допустимо, но когато стане всеки ден, не е полезно за организма. В социалните мрежи има спорове за това дали трябва да закусваме или не. Лекарите и специалистите по хранене обаче са категорични, че закуската не бива да се подминава. Те уточняват, че за да е здравословна и балансирана, сутрин трябва да приемаме плодове и зеленчуци, белтъчини и пълнозърнести култури, пише тялото.бг. Ето няколко основни причини, поради които не бива да пропускаме закуската: Дава ни енергия Между 6 и 8 часа, а понякога и повече, ние спим и тялото ни не получава никаква храна. След като се събудим, се нуждаем от енергия и трябва да си я набавим чрез закуската. Когато тя липсва, стомахът ни е празен и може да се раздразни от кафето, което сме изпили, за да сме по-свежи. Закуската трябва да даде на тялото витамини, минерали и други микроелементи, които му дават сили до идването на обяда. Предпазва от преяждане Ако не закусите, има риск да прекалите с яденето на обяд, защото сте много гладни и искате да си наваксате пропуснатото. Ако хапнете мюсли или плодове на закуска, на обяд може и да нямате нужда от нещо сладко. По думите на лекарите, здравословният навик да закусвате предотвратява тъпченето в останалата част на деня. Подобрява мисловната дейност и концентрацията Ако всяка сутрин ставате в последния момент и нямате време за вкусна закуска, отивате на работа разконцентрирани и нямате желание за нищо. Това не бива да се случва. По-добре си легнете навреме, за да се наспите и да имате време да закусите. Балансираното хранене сутрин има и друго предимство – подобрява работата на мозъка. Повдига настроението Изследвания показват, че хората, които не закусват, са с по-лошо настроение и се държат негативно с обкръжението си, в сравнение с тези, които са отделили време за похапване сутринта. Сподели:", "date": "2018.09.29", "title": "Полезно! Защо не трябва да пропускате закуската"}
{"url": "https://pik.bg/%D0%BE%D1%82%D0%BD%D0%BE%D0%B2%D0%BE-%D0%B7%D0%B0%D0%B5%D0%B4%D0%BD%D0%BE-%D0%BF%D0%B0%D0%BC%D0%B5%D0%BB%D0%B0-%D0%B0%D0%BD%D0%B4%D0%B5%D1%80%D1%81%D1%8A%D0%BD-%D1%81%D0%B5-%D0%B2%D1%8A%D1%80%D0%BD%D0%B0-%D0%BF%D1%80%D0%B8-%D1%80%D0%B0%D0%BC%D0%B8-%D1%81%D0%BD%D0%B8%D0%BC%D0%BA%D0%B0-news784500.html", "text": "Памела Андерсън и Адил Рами са отново заедно! Легендарната спасителка на плажа беше засечена от папараци да излиза от ресторант в Париж заедно с футболиста. Двамата изглеждаха много щастливи. 51-годишната актриса беше избрала много разголена рокля, която показваше пищния й бюст. Преди няколко седмици Памела обяви, че се разделя с Адил, след като той предложил да се оженят. Красавицата реалистично отговорила, че разликата им в годините е огромна, но 32-годишният французин настоявал. Сподели:", "date": "2018.09.29", "title": "ОТНОВО ЗАЕДНО! Памела Андерсън се върна при Рами (СНИМКА)"}
{"url": "https://pik.bg/%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B1%D1%83%D0%B4%D0%B8%D1%81%D1%82%D0%BA%D0%B8-%D0%B3%D1%83%D1%80%D1%83-%D0%B2-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-news784484.html", "text": "71-годишният Ринпоче е обожаван от милиони заради книгата си \"Тибетска книга за живота и смъртта\", която беше продадена в над 3 млн. екземпляра. Той е автор на още десетки произведения на будистката организация Ригпа. Оказва се обаче, че този на пръв поглед съвършен духовен лидер има доста тъмни тайни. Тибетският учител се е обградил с цял харем от красиви млади жени, които той изтезава чрез \"сексуално и емоционално насилие\". Той имал доста извратени желания от робините си, сред които да чистят задните му части. Ринпоче също така ги заблуждавал, че сексът без презерватив е път към просвещение. Според разкритията, направени от властите, голяма част от жените на будисткия учител са били подложени на \"сериозно физическо сексуално и емоционално насилие\". Твърденията срещу Ринпоче, макар и шокиращи за някои, не са нищо ново. Още от 1994 г. той е постоянно обект на разследвания заради сексуални посегателства. Още тогава гуруто стига до извънсъдебно споразумение с една от последователките си, която го обвинява, че е използвал влиянието си над нея, за да я принуди да имат сексуална връзка. Разкритията, които сега излизат срещу Ринпоче, са следствия на дългогодишно разследване срещу него. От 2014 г. до сега излизат все повече шокиращи факти за начина, по който духовният учител се възползва от властта, която има над последователите си. Най-известният будистки гуру след Далай Лама - Согиал Ринпоче, беше обвинен, че е изнасилвал свои последователки и че си има цял харем с жени, пише в. \"Дейли мейл\", цитира в. \"Телеграф\". Сподели:", "date": "2018.09.29", "title": "Обвиниха будистки гуру в изнасилване"}
{"url": "https://pik.bg/%D0%B6%D0%B8%D0%B7%D0%B5%D0%BB-%D0%B1%D1%8E%D0%BD%D0%B4%D1%85%D0%B5%D0%BD-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B8%D1%81%D0%BA%D0%B0%D1%85-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D1%8F-news784472.html", "text": "Бразилският модел Жизел Бюндхен разкри подробности за личния си живот в новите си мемоари \"Лекции: Моят път към смисъла на живота\", които скоро ще излязат. В тях тя проговаря за първите пристъпи на паника, които са започнали да се случват преди 15 години. В началото на кариерата й като модел и в крайна сметка са довели да мисли за самоубийство. Книгата разказва и за връзката й с актьора Леонардо ди Каприо. \"Наистина размишлявах за това, че ако скоча от балкона, всичко най-накрая ще свърши и няма да се притеснявам за моя свят, който постоянно се смалява. Мислех, че всичко около мен може да ме убие. Първо това бяха самолетите, асансьорите, тунели, хотели, ателиета и коли. Накрая се страхувах дори от апартамента си. Той се превърна за мен в клетка, чувствах се като животно в плен и не можех да дишам нормално. Мислех, че би било по-лесно, ако просто скоча“, разказва тя за Пийпъл и добавя, че лекарите са спасили живота й. „Пушех, пиех по бутилка вино и три кафета на ден, а после се отказах от всичко това за един ден“, казва Жизел, която сега изживява семейна идилия със своя съпруг Том Брейди и двете си деца. Сподели:", "date": "2018.09.29", "title": "Жизел Бюндхен с шокиращо признание: Исках да се самоубия"}
{"url": "https://pik.bg/%D1%84%D0%B5%D0%B9%D1%81%D0%B1%D1%83%D0%BA-%D0%B5-%D1%83%D1%81%D1%82%D0%B0%D0%BD%D0%BE%D0%B2%D0%B8%D0%BB-%D0%BF%D1%80%D0%BE%D0%B1%D0%B8%D0%B2-%D0%B2-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%B7%D0%B0%D1%81%D0%B5%D0%B3%D0%BD%D0%B0%D0%BB-50-%D0%BC%D0%B8%D0%BB%D0%B8%D0%BE%D0%BD%D0%B0-%D0%B0%D0%BA%D0%B0%D1%83%D0%BD%D1%82%D0%B0-news784510.html", "text": "Социалната мрежа „Фейсбук“ обяви в петък пробив в сигурността, който е можел да доведе до завземането на 50 милиона акаунта от хакери, пише \"Фокус\". Голямата социална мрежа каза, че е научила тази седмица на атаката, която позволява на хакерите да откраднат \"жетони за достъп\", еквивалентни на цифрови ключове, които им позволяват да имат достъп до акаунтите. \"Ясно е, че нападателите са използвали уязвимост в кода на Facebook\", заяви вицепрезидентът на продуктовия мениджмънт Гай Росен. \"Поправихме уязвимостта и информирахме правоприлагащите органи.\" Сподели:", "date": "2018.09.29", "title": "\"Фейсбук\" е установил пробив в сигурността, засегнал 50 милиона акаунта"}
{"url": "https://pik.bg/%D0%B7%D0%B0%D0%BA%D1%8A%D1%81%D0%B2%D0%B0%D0%BC%D0%B5-%D0%B7%D0%B0-%D0%B8%D0%BD%D0%B6%D0%B5%D0%BD%D0%B5%D1%80%D0%B8-news784403.html", "text": "Красимир Вълчев През следващите години и десетилетия ще има недостиг на специалисти във всички сектори и професии, като най-голям ще е недостигът в инженерно-техническите професионални направления или секторите, които в момента дават най-висока добавена стойност. Това каза в Пловдив образователният министър Красимир Вълчев. Той посочи, че ще се търсят също така учители и лекари, а в момента в системата на училищното образование има недостиг на специалисти по природни науки и математика. Днес все повече се забързва времето и необходимостта от индивидуализирани и специализирани знания, които дава висшето образование става все по-голяма, посочи министърът. Предизвикателствата пред системата на висшето образование са да допълни по ефективен начин микса от компетентности, които дава училището и да направи хората не само знаещи, но и творчески. Все по-малко висшето образование ще е основният източник на допълнителни знания и голямо значение ще имат уменията за учене и креативността. Днес в системата на висшето образование влизат деца, които са родени през 21 век, и които ще бъдат на пазара на труда и през 2050г. , когато голяма част от професиите няма да съществуват, а специалностите, по които учат, ще са се изчерпали. Предизвикателствата пред системата са организационни, каза министър Вълчев и посочи, че е важно да се преструктурира приемът на студенти към професионалните направления с очакван недостиг на пазара на труда, а това може да стане чрез системата на държавните висши училища. Ще имаме добро висше образование, ако днес университетите инвестират в преподаватели, защото те ще продължат да са основният фактор в процеса на образование. А предизвикателствата пред преподавателите ще са да накарат хората да учат през целия живот. Образователният министър присъства на откриването на новата академична година в Пловдивския университет \"Паисий Хилендарски\". Тази година за първи път прага на университета прекрачват 3900 първокурсници. Сподели:", "date": "2018.09.29", "title": "Закъсваме за инженери"}
{"url": "https://pik.bg/%D0%BC%D0%BE%D1%89%D0%B5%D0%BD-%D1%82%D0%B0%D0%B9%D1%84%D1%83%D0%BD-%D1%83%D0%B4%D0%B0%D1%80%D0%B8-%D0%BE%D1%81%D1%82%D1%80%D0%BE%D0%B2%D0%B8%D1%82%D0%B5-%D0%BE%D0%BA%D0%B8%D0%BD%D0%B0%D0%B2%D0%B0-%D0%B2-%D1%8F%D0%BF%D0%BE%D0%BD%D0%B8%D1%8F-news784546.html", "text": "Мощният тайфун „Трами“ удари островите Окинава и се насочва към големите японски острови, предава „Франс Прес“, цитирана от „Фокус“. Тайфунът, с пориви на вятъра от 216 километра в час в близост до „окото“, се очаква да достигне големите острови в Япония в неделя рано сутринта и да причини екстремни климатични условия в цялата страна в понеделник. Преди това рано днес стихията премина през островната група Окинава, където причини сериозни проблеми . Телевизионните кадри показаха клони, отчупени от дървета от силни ветрове, които блокираха главната улица в Наха, масивни вълни, разбиващи се на вълноломите на отдалечените острови в региона и проливен хоризонтален дъжд. Петима души са пострадали при инциденти, свързани с бурята в Окинава, но никой не е загинал, съобщиха местните власти. \"Броят може да се повиши, тъй като все още събираме информация - каза Мотоки Минеи, служител в службата за управление на бедствия на острова. - Настояваме нашите жители да останат бдителни до отминаването на тайфуна\". Около 600 души са евакуирани в убежища в Окинава. Електричеството е било прекъснато на повече от 121 000 домове, заяви обществената медия NHK. Най-малко 386 полета бяха анулирани предимно в Западна Япония. Метеорологичната агенция предупреди хората в Япония да бъдат нащрек за \"силни ветрове, високи вълни и силен дъжд\". Сподели:", "date": "2018.09.29", "title": "Мощен тайфун удари островите Окинава в Япония"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-30-%D1%81%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B8-%D1%86%D1%83%D0%BD%D0%B0%D0%BC%D0%B8-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D0%B2%D0%B8%D0%B4%D0%B5%D0%BE-news784554.html", "text": "Най-малко 30 души са загинали при вчерашното земетресение и последвалото го цунами в Индонезия, предадоха световните агенции, цитнирани от БТВ. На много места по крайбрежието има големи разрушения заради вълната. Драматични кадри, заснети от очевидци, обиколиха социалните мрежи и показват как вълните разрушават няколко сгради и наводняват голяма джамия. Съобщава се за много разрушени сгради. На място работят спасителни екипи. По-рано тази година серия от мощни земетресения удари Ломбок, убивайки повече от 550 души на ваканционния остров и съседния Сумбава. Сподели:", "date": "2018.09.29", "title": "Най-малко 30 са жертвите на земетресение и цунами в Индонезия (ВИДЕО)"}
{"url": "https://pik.bg/%D0%BF%D0%BE%D1%87%D0%B8%D1%82-%D0%BF%D1%80%D0%B0%D0%B7%D0%BD%D1%83%D0%B2%D0%B0%D0%BD%D0%B8%D1%8F%D1%82-%D0%B4%D0%BD%D0%B5%D1%81-%D1%81%D0%B2%D0%B5%D1%82%D0%B5%D1%86-%D0%B5-%D0%B5%D0%B4%D0%B8%D0%BD-%D0%BE%D1%82-%D1%81%D1%82%D1%8A%D0%BB%D0%B1%D0%BE%D0%B2%D0%B5%D1%82%D0%B5-%D0%BD%D0%B0-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%B8%D0%B5%D1%82%D0%BE-news784522.html", "text": "Жаден за духовен живот, на 18-годишна възраст Кириак се отправил за Йерусалим. След като се поклонил на Божия гроб и на всички други свети места, той постъпил в манастира на известен в онова време Божи човек на име Евстрогий, който му дал първите наставления в монашеския живот. След това Кириак отишъл при преподобни Евтимий Велики в палестниската пустиня. В него прозорливият отшелник Евтимий, видял бъдещ духовен великан. Обучил го в монашеските подвизи и го изпратил край реката Йордан при св. Герасим, около когото се били насъбрали много подвижници и по тоя начин се създала обширна обител. В тая обител той престоял девет години. След смъртта на преподобни Герасим Кириак се върнал отново в светата обител на преподобни Евтимий, гдето прекарал десет години в безмълвие. Подир това сменял местата на подвижничеството си, като бягал от човешка слава. Подвизавал се в манастирите на св. Харитон, като слушал с възхищение разкази за него, за неговото прославено подвижничество и чудотворство. Св. Кириак бил телесно едър и снажен. Такъв останал до дълбока старост въпреки строгия пост и всенощните бдения. В пустинята се хранел понякога само със сурови треви. Проявявал голяма ревност за православната вяра. Изобличавал еретиците. За себе си казвал, че откакто станал монах, слънцето не го е виждало никога да яде, нито да се гневи някому. Според устава на св. Харитон, монасите яли само веднъж на ден, и то подир залез слънце. Преподобни Кириак Отшелник бил велико светило и един от стълбовете на Православието. Проявил се като учител на монасите, лечител на болните, благ утешител на скърбящите. Дълго се подвизавал все за полза на мнозина, които обиквали отшелническия живот или само са търсели у него утеха и помощ. Починал в 408 г. в един от манастирите на св. Харитон на 107 години. Преподобни Кириак живял през четвъртия и в началото на петия век. Родил се в Коринт. Родителите му се казвали Йоан и Евдоксия. Баща му бил свещеник, а местният епископ Петър – негов сродник. Още от ранни години епископът го поставил за четец в съборната църква. Като изучавал Свещеното Писание, младият Кириак се чудел на Божия промисъл – как живият Бог прославял всички Свои верни служители и мъдро устроил спасението на човешкия род. Сподели:", "date": "2018.09.29", "title": "ПОЧИТ! Празнуваният днес светец е един от стълбовете на Православието"}
{"url": "https://pik.bg/%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0%D1%82%D0%B0-%D0%BE%D1%81%D1%82%D0%B0%D0%BD%D0%B0%D0%BB%D0%B8-%D0%B1%D0%B5%D0%B7-%D0%B4%D0%BE%D0%BC-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80%D0%B0-%D0%B2-%D0%B1%D0%BE%D0%B6%D1%83%D1%80%D0%B8%D1%89%D0%B5-%D1%89%D0%B5-%D0%BF%D0%BE%D0%BB%D1%83%D1%87%D0%B0%D1%82-%D0%BF%D0%BE-1-500-%D0%BB%D0%B2-%D0%BE%D1%82-%D0%BE%D0%B1%D1%89%D0%B8%D0%BD%D0%B0%D1%82%D0%B0-news784559.html", "text": "Семействата, които пострадаха при пожара в Божурище, ще получат по 1 500 лв. помощ от Общината. Това ще бъде решено на извънредна сесия в понеделник, съобщава сутрешният блок на БТВ. Ще бъде открита и дарителска сметка. Огънят, който взе живота на един човек, изпепели домовете на девет души. Пожарът унищожи напълно покрива и втория етаж на сградата. Блокът ще остане затворен за собствениците на апартаментите до понеделник, тъй като сградата е опасна. Ако сградата не подлежи на ремонт, тогава тя ще бъде разрушена, като семействата ще трябва да поемат разноските по разрушението. От общината обясниха пред нашия екип, че ще направят всичко възможно това да не се случва. Сподели:", "date": "2018.09.29", "title": "Семействата, останали без дом след пожара в Божурище, ще получат по 1 500 лв. от Общината"}
{"url": "https://pik.bg/%D1%82%D1%80%D0%B8-%D1%81%D1%82%D1%8A%D0%BF%D0%BA%D0%B8-%D0%BA%D0%B0%D0%BA-%D0%B4%D0%B0-%D1%81%D0%BB%D0%BE%D0%B6%D0%B8%D1%82%D0%B5-%D0%BA%D1%80%D0%B0%D0%B9-%D0%BD%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-news784521.html", "text": "Когато стигаме до разговор за раздяла, на преден план изникват трудни за взимане решения. Страхуваме се от реакцията на партньора, страхуваме се да погледнем в очите му като лош и жесток човек или сме свикнали да избягваме неприятни разговори. Коучът Джон Ким говори за три стъпки, които ще помогнат за приключването на връзката, пише тялото.бг. Когато се разделяме с някого винаги боли. Разбира се, да направиш това е много по-лесно след връзка продължила два месеца, отколкото такава, продължила 10 години. Но не е необходимо да се отлага моментът на раздялата с надеждата, че ще мине време и всичко ще бъде както преди. 1. Уверете се, че връзката е изчерпана Опитайте се да не действате под влиянието на емоциите. Отделете време да помислите, това е сериозно решение. Когато започнете важния разговор за края на връзката ви нека започне с: „Внимателно помислих над всичко...“. Да стане ясно, че е взето решение, а не заплаха. Ако смятате, че трябва да промените нещо, но не сте сигурни, че сте готови за раздяла – обсъдете проблема с психолог или друг подходящ специалист. Можете да говорите с приятелите си, но те не могат да бъдат безпристрастни, защото ви познават от дълго време. Сериозните въпроси трябва да бъдат обсъдени с неутрален човек, който е професионално запознат с психологията. Може би ще разберете, че не трябва да стигате до крайност. 2. Кажете на партньора си спокойно за решението Не се опитвайте да се разделяте без директна комуникация, не се ограничавайте до едно писмо на хартия или в електронната поща. Необходим е труден разговор, можете да го откажете само ако се страхувате за вашата сигурност. Това няма да бъде разговор в обичайния смисъл на думата, няма да има място за мнения, спорове и компромиси. Това не означава, че на събеседника не може да бъде дадено право на глас. Въпросът е, че сте взели решение и е категорично. Можете да разкажете за чувствата си, но след фразата „Взех решението да продължа сам/а“. Посочете ясно, че нищо не може да се промени, това не е прекъсване на връзката, а раздяла. 3. Не се замесвайте в спор за вашите отношения Вие взехте решение. Твърде късно е да се говори за това какво може да бъде коригирано и е безполезно да се търси виновен. Времето на обвиненията и караниците е приключило. Вероятно партньорът ще се опита да ви убеди, че не всичко е изгубено, ще припомня общи моменти, когато сте били щастливи. Ако се предадете в този момент, трудно ще прекратите връзката си. Партньорът вече няма да вярва в сериозността на вашите намерения. Оставете миналото в миналото, помислете за настоящето и бъдещето. Опитайте се да не позволите на партньора да спори за връзката, припомнете си, че сте взели окончателното решение. Боли, но ще се справите, човекът до вас – също. Нормално е да страдате, няма да бъде нормално да продължат страданията, които си причинявате един на друг. Вие правите това не само за себе си, но и за него/нея. Честното прекратяване на отношенията ще направи двете страни по-силни. Сподели:", "date": "2018.09.29", "title": "Три стъпки как да сложите край на връзката"}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-48-%D0%B6%D0%B5%D1%80%D1%82%D0%B2%D0%B8-%D0%B8-%D1%81%D1%82%D0%BE%D1%82%D0%B8%D1%86%D0%B8-%D1%80%D0%B0%D0%BD%D0%B5%D0%BD%D0%B8-%D0%B2-%D1%83%D0%B4%D0%B0%D1%80%D0%B5%D0%BD%D0%B8%D1%8F-%D0%BE%D1%82-%D1%86%D1%83%D0%BD%D0%B0%D0%BC%D0%B8-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D0%B9%D1%81%D0%BA%D0%B8-%D0%B3%D1%80%D0%B0%D0%B4-%D0%BF%D0%B0%D0%BB%D1%83-news784558.html", "text": "Най-малко 48 души са загинали в индонезийския град Палу, който беше ударен от цунами, обявиха от бедствената агенция на страната, предоставяйки за първи път конкретен брой на загинали след природното бедствие, предава „Франс Прес“, цитирана от „Фокус“ Агенцията поясни, че други 356 души са ранени, а вълните са били с височина от метър и половина. Сподели:", "date": "2018.09.29", "title": "Ужасяващо! Най-малко 48 жертви и стотици ранени в ударения от цунами индонезийски град Палу"}
{"url": "https://pik.bg/%D0%BE%D1%82%D0%BD%D0%BE%D1%81%D0%BD%D0%BE-%D0%B1%D0%BE%D0%BC%D0%B1%D0%B0%D1%82%D0%B0-%D1%81%D1%8A%D1%81-%D1%81%D0%B8%D0%BC%D0%BE%D0%BD-%D1%82%D0%B5%D0%B4%D0%B8-%D1%81%D0%B0%D0%BB%D0%BF%D0%B0%D1%80%D0%BE%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D0%B4%D1%83%D0%BC%D0%B8-news784383.html", "text": "Либерото на националния отбор Теодор Салпаров гостува в предаването \"От дузпа в тъч\" по Спортал ТВ. Опитният състезател се изказа скептично относно натурализирането на кубинския блокировач Робертланди Симон. Теди се върна и към \"бронзовото\" световно първенство в Япония през 2006 година. \"Симон е може би един от най-добрите центрове в света в момента, ще бъде от голяма полза на отбора, но смятам, че не е редно да натурализираме състезатели, защото дайте тогава да вземем още двама американци, двама бразилци и те да си играят, да стават световни и олимпийски шампиони. Темата е много деликатна. И в едното има правда, и в другото. Ако търсим резултат, такива хора биха помогнали със сигурност. По-добре да ги имаш, отколкот да ги нямаш. Друг е въпросът, че трябва да ощетим някой от нашите момчета за сметка на кубинеца. Нямам представа откъде тръгва тази идея. Вчера Георги Братоев ми звънна по телефона и ми каза. Беше шок за мен, защото не знаех. Чух го от него и после го прочетох в \"Спортал\", че Любо Ганев го е казал, че са задействали документите и ще го натурализират. Ако махнете двете водещи фигури на Италия - Зайцев и Хуанторена, спокойно ще ги бие и Камерун. Едно време по времето на Веласко бяха сила само с италианци. Изневиделица ми дойде този въпрос. Навсякъде го правят. Вилфредо Леон догодина ще играе за Полша, Леао, друг кубинец, ще играе за Бразилия. Правят го хората с цел успехи, но пак казвам, че ще ощетим нашите си момчета за сметка на други. Не знам дали е правилно. Дали ще почнем да бием всички наред, това е спорно\", довери Салпаров в \"От дузпа в тъч\". \"Дали е успешно представянето ни на Мондиал 2018? Със сигурност не можахме да покажем пълния потенциал на отбора, имахме много контузени състезатели. Трябва най-много да съжаляваме за първия мач с Иран във Варна и за последния срещу Канада. Това са двата ключови мача. Първият двубой с Иран можеше да ни отвори шанс за място във финалната шестица, на 90% щяхме да се класираме. Срещу Канада пък изпуснахме да сме седми в крайното класиране, което е загуба на точки за олимпийската квалификация. Срещу Иран ни е най-слабият мач откъм грешки. Ако сервирахме така, както трите дни в \"Арена Армеец\", щяхме да ги бием и във Варна. За съжаление точно в този ден не ни вървеше. Направихме 37 непредизвикани грешки, докато иранците направиха 18 или 19. Имахме поредица от 7-8 сбъркани сервиса поред. Класиране за финалната шестица, щеше да граничи за нас със златен медал. Виждате, че другите отбори са с пълни състави, виждате на какво ниво играят. Американците са страхотна машина, играят на топ ниво. Приличат ми на бразилците между 2003 и 2008 година. Със сигурност с Тодор Алексиев, Боян Йорданов, Матей Казийски, Цветан Соколов и Георги Братоев щяхме да имаме много по-големи шансове на това световно\", добави либерото. \"Първият бронзов медал през 2006 година е незабравим момент за мен. Отново зарадвахме България с медал в колективните спортове. Във волейбола световното първенство е турнирът с най-голяма конкуренция. На Олимпиада не е така. Взехме медал след това и на Световната купа през 2007 година. Оттам ни се отвори пътя към Пекин 2008. Медалът от европейското първенство през 2009 година също ми е много скъп. Незабравими моменти. Можем да съжаляваме за Олимпийските игри в Лондон през 2012 година, когато бяхме много близо до медал, но не съумяхме да го вземем. А бяхме по-близо до медалите, отколкото в Пекин. За такива моменти можем да съжаляваме\", каза още Теди. Той разказа и как на Олимпийските игри през 2008 година e бил бутнат от щеката на Неймар: \"Имаше една огромна игрална зала в Пекин, където спортистите можеха да разпускат. Играехме билярд и по едно време някой ме бутна с щеката от съседната маса. Беше Неймар, който тогава беше неизвестен за повечето футболни фенове. Един мой руски съотборник ми каза: \"Запомни това момче, ще стане голям футболист\". С Лео Меси и Агуеро пък се разминавахме в столовата\". Сподели:", "date": "2018.09.29", "title": "Относно \"бомбата\" със Симон! Теди Салпаров с разтърсващи думи"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%B0%D0%BA%D0%B2%D0%BE-%D0%B5-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%BF%D1%80%D0%B5%D0%BC%D0%B0%D0%B7%D0%B0%D0%BD%D0%BE%D1%82%D0%BE-%D0%BE%D1%82-%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B2%D1%80%D0%B0%D1%82%D0%B0-news784555.html", "text": "Тежко остава състоянието на ученика от Пазарджик, който беше затиснат от футболна врата. Медиците правят опити да го извадят от медикаментозната кома, съобщава Нова телевизия. Шести ден лекарите се борят за живота му. Злополуката става на футболно игрище в понеделник, малко след 17,30 ч. Момчето решило да се покатери върху футболната врата, но съоръжението се наклонило и затиснало детето. На място пристигтали спешни медици, които веднага го откарали в болница. Сподели:", "date": "2018.09.29", "title": "ОТ ПОСЛЕДНИТЕ МИНУТИ! Какво е състоянието на детето, премазаното от футболна врата"}
{"url": "https://pik.bg/%D0%BF%D0%BE-%D1%82%D1%8A%D0%BC%D0%BD%D0%B0-%D0%B4%D0%BE%D0%B1%D0%B0-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-%D0%B6%D0%B5%D0%BD%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news784574.html", "text": "47-годишна жена бе нападната и ограбена от неустановени на този етап нападатели в Благоевград. Не е пострадала тежко. Към 4 часа тази сутрин жената се прибирала към дома си от работа, на тъмна уличка в района на Националната хуманитарна гимназия е застигната от двама непознати. Единият я ударил по главата, а втория издърпал чантата й, след което избягали, съобщава БГНЕС. На викащата за помощ жена се притекли младеж и девойка, които извикали полиция и линейка. Пострадалата е транспортирана за МБАЛ-Благоевград, не са констатирани тежки наранявания от удара по главата, след което е дала показания пред полицаите от Първо РУП. В издърпаната от нападателите чанта е имало лични документи, телефон и пари. Пострадалата винаги по това време се прибирала от работа и никога не е имала проблеми. Още един подобен грабеж е извършен тази нощ в Благоевград. Сподели:", "date": "2018.09.29", "title": "ПО ТЪМНА ДОБА! Нападнаха и ограбиха жена в Благоевград"}
{"url": "https://pik.bg/%D1%81%D0%BB%D0%B5%D0%B4-%D1%82%D1%80%D0%B8%D0%BC%D0%B0-%D0%BD%D0%B0%D1%80%D1%8A%D0%B3%D0%B0%D0%BD%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D1%80%D0%B0%D0%B2%D0%B5%D0%BD%D1%81%D0%B1%D1%83%D1%80%D0%B3-%D0%BD%D0%B5-%D0%B1%D0%B8%D0%BB%D0%BE-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-news784537.html", "text": "Припомняме, че днес мъж нападна с нож трима души в южния германски град. Състоянието на един от ранените е критично. Нападателят е задържан. Полицията не съобщава подробности за обстоятелствата, при които е извършено престъплението В Германия изключиха нападението, извършено днес в центъра на град Равенсбург, да е целенасочен терористичен акт, предаде БТА, цитирайки ДПА. Сподели:", "date": "2018.09.29", "title": "СЛЕД ТРИМА НАРЪГАНИ: Нападението в Равенсбург не било терористичен акт"}
{"url": "https://pik.bg/%D1%80%D0%B0%D0%B7%D0%BA%D0%B0%D1%8F%D0%BD%D0%B8%D0%B5-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82-%D0%BE%D1%82-%D0%B8%D0%B4%D0%B8%D0%BB-%D0%BD%D0%B5-%D0%B1%D0%B5%D1%88%D0%B5-%D1%82%D0%BE%D0%B2%D0%B0-%D0%BA%D0%BE%D0%B5%D1%82%D0%BE-%D0%BE%D1%87%D0%B0%D0%BA%D0%B2%D0%B0%D1%85-news784542.html", "text": "През Януари, 2015 г., млад мъж, стоящ на границата с Турция и Сирия, бил напът да направи немислимото и да поеме в посоката, от която всички бягат. Нещо, за което горчиво ще съжалява. Мъжът, изпълнен едновременно с ентусиазъм и страх от непознатото, изведнъж забелязал уличен метач. \"Искам да премина оттатък. Какво трябва да направя?\", попитал той. Работникът му поискал 75 турски лири в замяна на ценната информация и му посочил дупка в оградата на границата, недалеч от главната порта. Мъжът бил изминал дълъг път до целта си, която сега била само на 10 метра от него. Навел се и се проврял през процепа. Вече бил от другата страна. Турската охрана на границата започнала да вика зад гърба му, но той не чул. Тичал с все сила, а краката му се отлепяли високо от земята. Дестинацията му била една – северна Сирия: Мястото, на което се заражда ИДИЛ. Името му сега е Абу Али. Имал друго преди това, но онзи живот отдавна останал зад гърба му. Сега животът му принадлежал на терористичната групировка. Също както на много други мигранти. Абу искал много повече от това просто да мигрира. Искал да започне отначало. Да се роди отново, на друго място. Искал да стане част от ИДИЛ. В началото на 2015 г. терористичната групировка \"Ислямска държава\" е в разцвета на силите си. Джихадистите набират голям брой подръжници от цял свят и то с голяма скорост. Идеалната цел за радикалния ислям била младите и разочаровани от живота мюсюлмани. Абу бил на 38 г. потърсил ИДИЛ с надеждата да получи някаква канцеларска работа и да се докаже като един добър мюсюлманин. Роден е в Кувейт, притежава йордански паспорт, но по-голямата част от живота си прекарва в сирийския град Алепо. През 2012 г. животът му тръгва надолу, изпада в пълно отчаяние, бедност и решава да потърси помощта на ИДИЛ. Нямал нищо за губене. Купил си самолетен билет до Истанбул. От там хванал автобус до Урфа, а после половин час се возил до границата със Сирия. Когато стигнал, сърцето му биело като лудо. Започнал да се колебае. Дяволът застанал на рамото му и се опитал да го разубеди. Не го послушал. Пристигането му било изненадващо за членовете на терористичната организация. Абу бил сам. Повечето новоприсъединили се към ИДИЛ идвали с помощта на контрабандисти и пътували в група. Въпреки това приели Абу топло. Час след пристигането му се появила кола, която го отвела до къща за регистрация наблизо. Вътре имало още десетки новопристигнали. Приличало на летище – американци, британци, французи. Било пълно с чужденци. Имало един единствен сирийски гражданин. През следващите  5 дни Абу спал на матрак на пода и комуникирал единствено с останалите новобранци в групата. От ИДИЛ обстойно преглеждали миналото им и проверявали дали не са тайни агенти. След това Абу Али бил качен на микробус, заедно с 15 души, и заедно били отведени в Ракка – столицата на \"Ислямска държава\". Прекарали една нощ там, а после били отведени на поредното място, на стотици километри навътре в планината. Следващите две седмици били като тренировъчен лагер. Мъжете се събуждали преди разсъмване, отправяли молитва към Аллах, следвало тичане и лицеви опори. С първите лъчи на слънцето започвал и уроците по шериат. Били елементарни – каква била разликата между мюсюлмани и немюсюлмани и защо било нужно да се води война срещу неверниците и вероотстъпниците. Вечер цялата група се събирала за ежедневната \"новинарска емисия\", по време на която имамът разказвал основните събития от деня. Една вечер съобщили на новобранците, че се е случило нещо много важно. Проекторът бил включен, а на екрана се показал мъж в оранжев затворнически гащеризон. Килията му била обгърната от пламъци. Мъжът бил пилот от Йордания, заловен от ИДИЛ, след като самолетът му катастрофирал. Екзекуцията му била истинска гротеска и привлякла вниманието на световните медии. Актът, който бил на светлинни години от всякаква представа за хуманно отношение, отвратил дори някои членове на джихадистката организация, които сметнали деянието за неморално. Всички в тренировъчния лагер били шокирани. Никой, обаче, не казал и думичка. Погледите се насочили към Абу Али. Мъжът бил с йордански паспорт. 38-годишния новобранец на ИДИЛ бил ужасен от това, което вижда, но не продумал. Всичко било тест, който да провери колко е лоялен към редиците на терористичната групировка. Абу се разтреперил целия. От дете е научен, че да изгориш жив човек, е напълно забранено от исляма. Тогава разбрал – сторил е грешка. Помолил бог за помощ. На глас. И всички го чули. Бил отведен навън от пазачите. Имамът го последвал. Седнал на камъка до него и го попитал защо е изрекъл тези думи. Нима се съмнява в това, което ИДИЛ е сторила? Абу Али отговорил: \"Не!\" Знаел много добре, че това било провокация. Изпитвали го. \"В началото на този лагер ти беше кафир (неверник). Сега си мюсюлманин\", казал имамът. Абу въздъхнал от облекчение. Наказанието му се разминало. От този момент нататък, обаче, подлагал всичко на съмнение. След като уроците по шериат приключили, мъжете били отведени на друго място, където започнала и тяхната военна подготовка. После групата била разделена на две. Едната от тях отивала директно на фронта. В нея бил и Абу. 12 души пристигнали в Гарма, западно от Багдад, близо до фронта. Във въздуха кънтял звука от самолетите, често се чувало ехото от експлозии. Командирът заявил, че утре бойците на ИДИЛ трябва да повалят иракската армия. Абу бил шокиран. \"Как за Бога се очаква, че 12 души трябва да се изправим пред цялата армия на Ирак?\", попитал Абу. \"Аллах е с вас. Затова ще победите\", отвърнал офицерът. Планът бил бойците на ИДИЛ да атакуват малко след 3 ч. сутринта. На Абу бил връчен колан-бомба. Мъжът отказал да го сложи. Знаел, че поема голям риск като системно отказва да се бие. Но и в двата случая изходът бил смърт. Нямало значение. За негова изненада, обаче, наказанието му било друго. Бил забравен. Оставен с дни в изоставена къща в Гарма заедно с още един от редиците – Абу Хасан – крадец, който потърсил терористичната организация с надеждата да спечели пари. От ИДИЛ му обещали месечна заплата от 150 долара. Платили му обаче само няколко пъти. После спрели. Изоставянето им в къщата, обаче, не се оказало толкова лошо. Били на топло, вътре имало електричество и дори телевизор. Двамата се разбирали добре. Прекарвали часове в гледането на новини и филми – нещо, строго забранено от ИДИЛ. Затова държали прозорците затворени. Един ден били хванати. Заповядали им да изключат телевизора. Абу Али кимнал, но се обърнал и отново включил телевизора. Тогава джихадистите полудели и гръмнали с автоматите си телевизора. Мъжете били отведени на друго място. Къщата била пълна с мъже. В една от стаите, обаче, се чувал момичешки смях – язидки, заловени в северната част на Ирак преди 8 месеца. Били на 13 и 14 години. Абу Али е чувал и преди истории за язидките – момичета, заловени от радикалистите, които били продавани като секс робини. Често били давани като награда на офицерите или мъжете, които са се справили добре на фронта. Мъжете в къщата започнали да се карат. Всички искали да се доберат до язидките. Разпрата продължила половин час. Тогава разярен джихадист нахлул в постройката и отишъл директно в стаята, в която се намирали двете деца. Чули се два силни изстрела. Смехът секнал. Ужасяващите сцени станали твърде много в ежедневието на новобранците, постъпили в редиците на ИДИЛ. За голяма част от тях червената лампа светела по-ярко от всякога. Искали да си тръгнат. Започнали бунтове срещу радикалния режим, а онези, дръзнали да се изправят срещу него, били избити. Абу имал късмет. Потърсил помощ и благодарение на контрабандисти и активисти, които помагали на бойците да избягат от жестоката ръка на ИДИЛ, се измъкнал жив. На 25 май 2015 г., четири месеца след като прекрачил границата (физически и морално пред самия себе си). Бил спасен от двама от членовете на активисткото движение. Живеел в тяхната къща в Турция в продължение на три месеца. След това за него вече било безопасно. Хванал автобус до Анталия. Било 3 посред нощ. Абу Али застанал под прозореца на една от къщите и написал съобщение на телефона си. \"Тук съм!“ От къщата излязла съпругата му. \"Прощавам ти“, прошепнала жената. Сподели:", "date": "2018.09.29", "title": "РАЗКАЯНИЕ! Джихадист от ИДИЛ: Не беше това, което очаквах"}
{"url": "https://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-44-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D1%80%D1%83%D1%81%D0%B8%D1%8F-news784619.html", "text": "Земетресение с магнитуд 4.4 по скалата на Рихтер е регистрирано в региона на планината Урал в Русия, сочи справка на интернет страницата на Европейския средиземноморски сеизмологичен център (EMSC), цитиран от „Фокус“. Земетресението е регистрирано в 14:06 часа местно време (б.р. 12:06 часа българско време) на дълбочина от 10 км. Епицентърът е на 7 км северно от град Катав-Ивановск и на 137 км източно от град Уфа. Няма данни за пострадали и материални щети. Сподели:", "date": "2018.09.29", "title": "Земетресение с магнитуд 4.4 по Рихтер бе регистрирано в Русия"}
{"url": "https://pik.bg/%D1%81%D0%BE%D1%84%D0%B8%D1%8F-%D0%BF%D0%BE%D0%BB%D1%83%D0%B4%D1%8F-%D0%BF%D0%BE-%D1%84%D0%B5%D1%80%D0%BC%D0%B5%D1%80%D1%81%D0%BA%D0%B8%D1%82%D0%B5-%D0%BF%D0%B0%D0%B7%D0%B0%D1%80%D0%B8-%D1%85%D0%B8%D0%BB%D1%8F%D0%B4%D0%B8-%D0%BF%D0%BE%D1%81%D0%B5%D1%82%D0%B8%D1%82%D0%B5%D0%BB%D0%B8-%D0%BE%D1%87%D0%B0%D0%BA%D0%B2%D0%B0%D1%82-%D0%BD%D0%B0%D0%B4-100-%D1%84%D0%B5%D1%80%D0%BC%D0%B5%D1%80%D0%B8-%D0%B2-%D0%BF%D0%B0%D1%80%D0%BA%D0%B0-%E2%80%9C%D0%B7%D0%B0%D0%B8%D0%BC-news784618.html", "text": "Огромна жажда за качествени храни гони столичани. През последните години организираните от Столичната община фермерски пазари удари здраво приходите на големите вериги. Все повече хора искат да се хранят здравословно и с качествена храна, вместо с изкуствените стоки от магазините. Родното производство е все по-търсено и обичано. След новината за фермерския пазар в парка “Заимов” мрежата прегря от положителни коментари. Хиляди са желаещите да закупят лично от производителите плодове, зеленчуци, месо, варива и още куп вкуснотии. Организаторите от “Пазари Юг” обещаха до края на годината да направят още три огромни фермерски пазара. През новмври и за Коледа затварят ул. Оборище, където преди няколко месеца се събраха над 30000 посетители. Припомняме, че утре от 10 ч. се открива най-големият фермерски пазар на Балканите в парка “Заимов”. Сподели:", "date": "2018.09.29", "title": "София полудя по фермерските пазари! Хиляди посетители очакват над 100 фермери в парка “Заимов” утре"}
{"url": "https://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B1%D0%B8%D1%82%D0%BA%D0%B0-%D0%B7%D0%B0-%D1%80%D0%B0%D0%B1%D0%BE%D1%82%D0%BD%D0%B8-%D0%BC%D0%B5%D1%81%D1%82%D0%B0-%D0%B2-%D1%88%D0%B5%D1%81%D1%82-%D0%BE%D1%82-32-%D1%82%D0%B5-%D0%BE%D0%B1%D1%89%D0%B8%D0%BD%D0%B8-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0-news784550.html", "text": "В 6 от 32-те общини в Северозападна България за всяко работно място се води люта битка, съобщава „Конкурент“. По две са критичните общини във Видинско, Монтанско и Врачанско, показват данните на Агенцията по заетостта. Най-много хора без трудови доходи има в общините Ружинци, Димово, Борован, Якимово, Хайредин и Вълчедръм. Там почти всеки втори в активна възраст е с регистрация на трудовата борса. В четири общини на област Монтана безработните се увеличават. Това са  Георги Дамяново, Чипровци, Бойчиновци и Вълчедръм. Общо 6 754 жители на региона са без работа в началото на септември. Повечето от тях  нямат квалификация, всеки трети е неграмотен, а над 53 на сто са с основно образование. Висшистите са само 346. Най-много са  безработните над 50 години. Един от всеки трима е във възрастовата група 30 - 44 г. Половината от регистрираните в бюрата по труда са  без препитание над дванайсет месеца. Общо 703 човека са влезли в списъците  на борсата в Монтанско през август. От различните фирми  са освободени  609 души. Над половината от съкратените са жени. Най-много са уволнените от сферата на услугите. Сподели:", "date": "2018.09.29", "title": "Жестока битка за работни места в шест от 32-те общини в Северозапада"}
{"url": "https://pik.bg/%D1%80%D0%B0%D0%B1%D0%BE%D1%82%D0%B5%D1%89%D0%B8%D1%82%D0%B5-%D0%B2-%D0%BE%D1%84%D0%B8%D1%81-%D1%81%D0%B5-%D1%80%D0%B0%D0%B7%D0%B2%D0%B5%D0%B6%D0%B4%D0%B0%D1%82-%D0%BF%D0%BE-%D1%87%D0%B5%D1%81%D1%82%D0%BE-news784563.html", "text": "Офисната работа в голям колектив „подпомага” разводите, показва проучване на шведски социолози. Изследването за връзката между активността и семейния живот е публикувано в списание „Сайънсмаг” и цитирано от БГНЕС. Експертите анализирали данни за всички хетеросексуални двойки в Дания, които са се оженили от 1981 г. до 2002 г. Тази страна не е избрана случайно: в Дания хората се развеждат по-често, отколкото в други скандинавски страни. В допълнение, датчаните по-често, отколкото другите, правят успешна кариера след раждането на дете. През разглеждания от социолозите период около стотина хиляди двойки са се разпаднали. Болшинството развели се са тези, които е трябвало да общуват доста с представители на противоположния пол. Така броят на мъжете, които работят основно в женски екип и са напуснали семейството си, са с 15% повече от другите. По отношение на жените експертите са стигнали до подобни изводи: развелите се жени, работещи в офис, са с 10% повече. Според проучването хората с висше образование, които работят в сектора на услугите, са в най-рисковата зона. Най-здрави брачни съюзи са регистрирани при библиотекарите и фермерите. Сподели:", "date": "2018.09.29", "title": "Работещите в офис се развеждат по-често"}
{"url": "https://pik.bg/%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D1%81%D0%B0%D0%BC%D0%BE-%D0%B5%D0%B4%D0%BD%D0%B0-%D0%B4%D1%83%D0%BC%D0%B0-%D0%BF%D1%80%D0%BE%D0%BC%D0%B5%D0%BD%D1%8F-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B7%D0%B0-%D0%BB%D0%B8%D1%84%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D0%B2%D0%B8%D1%82%D0%BE%D1%88%D0%B0-news784613.html", "text": "Министърът на околната среда и водите Нено Димов коментира пред журналисти на Витоша неговата гледна точка на проблема с подмяната на лифтовете. \"Действащият в момента план за управление не позволява да бъде направена, каквато и да е промяна на лифтовете. Чакаме иницииране от Столична община или Министерството на спорта желание за промяна на плана на управление на парк Витоша. Тази промяна ще си мине през съответната процедура и експертите трябва да се произнесат. Така или иначе тя трябва да разреши, защото в момента не могат да се направят, каквато и да е стъпки за ремонт или подмяна на съоръженията. В действителност тези технически и морално остарели лифтове е логично да бъдат подменени с нови. Съмнявам се, че това е целесъобразно, като гледам технологията с която тези лифтове са правени в средата на миналия век\", продължи Димов. После обясни, че в началната станция в Драгалевци се сетил, че грохналият лифт прилича на стар запорожец. \" При всички положения всички ние като софиянци заслужаваме нещо модерно като съоръжения, които да отговарят на 20-е години на 21 век. За да има промяна просто режимът за подмяна на съоръженията трябва да стане от \"забранен\" в \"разрешен\". След подобно нещо, ако има инвестиционно намерение то ще мине през всички необходими стъпки, като екологична оценка, оценка за съотвествието и оценка за въздействие върху околната среда\", обясни екоминистърът. Въпросните процедури обаче нямало как да станат тази зима, дори и да бъде внесено другата седмица предложението за промяна на плана. \"В момента обаче дори да има инвестиционно намерение аз ще трябва да го отхвърля, защото априори е забранено подобно нещо. Така, че първо трябва да се разреши, а после да се прецени в какви параметри е приемливо. На този етап просто нищо не може да се направи. В края на краищата искаме да сме модерна държава в Европа във всяка област\", каза още Димов. На свой ред председателят на СОС Елен Герджиков обяви, че общината е готова да внесе искането за промяна в плана на управление на Парк Витоша. Сподели:", "date": "2018.09.29", "title": "Нено Димов: Само една дума променя ситуацията за лифтовете на Витоша"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BC%D0%B0%D0%B3%D0%B8-%D1%85%D0%B0%D0%BB%D0%B2%D0%B0%D0%B4%D0%B6%D0%B8%D1%8F%D0%BD-%D0%BF%D0%BE%D1%81%D0%B5%D1%87%D0%B5-%D0%B6%D0%B5%D1%81%D1%82%D0%BE%D0%BA%D0%BE-%D0%B1%D0%B8%D1%82%D0%B8%D1%8F-%D1%80%D0%B5%D0%BF%D0%BE%D1%80%D1%82%D0%B5%D1%80-%D0%BD%D0%B0-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8-%D0%BD%D0%B0-%D0%B5%D1%84%D0%B8%D1%80%D0%B0-%D0%B2%D0%B8%D0%B4%D0%B5%D0%BE-news784557.html", "text": "Продуцентът и режисьор Маги Халваджиян коментира актуалния скандал с \"бития\" репортер на \"Господари на ефира\" Димитър Върбанов. Магърдич застана твърдо зад решението на брат си Джуди Халваджиян и заяви категорично, че всеки ще сърба това, което си е надробил. \"Жалко за Върбанов, но каквото си надробиш, това сърбаш! Някои хора явно не си дават сметка каква отговорност носят пред обществото, работейки в екипа на Господарите!!! Дали в състояние на афект или поради глупост, тези действия на Върбанов са предателство спрямо труда на целия екип на \"Господари на Ефира\"! Поздравявам брат ми за бързото и категорично решение! В подобни ситуации място за шикалкавене няма! Истината винаги е само една!\", написа на страницата си във Фейсбук Маги Халваджиян. Истината за \"бития\" репортер лъсна вчера, когато видео разкри, че Димитър Върбанов не е бил бит от спипаните от него в крачка мошеници. След разкритието от предаването излязоха с позиция, че никога не са казвали, че техният репортер е бил \"пребит\". Продуцентът на \"Господари на ефира\" Джуди Халваджиян реагира светкавично и уволни опозорилия предаването Върбанов. Говорителката на прокуратурата Румяна Арнаудова заяви, че на Димитър Върбанов може да му бъде повдигнато обвинение заради лъжливите му твърдения и опита за подвеждане на органите на реда. Наказанието, което той може да получи е до 5 години затвор. Наглецът Върбанов до последно поддържаше версията, че е бил пребит и заблуждаваше феновете си във Фейсбук с думите: \" Скъпи приятели, Благодаря ви за подкрепата! Тя е много важна за мен! Съжалявам, че не мога да отговоря веднага на всички, но по препоръка на лекарите трябва да почивам и да не стоя пред телефон и компютър поне в следващите часове. Изследванията са добри и ще се оправя бързо. Нашето разследване по случая ще продължи! Надявам се този път институциите да реагират адекватно!\". Сподели:", "date": "2018.09.29", "title": "ГОРЕЩА ТЕМА! Маги Халваджиян посече жестоко \"бития\" репортер на \"Господари на ефира\" (ВИДЕО)"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D1%87%D1%83%D0%BC%D0%B0%D1%82%D0%B0-%D0%BD%D0%B0%D0%BB%D0%BE%D0%B6%D0%B8%D1%85%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-%D0%B7%D0%B0-%D0%BB%D0%BE%D0%B2%D0%B0-%D0%BD%D0%B0-%D0%B4%D0%B8%D0%B2%D0%B8-%D1%81%D0%B2%D0%B8%D0%BD%D0%B5-news784570.html", "text": "Груповият лов на дива свиня се открива днес, но заради африканската чума по свинете, в районите край границата с Румъния са наложени редица ограничения. Заради констатираното огнище на чума в село Тутраканци в 10-километровата зона около селото се забранява груповият лов. Това засяга 119 от общо 2810 ловни дружинки у нас, съобщава БНР. Друга зона, в която груповият лов е разрешен, но без кучета, обхваща териториите между 5 и 10 километра от границата с Румъния, респективно между 10 и 20 километра от село Тутраканци. За останалата част от България няма ограничения. Груповото ловуване се извършва само през деня. Провеждането на инструктаж на участниците в него е задължително. На санкция подлежат ловци, които не са екипирани с шапка или облекло с ярък сигнален цвят. Забранена е употребата на алкохол преди и по време на лов, припомнят от агенцията по горите. Сподели:", "date": "2018.09.29", "title": "ЗАРАДИ ЧУМАТА! Наложиха ограничения за лова на диви свине"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D1%8A%D0%B2-86-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%B1%D0%B0%D0%B9-%D0%B1%D0%B0%D0%B9%D1%80%D1%8F%D0%BC-news784610.html", "text": "86-годишният Байрям Сабри Ибрям от Хасково е намерен мъртъв. Тялото бе открито вчера до Сивата вода около 8 ч. Самоличността на мъжа стана ясна късно следобед. Пенсионерът изчезна в края на миналата седмица и беше обявен за издирване. Все още се изясняват причините за смъртта. Сподели:", "date": "2018.09.29", "title": "ТРАГЕДИЯ! Откриха мъртъв 86-годишния бай Байрям"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D1%88%D0%B5%D1%84%D1%8A%D1%82-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%B0-%D0%B7%D0%B0-%D1%85%D0%BE%D1%80%D0%B0%D1%82%D0%B0-%D1%84%D0%B8%D0%BB%D0%B8%D0%BF-%D1%86%D0%B0%D0%BD%D0%BE%D0%B2-%D1%81%D0%B0%D0%BC%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BA%D0%B0%D0%B7%D0%B0-%D0%BA%D0%BE%D0%BD%D0%BA%D1%80%D0%B5%D1%82%D0%BD%D0%BE-%D0%BA-news784433.html", "text": "\"Единствените конкретни думи, които чух, бяха на вицепремиера Валери Симеонов. Той каза тръгваме на промяна на плана за управление и на закона за горите. Същото го каза и екоминистърът Нено Димов. Но не усещам столичната община да каже, че Витоша е част от зелената система на София. По-скоро усетих една пасивна позиция\", това каза пре ПИК TV \"Най-накрая се разбра, че новото строителство около Алеко е забранено. Въпреки обструкции, манипулации на разни хора и неправителствени организации, не може да стане подмяна. За строителство се изисква строително разрешение. Никой не може да сложи стълб, където има натоварваме от 2000 човека на час. Отне 10 г. да се обяснява. За жалост на Витоша има само една писта, втора няма категорично\", поясни Цанов.. Валери Симеонов не се бил досега качвал на лифта. \"Видя се Драгалевският лифт, който е открит през 1956 г. от Вълко Червенков. Стана ясно, че това съоръжение не може да вози децата ни. Той обещал, че на Витоша ще се изградят още 5 лифта и си е спазил обещанието. А ние 30 г. ние не може да построим нов. Все едно живеем като костенурките. Така се движат нещата в България\", уточни Филип Цанов по повод забававената реновация на съоръженията заради протестите не псевдоеколозите. Филип Цанов , председател на \"Природа за хората\", по повод проверката на Валери Симеонов и министри на лифтовете на Витоша (ВИЖТЕ В ОЩЕ ПО ТЕМАТА). Сподели:", "date": "2018.09.29", "title": "САМО В ПИК TV! Шефът на \"Природа за хората\" Филип Цанов: Само Валери Симеонов каза конкретно какво ще се прави с лифтовете на Витоша! Движим се като костенурките"}
{"url": "https://pik.bg/%D0%BF%D1%80%D0%B5%D0%B4%D0%B8-%D0%BF%D0%BB%D0%B5%D0%BD%D1%83%D0%BC%D0%B0-%D0%BD%D0%B0-%D0%B1%D1%81%D0%BF-%D1%86%D0%B5%D0%BD%D1%82%D1%80%D0%B0%D0%BB%D0%B0%D1%82%D0%B0-%D0%BE%D1%81%D1%8A%D0%BC%D0%BD%D0%B0-%D1%81-%D0%BF%D0%BE%D0%B7%D0%B8%D0%B2%D0%B8-%D0%BD%D0%B8%D0%BD%D0%BE%D0%B2%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news784575.html", "text": "Часове преди пленума на БСП партийната централа на \"Позитано\" 20 осъмна с позиви \"Нинова оставка\", разлепени по дърветата наоколо. Не се знае кой е автор на протестната акция, но се предполага, че при всички случаи е социалист, недоволен от линията на ръководството и партията, съобщава Канал 3. Червените се събират днес на заседание на Националния съвет на партията от 11.00, за да обсъждат политическата обстановка, \"Визията за България\" и нейното прокламиране сред народа. Пленумът трябва да насрочи конгрес в средата на декември, на който да приемат документа. Можело обаче конгресът да се отложи за януари, тъй като Зала 1 на НДК се оказала ангажирана в края на годината. Планира се още партийната телевизия БСТВ да заработи точно в навечерието на конгреса. Най-много атаки от своите на пленума днес се очаква да отбива соцлидерката заради тъй наречения десант на соцдепутатите из страната в пленарните дни, когато отсъстват от парламента. Според социалисти електоратът не възприема за нормално депутатите да не ходят на работа, за да обсъждат червената визия с хората. Сред точките в дневния ред е отчет на Крум Зарков за дейността на парламентарната група. Очаква се още Нинова да предприеме рокади в предизборния щаб на соцпартията. Сподели:", "date": "2018.09.29", "title": "Преди пленума на БСП: Централата осъмна с позиви \"Нинова оставка\" (СНИМКИ)"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-tv-%D0%BC%D0%BE%D0%B4%D0%B5%D0%BB%D0%BA%D0%B0%D1%82%D0%B0-%D0%BA%D1%80%D0%B8%D1%81%D1%82%D0%B8%D0%BD-%D1%81-%D0%B3%D1%8A%D1%80%D0%B4%D0%B8%D1%82%D0%B5-%D0%BD%D0%B0-%D0%BA%D1%80%D0%B5%D0%B4%D0%B8%D1%82-%D0%BB%D1%8F%D0%B3%D0%B0-%D0%BF%D0%BE%D0%B4-%D0%BD%D0%BE%D0%B6%D0%B0-%D0%B7%D0%B0-%D0%BD%D0%BE%D0%B2-%D1%81%D0%B8%D0%BB%D0%B8%D0%BA%D0%BE%D0%BD-%D0%BF%D0%B0%D0%BA-%D0%BB%D0%B8--news784635.html", "text": "Моделката Кристин Каменова, прочула се с кредита, който изтегли, за да \"инсталират\" силикон в гърдите й, няма намерение да стои още дълго със \"скромните\" 1040 кубика. Скандалната блондинка твърди, че е от онези жени, които обличат една дреха не повече от 3 пъти, но дано не понечи да прилага тази тенденция и с бюста си... \"Когато отидох да тегля кредита, първо мислех да излъжа, че ми трябват пари, за да си купя кола. Ако ме бяха питали обаче за книжки и такива неща, щяха да ме хванат, защото не съм шофьор... Реших да си кажа истината. Признах, че ми трябват за силиконови импланти. Кредитният инспектор каза, че жена му също искала да изегли кредит за бюст, защото двамата работели на нормална заплата. Това се превръща в модна тенденция, вкарах модата в България\", не крие, че се гордее от този факт Кристин, която гостува в днешното издание на \"Жълтите новини\". Силиконката твърди, че благодарение на известността, която е придобила след интервенцията и последвалите ангажименти, вече е успяла да погаси изцяло задълженията си към банката, с лихвите общо 24 хил. лв. За предстоящата операция обаче няма да тегли втори кредит, а ще разчита на собствените си спестявания. \"Новият ми силикон ще бъде общо 1600 кубика. Майка ми също ще ми помогне с част от сумата, понеже преди 2 седмици продаде апартамента ни в Монтана\", казва още Каменова. Кристин е от Барби-гърлите, които претендират, че водят луксозен живот - обича скъпите подаръци и марковите дрехи, не облича рокля повече от веднъж... Колкото и да е заслепена обаче от материалните блага и да ги издига на пиадестал в ежедневието си, силиконката не е изгубила и човещината в себе си. \"Готова съм да жертвам последните си джобни, за да нахраня някой просяк, вместо за прическа. Аз съм си много жалостива - често помагам на просяци, давам дрехите си на хора в нужда...\", твърди Кристин. Сподели:", "date": "2018.09.29", "title": "ГОРЕЩО В ПИК TV! Моделката Кристин с гърдите на кредит ляга под ножа за нов силикон! Пак ли банката ще налее пазвата й - само в \"Жълтите новини\""}
{"url": "https://pik.bg/%D0%B3%D0%BE%D0%BB%D1%8F%D0%BC%D0%B0-%D0%BC%D0%BE%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B6%D0%B5%D0%BD%D0%B8-%D0%B3%D0%BB%D0%B0%D1%81%D0%BE%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB%D0%B8-%D1%81%D0%B5-%D0%BE%D1%87%D0%B0%D0%BA%D0%B2%D0%B0-%D0%B7%D0%B0-%D0%BC%D0%B5%D0%B6%D0%B4%D0%B8%D0%BD%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D0%B0%D1%89-news784609.html", "text": "Много жени в САЩ не одобряват начина, по който президентът Доналд Тръмп третира жените и това според наблюдатели може да доведе до мобилизация на женския вот на междинните избори през есента. Това заяви пред БНР политологът Маргарита Асенова, която живее и работи във Вашингтон. Според нея, е все още рано да се каже дали обявената от американския президент Доналд Тръмп търговска война ще се отрази на обществено-политическия живот в страната и то още на междинните избори през ноември. Маргарита Асенова коментира речта на американския президент пред Общото събрание на ООН  като посочи, че присмехът на част от аудиторията по време на речта на американския президент пред ООН ще се отрази не толкова на политическите му позиции в САЩ, колкото на самия него. \"Доналд Тръмп винаги се хвали – независимо дали говори на митинг, пред Обединените нации, пред своето собствено правителство или по телевизията – анализира Асенова. - Според неговите биографи най-големият страх на Тръмп е да не му се присмиват. Това е най-голямата му вътрешна несигурност и от тази гледна точка, това го засяга него повече, отколкото всеки друг. Той има комплекс от това - другите да не му се смеят. Това е била линия, която повтаря, много често с много речи - как светът се присмива на Америка, как светът се присмива на предишния президент, сега обаче светът се присмя на Доналд Тръмп и това ще го засегне него лично вътрешно много повече, отколкото неговата аудитория\". Американската публика е толкова политически разделена, че неговите привърженици изобщо няма да видят в това причина да го поддържат по-малко, а неговите противници нямат нужда от това, за да му се противопоставят, смята Маргарита Асенова. \"Тъй като обществото е изцяло разделено по отношение на неговата идеология - външно-политическа или вътрешно-политическа, това се отразява само на една част от гласоподавателите, които са предимно независими – добави Асенова. - Поддръжниците на Доналд Тръмп виждат голямо предимство в това, че той поддържа линията \"Америка на първо място\", на патриотизъм срещу глобализъм, на завръщането на американски продукти и индустрии от Китай в страната, отварянето на нови работни места. Те не виждат големия проблем, който това ще създаде, защото търговската война се отразява на голяма част от американските производители. Американският консуматор ще плаща повече за това, което купува\" Междинните избори, каквито предстоят в САЩ през есента, винаги са били гледани като тест за политиката на новия президент, припомни политологът. \"Този път обаче има една много голяма мобилизация сред различни групи хора, които видяха, че слабата активност, неуспеха на демократите да изкарат хората да гласуват, които са достатъчно големи бройки през 2016 година, доведе на власт Тръмп – каза Маргарита Асенова. -  Сега тази мобилизация върви по много линии и не се дължи само на една линия на опозиция на Тръмп. Най-голямата мобилизация ще бъде сред жените. Много жени сега кандидатстват за офис, много жени се мобилизират, защото не одобряват отношението на Тръмп към жените и начина, по който третира жените“. Сподели:", "date": "2018.09.29", "title": "Голяма мобилизация на жени гласоподаватели се очаква за междинните избори в САЩ"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BE%D0%B1%D1%8F%D0%B2%D0%B8-%D0%BA%D1%80%D0%B0%D0%B9-%D0%BD%D0%B0-%D0%B7%D0%B5%D0%BB%D0%B5%D0%BD%D0%BE%D1%82%D0%BE-%D1%80%D0%BE%D0%B1%D1%81%D1%82%D0%B2%D0%BE-news784612.html", "text": "Вицепремиерът Валери Симеонов остана втрещен от състоянието на лифтовите съоръжение на Витоша. Той се качи вчера за първи път в любимата на софиянци планина. Заедно с него бяха министърът на околната среда и водите Нено Димов, председателят на Столичния общински съвет Елен Герджиков, зам.министърът на младежта и спорта доц. д-р Стоян Андонов, както и представители на Министерството на туризма и Изпълнителната агенция по горите. Посещение на такова ниво на Витоша става за първи път. То се осъществи по поканата на собственика на съоръженията \"Витоша ски\", за да видят представителите на изпълнителната власт в какво състояние са лифтовете и да разберат истинската причина за това те да не могат да бъдат подменени с нови. Още с пристигането на начална станция на лифта в Драгалевци думата взе Симеонов. \"Тук сме да изпробваме този лифт, който е една от реликвите на Балканите и Европа\", заяви вицепремиерът. \"За пореден път се убеждаваме, че тези съоръжения плачат за спешна подмяна и че повече съвременно \"зелено\" робство България не трябва да допуска. Имам предвид непрекъснатите пречки, които се създават, за най-елементарни действия, които в случая са свързани с обслужването на софиянци на Витоша. Аз не съм от тук и не съм скиор, но като го гледам този лифт със страх ще се кача на него\", продължи Симеонов. Според него решението по казуса е в общината и държавата. За подмяна на спортните съоръжения на Витоша ще се работи в посока промяна на плана за управление, чрез решение на Министерски съвет. Евентуално ще се направи и промяна в закона за горите, така че тези остарели съоръжения да бъдат подменени и софиянци да имат възможност да се възползват от красотите на Витоша. \"Чрез тези две решения на Министерски съвет и на Народното събрание ние ще дадем възможност за подмяната на тези лифтове\", обясни Симеонов. Той се качи до междинна станция \"Бай Кръстьо\" заедно с Герджиков, а след тях с лифта нагоре поеха и Нено Димов и останалите гости. Вицепремиерът  стигна и до хижа \"Алеко\", където инспектира спрения лифт \"Романски\" и продължи до Меча поляна от където минава лифт \"Витошко лале\" 1. Той видя и крайна станция на кабинковия лифт от Симеоново до Алеко. \"Срам за България и София\", обобщи впечатленията след обиколката вицепремиерът. \"Нямаме по-зарязан курорт от тази зона. Тук е някаква цигания. Всички искаме да направим нещо, стига да има желание и политическа воля в общината и държавата. От страна на Валери Симеонов волята я има. Работната група си е свършила работата. Подготвени са всички промени касаещи плана за управление на парк Витоша. Сега остава процедурно да те бъдат внесени в МОСВ от Министерство на младежта и спорта или Столична община и да бъдат разгледани от Висш експертен екологичен съвет на Министерството. След като бъдат приети тези промени трябва да бъдат внесени в Министерски съвет за окончателното им приемане. Само така ще има законово основание старите лифтове да бъдат с нови и да се осигури достъпа на софиянци до планината с модерни и екологични съоръжения. Също така трябва да се узаконят и всички съществуващи писти на Витоша\", завърши Симеонов. Сподели:", "date": "2018.09.29", "title": "Вицепремиерът Валери Симеонов обяви край на \"зеленото\" робство"}
{"url": "https://pik.bg/%D0%B0%D0%BA%D1%86%D0%B8%D0%B8-19-%D0%B0%D0%BA%D1%82%D0%B0-%D0%B8-73-%D1%84%D0%B8%D1%88%D0%B0-%D0%B1%D1%8F%D1%85%D0%B0-%D1%81%D1%8A%D1%81%D0%B0%D1%82%D0%B2%D0%B5%D0%BD%D0%B8-%D0%B7%D0%B0-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news784608.html", "text": "От 06:00 часа на 29 септември (петък) до 06:00 часа тази сутрин на територията, обслужвана от ОД на МВР–Враца са проведени 11 специализирани полицейски операции, съобщи „Конкурент“. В хода на спецакциите са проверени общо 447 лица и 269 моторни превозни средства. Съставени са 19 акта, 73 фиша и 8 протокола по Закона за МВР. Сподели:", "date": "2018.09.29", "title": "Акции! 19 акта и 73 фиша бяха съсатвени за денонощие във Врачанско"}
{"url": "https://pik.bg/%D0%BD%D0%BE%D0%B2%D0%B0-%D1%82%D0%B2-%D0%B4%D0%B0-%D1%81%D0%B2%D0%B0%D0%BB%D0%B8-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8-%D0%BD%D0%B0-%D0%B5%D1%84%D0%B8%D1%80%D0%B0-news784620.html", "text": "Нова ТВ трябва да свали предаването \"Господари на ефира\" заради серия манипулации на обществото, коментират медийни експерти. Очевидно повечето разследвания са спекулации с цел продуцентите да си правят реклама. Репортерът Димитър Върбанов въобще не е бил бит, а е използвал случая, за да изиграе един тъп скеч, с който да се опита да направи имидж на себе си и на своите работодатели. Да, в България всичко е възможно, само дето подобни действия са глупави, обидни и уронват авторитета на професията “журналист”. И сега, така наречените “Господари на ефира” трябва да дадат \"Златен скункс\" на своя служител Димитър Върбанов. Даже и на себе си. А Нова ТВ да ги свали наистина от ефира. Сподели:", "date": "2018.09.29", "title": "Нова ТВ да свали \"Господари на ефира\""}
{"url": "https://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%E2%80%9E%D0%B0%D1%83%D0%B4%D0%B8%E2%80%9C-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BF%D1%8A%D1%82%D0%B5%D0%BD-%D0%B7%D0%BD%D0%B0%D0%BA-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news784611.html", "text": "Около 15:00 часа на 28 септември (петък) лек автомобил „Ауди“ с монтанска регистрация се е забил в пътен знак пред офиса на ОББ в Монтана, съобщи „Булнюз“. Сп оред информацията, при инцидента няма пострадали. По неофициална информация на шофьора му прилошало и затова загубил контрол над управлението на колата. Качил се на тротоара и се забил в пътен знак на кръстовището. Екип на Бърза помощ и на полицията са пристигнали на мястото и са оказали първа помощ на водача. Сподели:", "date": "2018.09.29", "title": "Инцидент! „Ауди“ се заби в пътен знак в Монтана"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%85%D0%B8%D0%BB%D1%8F%D0%B4%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D1%81%D0%B5-%D1%80%D0%B0%D0%B7%D1%85%D0%BE%D0%B6%D0%B4%D0%B0%D1%82-%D1%81%D0%B2%D0%BE%D0%B1%D0%BE%D0%B4%D0%BD%D0%BE-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news784578.html", "text": "Президентът на Турция Реджеп Тайип Ердоган заяви, че хиляди терористи се разхождат свободно в Германия, предава Anadolu Agency, цитирана от Фокус. Говорейки по време на вечеря в петък, организирана в негова чест от германския му колега Франк-Валтер Щайнмайер, Ердоган разкритикува Германия заради Кюрдската работническа партия (ПКК) и гюленистката организация „ФЕТО“. „Хиляди членове на ПКК, която се счита за терористична групировка от ЕС, се разхождат свободно в Германия“, отбеляза турският президент. Според него, терористите от ПКК организират демонстрации сред големите германски улици и държат плакати с лицето на задържания лидер на организацията Абдула Йоджалан. Ердоган заяви, че тези дейности са забранени според германското законодателство и попита: „Тогава защо тези мероприятия се позволяват?“ Сподели:", "date": "2018.09.29", "title": "Ердоган: Хиляди терористи се разхождат свободно в Германия"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D0%BE%D1%81%D0%B5%D1%82%D0%B8-%D1%81%D0%B2%D0%B8%D1%89%D0%BE%D0%B2%D1%81%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D0%BE%D1%80%D0%B5%D1%88-%D1%81%D0%BD%D0%B8%D0%BC%D0%BA%D0%B8-news784678.html", "text": "Председателят на ПГ на ГЕРБ и зам.-председател на партията Цветан Цветанов посети свищовското село Ореш, където провери хода на работата по започналите улични ремонти. Преасфалтирането на улици в Ореш и останалите населени места в общината бе обезпечено с 500 хиляди лева, отпуснати с постановление на Министерски съвет за рехабилитация на най-компрометираните улици. След направения анализ и разчет, средствата са разпределени по брой жители във всяко едно от 15-те населени места и вече започна асфалтирането. В село Ореш вече са асфалтирани над 6000 квадратни метра пътища. \"За мен са много важни срещите, които непрекъснато провеждаме с вас, кметовете на населените места, защото вие най-добре познавате местните проблеми”, заяви Цветан Цветанов. \"За първи път от десетилетия кметствата получават такъв допълнителен финансов ресурс за текущи ремонти извън общинския бюджет“, категоричен бе кметът на община Свищов Генчо Генчев, който също бе в селото с Цветанов. Заедно с тях бяха и кметът на Велико Търново Даниел Панов, народният представител Станислава Стоянова и председателят на Общински съвет – Свищов д-р Кристиян Кирилов. Генчо Генчев отново изрази задоволството си от неизменната подкрепа, която среща в лицето на Цветанов и народните представители от ГЕРБ, а също и от правителството на премиера Борисов. Свищовският градоначалник също така информира, че е подготвен проект за подобряване на енергийната ефективност на читалище \"Филип Станиславов\" в Ореш. В Ореш Цветанов и придружаващите го представители на местната и държавна власт бяха топло посрещнати от местните жители.  Кметът на селото Любомир Иларионов благодари за отпуснатите средствата и каза, че такива пари не са влизали в населеното място от 90-те години на миналия век. Той обясни, че улиците са били бетон, изливан през 80-те години и сподели, че хората са изключително доволни от течащите ремонти. По време на визитата си в селото Цветанов разговаря с местно семейство, което прави ремонт в дома си и дори се включи в разтоварването на строителни материали, които помогна да бъдат пренесени в двора на къщата. Съпрузите споделиха, че са много доволни от новите пътища, а председателят на ПГ на ГЕРБ ги призова, като дойдат избори да подкрепят онези, които нещо са свършили за населените места. В Ореш Цветан Цветанов поднесе съболезнования на близките на един от най-активните съмишленици на ГЕРБ в селото - Йозо Капелов, който внезапно почина преди два дни. Сподели:", "date": "2018.09.29", "title": "Цветан Цветанов посети свищовското село Ореш (СНИМКИ)"}
{"url": "https://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BD%D0%BE%D0%B2%D0%B0-%D1%82%D0%B2-%D1%81%D1%8A%D0%B2%D1%81%D0%B5%D0%BC-%D1%81%D0%B5-%D0%BE%D0%BB%D1%8F%D1%85%D0%B0-%D0%B0%D0%BA%D1%82%D1%80%D0%B8%D1%81%D0%B0-%D0%BE%D1%82-%D1%81%D0%BE%D1%84%D0%B8%D1%8F---%D0%B4%D0%B5%D0%BD-%D0%B8-%D0%BD%D0%BE%D1%89-%D0%B8%D0%B3%D1%80%D0%B0%D0%B5-%D1%81%D0%BA%D0%BB%D0%B0%D0%B4%D0%B0%D0%B4%D0%B6%D0%B8%D0%B9%D0%BA%D0%B0-%D0%B2-news784636.html", "text": "Нова телевизия съвсем се оляха! След като сами си пуснаха фейка с \"бития репортер\" от \"Господари на ефира\" Димитър Върбанов, а след това пак сами се опровергаха, историята около \"скандалния\" случай лъсва с нови разкрития, видя ПИК. Очевидно скалъпеното театро е не просто на ниво школски драмсъстав. Нова телевизия явно не разполага с излишни \"актьорски\" кадри и затова в масовката в склада, където се разиграва \"побоят\" над Върбанов, се вижда и лицето на актриса, която участва в друга продукция на телевизията - \"София - ден и нощ\". Същата жена играе в епизод 370 - част 2 на родната сапунка. А в кадър пък в злополучния материал на Върбанов играе склададжийка. Ало, Нова тв! Толкова ли нямате кадри, та дублирате познати физиономии от предишни свои продукции?! Сподели:", "date": "2018.09.29", "title": "РАЗКРИТИЕ НА ПИК! Нова тв съвсем се оляха! Актриса от \"София - ден и нощ\" играе \"склададжийка\" в бутафорната история за бития репортер (СНИМКИ)"}
{"url": "https://pik.bg/%D1%81%D0%BB%D0%B5%D0%B4-%D0%BF%D1%80%D0%BE%D0%B1%D0%B8%D0%B2%D0%B0-%D0%B2%D1%8A%D0%B2-%E2%80%9E%D1%84%D0%B5%D0%B9%D1%81%D0%B1%D1%83%D0%BA%E2%80%9C-%D0%BD%D0%B5-%D0%B5-%D1%8F%D1%81%D0%BD%D0%BE-%D0%B8%D0%BC%D0%B0-%D0%BB%D0%B8-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%B8-%D0%BB%D0%B8%D1%87%D0%BD%D0%B8-%D0%B4%D0%B0%D0%BD%D0%BD%D0%B8-%D0%BD%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-news784590.html", "text": "Все още не е ясно дали са откраднати личните данни на потребителите на социалната мрежа, засегнати от вчерашната хакерска атака, съобщават от самата компания в изявление до потребителите си, разкриват от БТВ. „На 25 септември 2018 г. открихме атака, с която са откраднати „Фейсбук“-жетони за влизане в профилите. Тези жетони са еквивалент на дигитална връзка с ключове, която хакерите могат да използват, за да превземат профилите на други хора”, посочват от компанията в официалното съобщение до засегнатите. Към този момент все още не е ясно дали личната информация на потребителите е била достигната, но от компанията работят по отстраняване на пробива. „Не е нужно да сменяте паролите си”, специално посочват от компанията. Профилите на 50 млн. потребители са били засегнати от атаката, сред които има такива и от България. Сподели:", "date": "2018.09.29", "title": "След пробива във „Фейсбук“: Не е ясно  има ли откраднати лични данни на потребители"}
{"url": "https://pik.bg/%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B6%D0%B5%D0%BD%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%B5-%D0%B8%D0%B7%D0%BD%D0%B0%D1%81%D0%B8%D0%BB%D0%B5%D0%BD%D0%B0-%D0%BE%D1%82-%D1%80%D0%BE%D0%BD%D0%B0%D0%BB%D0%B4%D0%BE-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D1%8A%D1%82-%D0%B3%D0%BE%D1%82%D0%BE%D0%B2-%D0%B7%D0%B0-%D1%81%D1%8A%D0%B4-news784572.html", "text": "Германското издание \"Шпигел\" си навлече съдебни проблеми със звездата на световния футбол Кристиано Роналдо. Списанието ще бъде дадено на съд от адвокатите на португалеца още в началото на следващия месец, съобщава \"Гонг.бг\". Причината за иска е в материала на медията, в който е интервюирана американката Катрин Мойорга, твърдяща, че е била изнасилена от звездата през 2009 г. в Лас Вегас. Твърди се, че тя е получила 375 хил. долара, за да мълчи. Адвокатът на Майорга обаче оспори извънсъдебното споразумение. 34-годишната американка Катрин Майорга, която претендира, че е била изнасилена от звездата Кристиано Роналдо, прогровори за пръв път публично за случая, който стана медийно достояние миналата година благодарение на немското издание „Шпигел. От списанието уточниха тогава, че са получили документи от Football Leaks за случая. Сега отново „Шпигел” публикува за пръв път думи на американката, която разказва своята история. Последва светкавичен отговор от юридическия екип на Роналдо, който обяви информацията за \"брутално незаконна\" и добави, че още в понеделник ще внесе в съда документите за обезщетение за накърняване честта на клиента си. Сподели:", "date": "2018.09.29", "title": "Проговори жената, която твърди, че е изнасилена от Роналдо! Футболистът готов за съд"}
{"url": "https://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D0%BD%D0%B5-%D0%B5-%D1%83%D1%87%D0%B0%D1%81%D1%82%D0%B2%D0%B0%D0%BB-%D0%B2-%D0%BE%D0%B1%D1%89%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%BD%D0%B0-%D0%BE%D0%BE%D0%BD-%D0%B2-%D0%BD%D1%8E-%D0%B9%D0%BE%D1%80%D0%BA-news784586.html", "text": "Президентът на Сърбия Александър Вучич заяви, че не е пожелал да отиде на Общото събрание на ООН в Ню Йорк, защото там ще му се наложи да разговаря и с албански, и със световни представители, с които, както той каза, не би знаел за какво да разговаря вече, тъй като той желае същински напредък по отношение на Косово, „докато те не го искат“, предава скопското електронно издание „Локално“, цитирано от „Фокус“. Вучич изтъкна, че е доволен от това, как сръбският премиер Ана Бърнабич и министърът на външните работи Ивица Дачич са представили страната и добави, че двамата са свършили добра работа. „Не мога вече да ходя и да повтарям едно и също – изричта Александър Вучич.-  Кажете ми, хора, дали сте готови за същински напредък. Ако сте, ето ме, ще долетя където пожелаете, в Брюксел, в Гренландия, където ме повикате. Само че не мога да дойда, да губя време и да слушам същите празни приказки, които слушам от години, че Сърбия трябва да признае независимостта на Косово“. Той още веднъж посочи, че няма да признае косовската независимост, че Сърбия желае компромис, а не решение, при което албанците от Косово ще получат всичко, а сърбите нищо. „Това беше причината да не отида“, поясни Вучич. Сподели:", "date": "2018.09.29", "title": "Президентът на Сърбия разкри защо не е участвал в Общото събрание на ООН В Ню Йорк"}
{"url": "https://pik.bg/%D0%BE%D1%82%D0%BD%D0%BE%D0%B2%D0%BE-%D0%BF%D0%BE%D0%B3%D0%BD%D0%B0%D1%85%D0%B0-%D0%BB%D0%B5%D0%B4-%D1%86%D0%B5%D0%BF%D0%B5%D0%BB%D0%B8%D0%BD-%D0%B7%D0%B0-%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2%D0%BE-news784584.html", "text": "Групата бе обвинена, че една от най-известните им песни има съществени прилики с парчето Taurus на бандата Spirit от 1967 г. Китаристът Джими Пейдж и вокалистът Робърт Плант от \"Лед Цепелин\" обаче твърдят, че \"Стълба към небето\" е тяхно оригинално произведение, писано в лятна вила в Уелс. Апелативният съд в Калифорния обаче прецени, че при предишното съдебно решение са допуснати грешки и реши да уважи искането на Майкъл Скидмор, доверено лице на покойния китарист на Spirit Ранди Улфи, да преразгледа делото. В първоначалния иск на Скидмор от 2015 година се твърди, че Джими Пейдж се вдъхновява да напише \"Стълба към небето\", след като участва в турнета на Spirit през 1968 и 1969 г. Легендарната рок група \"Лед Цепелин е изправена пред ново дело за плагиатство на хита си от 1971 година \"Стълба към небето\", съобщава \"Би Би Си\". Апелативен съд в Калифорния отхвърли решението от 2016 година, според което бандата не е замесена в кражба на интелектуална собственост. Сподели:", "date": "2018.09.29", "title": "Отново погнаха \"Лед Цепелин\" за плагиатство"}
{"url": "https://pik.bg/%D0%BA%D0%B0%D0%BF%D0%B0%D0%BD-%D0%B0%D0%B4%D1%81%D0%BA%D0%B8-%D1%82%D0%B0%D0%BF%D0%B8-%D0%BD%D0%B0-%D1%82%D1%80%D0%B0%D0%BA%D0%B8%D1%8F---%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B8%D1%8F%D1%82%D0%B0-%D1%81%D0%B0-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B8%D1%87%D0%BD%D0%B8-%D1%81%D0%BD%D0%B8%D0%BC%D0%BA%D0%B0-news784674.html", "text": "Между 14-и и 20-и километър на магистрала \"Тракия\" е истински ад! Образували километрични задръствания заради ремонтни дейности, предава \"Фокус\". Близо 2 км е опашката от изчакващи автомобили при първия и около 1 км при втория ремонт на виадуктите на 17-и и 18-и километър. От АПИ припомнят, че през празничните и почивни дни в района се въвежда реверсивно движение. За посока Бургас се обособяват две ленти на движение и една в посока София, докато през последния почивен – една лента за движение посока Бургас и две посока София. Движението по магистралата от 45-и до 53-ти километър и в двете посоки се осъществява с повишено внимание поради констатирани неравности по пътната настилка. Скоростта на движение е ограничена до 90 км/ч. Движението при Ихтиман в посока Бургас също е ограничено поради ремонтни дейности на виадукти и се осъществява двупосочно в платното посока София. Сподели:", "date": "2018.09.29", "title": "КАПАН! Адски тапи на \"Тракия\" - задръстванията са километрични (СНИМКА)"}
{"url": "https://pik.bg/%D1%81%D0%B8%D1%80%D0%B8%D1%8F-%D0%BE%D1%82%D0%BD%D0%BE%D0%B2%D0%BE-%D0%BE%D1%82%D0%B2%D0%BE%D1%80%D0%B8-%D0%BF%D1%83%D0%BD%D0%BA%D1%82%D0%B0-%E2%80%9E%D0%BD%D0%B0%D1%81%D0%B8%D0%B1%E2%80%9C-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B9%D0%BE%D1%80%D0%B4%D0%B0%D0%BD%D0%B8%D1%8F-news784595.html", "text": "Сирийското правителство отново откри граничния пункт „Насиб“ между Сирия и Йордания, съобщиха от Министерството на транспорта в Дамаск, предава „Ройтерс“, цитирана от „Фокус“. „Насиб“ бе превзет от бунтовници пред 2015 година, които го затварят и по този начин прекъсват значим транспортен маршрут за стотици ТИР-ове на ден, които транспортират стоки между Турция и Ливан и страните от Персийския залив. „Трафикът на ТИР-ове и камиони започна да преминава отново през сирийско-йорданската граница“, се казва в изявление на министерството, изпратено до „Ройтерс“. Сподели:", "date": "2018.09.29", "title": "Сирия отново отвори пункта „Насиб“ на границата с Йордания"}
{"url": "https://pik.bg/%D0%BD%D1%8F%D0%BC%D0%B0%D1%82-%D1%81%D0%BF%D0%B8%D1%80%D0%BA%D0%B0-%D1%81%D0%BB%D0%B5%D0%B4-%D1%82%D1%83%D1%80%D0%BD%D0%B5%D1%82%D0%BE-%D1%80%D0%B8%D1%82%D0%BE%D0%BD-%D0%B8%D0%B7%D1%80%D0%B8%D0%B3%D0%B2%D0%B0%D1%82-%D1%81-%D0%BD%D0%BE%D0%B2-%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB-%D0%B2-%D0%BD%D0%B4%D0%BA-%D1%81%D0%BD%D0%B8%D0%BC%D0%BA%D0%B8-news784685.html", "text": "Точно приключили с националното си турне, Катя и Здравко от \"Ритон\" вече нахвърлят идеи и бистрят концепцията на пореден грандиозен спектакъл в НДК, научи ПИК. Заради турнето \"Музика и любов\" дуетът, който последните 40 години е фактор на поп сцената у нас, тази година не планира концерт в Зала 1. Но пък софийската им публика няма да чака дълго, само още няколко месеца, тъй като звездното семейство подготвя новата им среща за началото на 2019 г. От май до септември феновете \"Ритон\" препълниха Летните театри на Пловдив, Бургас, Варна, Плевен и Велико Търново, Русе също посрещна звездите, а каварненци ги аплодираха на централния площад за празника на курортното градче. \"Години наред изнасяхме спектакли само в НДК и хората от страната ги гледаха по телевизията. Тази година решихме да рискуваме. Макар че подобно предизвикателство не е никак лесно, особено когато няма спонсори и още повече, защото с нас винаги пътуват бендът ни, вокалистките и технически екип, заедно с 8-тонна озвучителна и осветителна техника. Благодарение на всички тях представихме на хората из България максимално автентично шоуто ни от миналата есен, което видяха столичани в НДК. Всички наши почитатели отлично знаят, че ние сме привърженици на живото пеене и сме твърдо против измамата с плейбек на сцената, когато става въпрос за концерти, на които се продават билети. Не за пръв път казвам, че хората имат въпиюща нужда от жив звук, дано повече изпълнители прозрат това, още повече, че имаме прекрасни музиканти. Но с ръка на сърцето мога да кажа, че пълните театри това лято бяха нашето най-голямо възнаграждение за усилията ни\", призна Здравко пред ПИК. С Катя не крият, че още по щастливи ги прави цветната публика на концертите им из страната. След всеки спектакъл пред гримьорната им ги очаквали почитатели за автографи и снимки на всякаква възраст. \"На концерта в Плевен, например, се запознахме с едно момиченце, седмокласничка, наша фенка от София. Родителите й я качили на автобуса, баба й от Свищов я чакаше в Плевен, за да я доведе на концерта ни. Оказа се, че не изпуска нито един наш концерт и пътува навсякъде. Жестове като този и тази обич, която получаваме от публиката ни, ни задължава да не преставаме да работим и да творим\", казва Катя. Засега със Здравко не бързат да разкриват детайли около подготвяния нов проект в НДК. Споделят само, че вече работят по нови песни, но и са отворени към предложения от текстописци и композитори. Обещават и в най-скоро време да обявят датата на концерта. Сподели:", "date": "2018.09.29", "title": "НЯМАТ СПИРКА: След турнето \"Ритон\" изригват с нов спектакъл в НДК (СНИМКИ)"}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%BF%D0%BE%D0%B6%D0%B5%D0%BB%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D0%B6%D0%B8%D0%BD%D0%BE%D0%B2-%D0%BF%D0%BE%D0%BF%D0%B0%D1%80%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news784693.html", "text": "\"Като левскар пожелавам на \"сините\" победа в събота, дай Боже, с автогол на ЦСКА. Така ще бъде най-сладко, както стана срещу нас\", заяви Валери Божинов пред \"Тема Спорт\" след мача между Ботев Враца и \"червените\" (0:2). Във въпросната среща Валери си забоде автогол. Днес пък се състоя голямото дерби между Левски и ЦСКА. Мачът на Националния стадион \"Васил Левски\" завърши при резултат 1:0 за \"сините\" след... автогол на вратаря на \"армейците\" Черниаускас. Така желанието  на Божинов се сбъдна напълно за радост на привържениците на Левски. Сподели:", "date": "2018.09.29", "title": "КУЛТОВО! \"Пожеланието\" на Божинов попари \"червените\""}
