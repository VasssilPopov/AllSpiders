{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BD%D0%B0-%D1%81%D1%80%D0%B5%D1%89%D0%B0-%D0%B2-%D0%B7%D0%BB%D0%B0%D1%82%D0%BD%D0%B8-%D0%BF%D1%8F%D1%81%D1%8A%D1%86%D0%B8-%D1%81%D1%82%D1%80%D0%B8%D0%BA%D1%82%D0%BD%D0%BE-%D1%89%D0%B5-%D1%81%D0%BB%D0%B5%D0%B4%D0%B8%D0%BC-%D0%BF%D0%BB%D0%B0%D0%B6%D0%BE%D0%B2%D0%B5-%D0%B8-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82%D0%B8-%D0%BF%D0%BE-%D0%BC%D0%BE-news747537.html", "text": "Министерството на туризма ще продължи интензивните проверки по плажовете това лято и ще следи стриктно да се спазват отговорностите за стопанисване на ивиците и на местата за настаняване и хранене. Това заяви министърът на туризма Николина Ангелкова на среща в курорта Златни пясъци с хотелиери и други представители на бранша. В нея се включиха също областният управител на Варна Стоян Пасев и кметът на община Варна Иван Портних. Сутринта имахме много ползотворна дискусия с представители на местната власт и контролните органи от Северното Черноморие и на нея уточнихме, че тази година съвместно ще организираме повече инспекции, но те ще се осъществяват така, че да не пречат на основната дейност на туристическия бранш . Ние като институция, отговорна за управлението на морските плажове, ще наблюдаваме безкомпромисно дали се спазват договорите за наем и концесия, както и изискванията към местата за настаняване, хранене и развлечения. Министър Ангелкова акцентира, че контролът за добро качество в туризма върви паралелно с намаляване на административната тежест за бизнеса и гражданите. С промените в Закона за туризма значително се облекчи работата на бранша, като отпаднаха 19 вида документи на хартия, изисквани до момента. Министърът прогнозира успешен сезон и съобщи, че ранните записвания за пазар България вървят добре. Очакваме 5 процента ръст на заявените полети. Ще се осъществяват полети на „Томас Кук“ на летище Варна до Англия, което ще подпомогне сезона, съобщи още ресорният министър. Сред дискутираните теми бе и реконструкцията на пречиствателната станция в комплекса. Очаква се следващото лято тя да влезе в експлоатация. Много неща се правят съвместно с останалите институции за подобряване на пътната инфраструктура в курортните зони и това е очевидно, подчерта министър Ангелкова. Тя анонсира, че предстои министерството да организира и конференция съвместно с МОСВ за оптималното събиране на отпадъците по Черноморието и за опазване чистотата на водата. Сподели:", "date": "2018.05.03", "title": "Ангелкова се закани на среща в Златни пясъци: Стриктно ще следим плажове и ресторанти по морето"}
{"url": "http://pik.bg/%D0%BD%D0%B0%D0%B4%D1%83%D1%82%D0%B8%D1%82%D0%B5-%D0%B4%D0%B6%D1%83%D0%BA%D0%B8-%D1%81%D0%B0-%D0%B4%D0%B5%D0%BC%D0%BE%D0%B4%D0%B5-news747479.html", "text": "Обемните устни, натъпкани с филъри, са абсолютно демоде. Това стана ясно по време на 16-я световен конгрес по естетична медицина, който се проведе под патронажа на принца на Монако Алберт II в Монте Карло. Глобално застаряването на населението, урбанизацията, оксидативният стрес, индустриалният напредък, правят все по-актуално търсенето на нови методи за подмладяване. Поради тази масовост, повечето естетични клиники насочват вниманието си към по-малко инвазивните методи, казва българската представителка във форума д-р Анелия Здравкова, позовавайки се на мащабно проучване, направено в края на миналата година. При младите жени има „бум” на търсене на корекция на зона устни. Обемът им обаче трябва да бъде съотнесен към формата и обема на другите части на лицето. С възрастта устните губят плътността си, а цветният им контур се размива. Вертикалните бръчки и ъгълчетата на устните застават надолу, като придават тъжен вид на изражението. Филърите на основата на хиалуронова киселина са идеалното средство за възвръщане младежкия вид на устните, съветва дерматологъти допълва: Устните трябва да бъдат забелязвани, защото са красиви, а не защото са големи. Околоочните тъмни кръгове, в резултат от умора се повлияват отлично от добре подбрана хиалуронова киселина (с ниско съдържание на вода, за да се предотврати отока и да се избегне изражението на тъга и огорчение), допълва тя, като се позовава на световния опит. Мъжете все по-често посягат към процедурите за подмладяване, търсят ефекта на младежкото лице, е станало ясно на конгреса в Монако. Успешните мъже излъчват един особен чар и превъзходство. Успехът винаги се е определял и все повече зависи от привлекателната и добре поддържана визия. Дълго време в естетичната медицина като че ли смяташе, че мъжете са имунизирани срещу белезите на времето и не се интересуват от методите, с които да противодействат на стареенето. А и повечето продукти и терапии за запазване младостта бяха насочени само към женската аудитория. Да, но ето че се появява така наречената бръчка на лъва, разположена между очите, която придава по-сърдит израз на лицето. Клепачите стават „паднали” и видът става уморен. Появяват се бръчките на огорчението около устните, двойната брадичка, „пачият крак”. Мъжкото лице губи обема си. Всички тези следи на времето придават нежелано и уморено изражение. Допреди време мъжете, които като цяло, стояха на разстояние от естетичната медицина, днес все повече посещават естетичните кабинети и се подлагат на бързо действащи подмладяващи процедури, посочва д-р Здравкова. Във Франция, мъжете представляват около 14% от клиентите на пазара. Най-общо, те желаят корекции от вида на ринопластика, корекция на брадичката, но често и процедури за окосмената част на главата. На фокус бе поставена темата за подмладяване на интимните зони. Все повече се обръща внимание на интимното здраве и стремежът им за подмладяване на интимните зони. Има разработени специални нови технологии за вагинално подмладяване, както и пилинг за най-деликатните части на тялото. Сподели:", "date": "2018.05.03", "title": "Надутите джуки са демоде! "}
{"url": "http://pik.bg/%D0%B8%D0%BD%D1%84%D0%BB%D0%B0%D1%86%D0%B8%D1%8F%D1%82%D0%B0-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D1%81%D0%B5-%D0%B7%D0%B0%D0%B1%D0%B0%D0%B2%D1%8F-%D0%BF%D1%80%D0%B5%D0%B7-%D0%B0%D0%BF%D1%80%D0%B8%D0%BB-news747529.html", "text": "През април инфлацията в еврозоната се забави изненадващо в резултат на по-слабо увеличаване на цените на услугите, показват предварителни данни на Евростат. Индексът на потребителските цени (CPI) в еврозоната се повиши през април на годишна база с 1,2%, докато очакванията на финансовите пазари бяха за стабилизация на инфлацията в мартенското ниво от 1,3 на сто. Изненадващото забавяне на инфлацията се дължи преди всички на по-слабото нарастване на цените в сектора на услугите с 1,0% след техен растеж с 1,5% през март. В същото време цените на хранителните стоки, напитките и тютюневите изделия се увеличиха с 2,5% след повишение с 2,1% месец по-рано, докато енергийните цени нараснаха с 2,5% след увеличение с 2,0% през март. Основният индекс на потребителските цени (изключвайки волатилните цени на храните, тютюневите изделия и на енергията) също нарасна изненадващо слабо през април с едва 0,7% след повишение с 1,0% през предходния месец, отбелязвайки най-слаб растеж от март 2017-а година насам. Трябва да се има предвид, че именно основният индекс на потребителските цени се следи внимателно от ЕЦБ като индикатор за текущото и бъдещото поведение на инфлацията в региона. Днешните изненадващо слаби данни показват, че инфлацията в еврозоната продължава да бъде твърде далеч от целевото ниво на ЕЦБ от 2 на сто. Това, както и забавянето на икономическия растеж в региона през първото тримесечие на годината могат да поставят под въпрос очакваното от финансовите пазари приключване на програмата на ЕЦБ за покупки на еврооблигации до края на годината и да отложат далеч във времето първо повишаване на основните лихви в еврозоната. Сподели:", "date": "2018.05.03", "title": "Инфлацията в Еврозоната се забавя през април"}
{"url": "http://pik.bg/%D0%B1%D1%80%D0%BE%D0%B8%D0%BC-500-%D0%BB%D0%B2-%D0%B7%D0%B0-%D0%BD%D0%B5%D0%BF%D0%BE%D0%B4%D0%B0%D0%B4%D0%B5%D0%BD%D0%B0-%D0%B4%D0%B0%D0%BD%D1%8A%D1%87%D0%BD%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-news747528.html", "text": "Над 500 000 данъчни декларации са подадени до 30 април, когато приключи кампанията. От приходната агенция обаче удрят със солени наказания онези, които не са съобщили доходите си. До 500 лева парична санкция грози всеки, който е пропуснал да подаде годишната си данъчна декларация в определените срокове. За управители на фирми глобата е от 200 лева. В случай че физическото лице не изпълни задължението си навреме, размерът е 500 лева, но само при условие че случаят не подлежи на по-тежко наказание. При повторно нарушение глобата става двойна. Така за неподадена данъчна декларация санкцията скача до 1000 лв. През 2018 г. приблизително половината от декларациите са изпратени по интернет, подписани с електронен подпис или с безплатния персонален идентификационен код, допълниха още от НАП. Междувременно скача броят на документи, подадени по електронен път. Всяка втора декларация за доходите е получена онлайн тази година. Според експертите от приходната агенция интересът към е-услугите на НАП е разбираем. Причината е, че се спестяват разходи и време както на гражданите, така и на администрацията. Сподели:", "date": "2018.05.03", "title": "Броим 500 лв. за неподадена данъчна декларация"}
{"url": "http://pik.bg/%D0%BE%D0%BF%D1%80%D0%B0%D0%B2%D0%B4%D0%B0%D1%85%D0%B0-%D0%BC%D0%B8%D1%81-%D1%82%D1%83%D1%80%D1%86%D0%B8%D1%8F-%D0%BF%D0%BE-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D1%87%D0%B5-%D0%B5-%D0%BE%D0%B1%D0%B8%D0%B4%D0%B8%D0%BB%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BE%D0%BF%D0%B8%D1%82%D0%B0-%D0%B7%D0%B0-%D0%BF%D1%80%D0%B5%D0%B2%D1%80%D0%B0%D1%82-news747523.html", "text": "Турски съд оправда бивша Мис Турция, която бе обвинена, че е обидила жертвите на опита за преврат в страната през 2016 г. в свой коментар в \"Туитър\", предаде Асошиейтед прес, цитирана от БТА. Ътър Есен бе лишена от короната, присъдена ѝ за 2017 г., след като туитът излезе наяве и предизвика гневни реакции в социалните медии. Тя бе обвинена в \"публично оскърбяване на част от обществото\" със забележката, публикувана по време на честванията на годишнината от преврата. В туита, който по-късно бе изтрит, пишеше: \"Тази сутрин на Деня на мъчениците, 15 юли, ми дойде цикълът. Отбелязвам деня, като кървя, символизирайки кръвта на мъчениците\". Есен отрича да е имала намерение да нанесе обида. Съдът я оправда днес, позовавайки се на липса на достатъчно елементи за престъпление. Короната в крайна сметка бе дадена на подгласничката на Есен. Сподели:", "date": "2018.05.03", "title": "Оправдаха мис Турция по обвинение, че е обидила жертвите на опита за преврат"}
{"url": "http://pik.bg/%D1%81%D1%80%D0%B5%D0%B4%D0%BD%D0%BE%D1%89%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-%D0%BA%D0%B0%D0%BA-%D0%B4%D0%B0-%D1%81%D0%B8-%D0%B4%D0%BE%D1%81%D1%82%D0%B0%D0%B2%D0%B8%D1%82%D0%B5-%D1%83%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%B8%D0%B5-%D0%B1%D0%B5%D0%B7-%D0%BC%D1%8A%D0%B6-news747394.html", "text": "Наясно съм, че невинаги имаме под ръка някой свестен любовник, който знае какво да прави с нас. Понякога пък изобщо нямаме любовник. Не сме се споделяли от сумата ти време плътски с друго човече и някак неусетно в нас започва да пъпли непреодолим ищах, който трябва да бъде изконсумиран на часа. Спасението е скрито в чекмеджето под бикините и се нарича вибратор. Браво на дамите, които имат такова устройство. Тези, които обаче не са собственички на такива устройства, често изпадат в инженерна мисъл, сдобиваща ги с подръчни средства за удоволствие. Домашни „вибратори“, които може да се окажат доста опасни за физическото (ментално) им здраве. Кой казва, че лъжиците стават само за сърбане на супа. Има дами, които ги намират за по-практични на други места по тялото си, но не и в устата. Някои ги предпочитат изстудени във фризера. Измръзналият метал служи за по-осезаема чувствителност около зърната и корема, а наместването му върху вътрешната страна на бедрата доставя допълнително напрежение в областта на гениталиите. Ако къщата ви свети от чистота и няма нито една прашинка, но не благодарение на перата за почистване, които отдавна сте пенсионирали, винаги може да им намерите по-отговорна работа. Ултралекото докосване на перушината ще дари ефирната тъкан на клитора ви с толкова удоволствие, че ще сте на ръба на избухването още след 2-3 движения в посока на корема и на коленете. Ако все не ви достига време, за да отскочите до близкия сексшоп и да купите бръмчаща сексиграчка, то и електрическа четка за зъби върши почти същата работа като класическия вибратор. Изварете я, след което я поставете нежно в себе си. Ще излъска“ до блясък с нежните ви влагалищни вибрации. Вземете четката, с която нанасяте руж, и нежно потъркайте клитора си. Не след дълго ще се порадвате на добър генитален макиаж. Повечето от нас обичат да кичат вратовете си с красиви бижута. Но може да запишем още една дейност в длъжностната им характеристика. Огърлицата с дървени топчета ще ви помогне и за оргазмено чудо. С помощта на бижуто направете масаж на външните си срамни устни, търкаляйки ги настойчиво, но нежно. Доста от жените предпочитат меката твърдост на възглавниците за задоволяване на плътските си нужди, стане ли дума за клиторен оргазъм. Но подобаваща работа вършат и играчките с механизъм, които с вибриращите си движения може да ни запалят телесните барабанчета. За вибриращия стандарт на мобилните телефони, за земетръсните движения на пералнята и за странната полезност на бананите и краставици дума няма да отваряме. Това го знае всеки оргазъм. Въпреки това помнете, че понякога играчката става плачка. Консумирайте с удоволствие, но с мярка. Сподели:", "date": "2018.05.03", "title": "Среднощни съвети само за жени: Как да си доставите удоволствие без мъж"}
{"url": "http://pik.bg/18-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B8-410-000-%D0%BB%D0%B5%D0%B2%D0%B0-%D0%BA%D1%80%D1%8A%D0%B2%D0%BD%D0%B8%D0%BD%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BE%D1%82-%D0%BB%D1%8E%D0%B1%D0%BE%D0%B2-news747522.html", "text": "18 години затвор и 410 000 лв. кръвнина наложи Бургаският окръжен съд на 44-годишен мъж от руенското село Снягово, задържан за убийството на приятеля на бившата си съпруга. Подсъдимият –Мехмед Ю. се призна за виновен по всички пунктове на обвинението и заяви, че извършил престъплението от любов. Според прокуратурата Мехмед действал по предварително взето и обмислено решение - снабдил се с нож, вила, лампа тип „челник“ и съставил план за начина на извършване на престъплението. Знаел къде се намира къщата на новия приятел на жена му и щом към един часа след полунощ на 26 май м.г. уличното осветление угаснало, атакувал, въоръжен с нож в едната ръка и вила в другата. После успял тихомълком да се промъкне в къщата, след това влязъл в първата стая в ляво по коридора, където спели мъжа, бившата му жена, бременна в осмия месец и деветмесечното им бебе. Мехмед се приближил към жертвата- Ереджеб Ш. и го пронизал в шията. След това оставил трупа и избягал. Крил се в гората в продължение на седем дни, преди полицията да го залови. Сподели:", "date": "2018.05.03", "title": "18 години затвор и 410 000 лева кръвнина за убийство от любов"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D1%81%D1%82%D1%80%D0%BE%D0%B5%D0%B6%D1%8A%D1%82-%D0%BD%D0%B0-%D0%B1%D1%80%D0%BE%D0%BD%D0%B7%D0%BE%D0%B2%D0%B0%D1%82%D0%B0-%D0%BA%D1%8A%D1%89%D0%B0-news747481.html", "text": "Започва строителството на Бронзовата къща на мястото на бившия мавзолей в центъра на София. Работата по издигането ѝ ще бъде проследена от президента на Австрия Александър Ван дер Белен и кметът на София Йорданка Фандъкова. Проектът се реализира с австрийска финансова подкрепа. Бронзовата къща е вдъхновена от традиционната българска архитектура и по-специално от Хрельовата кула от Рилския манастир. С тази арт-инсталация Столична община поставя символично началото на своя проект за превръщането на пространството в галерия за съвременно изкуство. Сподели:", "date": "2018.05.03", "title": "Започва строежът на Бронзовата къща"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%84%D0%B5%D0%BD%D0%BE%D0%B2%D0%B5-%D0%BA%D1%8A%D0%BC-%D0%B2%D0%B5%D0%BD%D1%86%D0%B8-%D1%81%D1%82%D0%B5%D1%84%D0%B0%D0%BD%D0%BE%D0%B2-%D1%83%D0%BC%D1%80%D0%B8-%D1%82%D1%8A%D1%80%D0%B1%D1%83%D1%85-%D1%81%D0%BC%D1%80%D0%B0%D0%B4%D0%BB%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news747471.html", "text": "Президентът на Славия Венцеслав Стефанов, който беше подложен на телефонен тормоз от привърженици на Ботев (Пловдив), след като \"белите\" отстраниха \"канарчетата\" на полуфинала за Купата на България, показа съобщенията от жълто-черни фенове в личния си телефон. Той стори това в предаването \"От дузпа в тъч\" на Sportal TV. Както е известно, феновете на \"жълто-черните\" имаха основателна причина да недоволстват от рефера Станислав Ставров при загубата с 0:1 в реванша. Босът на най-стария столичен клуб показа много грозни и брутални клетви по негов адрес, но след това обяви: \"Има и нормални хора след бултрасите. Обаче има една шепа хора, които вкарват напрежение и гонят хората от стадионите. Няма да ги съдя аз тези хора. Друг ще ги съди\". \"Казаха ми, че президентът на Ботев Ангел Палийски е дал телефона ми. Не съм му звънял да го питам защо\", коментира още Стефанов. Сподели:", "date": "2018.05.03", "title": "БРУТАЛНО! Фенове към Венци Стефанов: Умри, търбух смрадлив! (СНИМКИ)"}
{"url": "http://pik.bg/%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B8-%D0%B2%D0%B5%D1%80%D0%B8%D0%B3%D0%B8-%D0%B7%D0%B0-%D1%81%D0%BD%D1%8F%D0%B3-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-news747567.html", "text": "Задължителни вериги за сняг за всички автомобили през зимата. Това предвиждат промените в Закона за движение по пътищата. Експерти заподозряха, че някой цели да бъдат продадени 3 милиона вериги, а неправителствени организации се обявиха против промените. Освен светлоотразителен триъгълник, аптечка, пожарогасител, светлоотразителна жилетка и резевна гума, предложенията в Закона за движение по пътищата предвиждат и в педиода между 15 ноември и 1 март всяка кола да бъде оборудвана задължително и с вериги за сняг. Тези и други предложения разгневиха експерти по пътна безопасност. Ако предложението бъде прието, през зимния период всеки шофьор ще трябва да носи в багажника си вериги. Според експерти в идеята има скрит замисъл, предава Нова тв. „Някой иска да накара българите да купят три милиона вериги, а в същото време продължаваме да караме с летни гуми. Не са задължителни зимните гуми. Това е задължително говорим от 15 ноември до 1 март”, коментира Богдан Милчев, бивш началник на КАТ. Стоян работи в автосервиз. Не вярва в теорията за лобистки интереси в новия закон, защото има много вносители на вериги. „Зависи и от размера на гумите, на които трябва да бъдат монтирани, около 50 - 100 лева – в един комплект има два броя за двете гуми, които са задвижващи на автомобила”, обяснява Стоян Помаков, приемчик в автосервиз. Според шофьори пък веригите няма да натежат на колата, а напротив. Едно от предложенията е на кръстовище с кръгово движение с предимство да бъде водачът на ПТП, движещо се в кръга, както е тук, освен ако с пътен знак или светлинни сигнали не е указано друго. Според експерти по този начин се нарушава правилото за дясностоящия, важащо при други кръгови. От МВР отказаха да коментират предложенията, тъй като щяло да има още 2 обществени обсъждания. Междувременно данъчните започват масови проверки в пунктовете за годишни технически прегледи. Ще се следи за даването на касови бележки и отчитането на оборота. При над 300 пункта са установени значителни нарушения , като първоначалните данни сочат укрити доходи за близо 20 милиона лева. Сподели:", "date": "2018.05.03", "title": "Задължителни вериги за сняг за всички автомобили през зимата?"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%E2%80%9E%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2%E2%80%9C-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news747568.html", "text": "РИА Новости Северен поток 2 В германския град Лубмин започнаха да подготвят строителната площадка за излизането на брега на газопровода „Северен поток 2“, съобщи пред представител на компанията – оператор Nord Stream 2 AG, съобщава Фокус. Този процес включва разчистването й, завършване на строителството на административните постройки, както и подготовка за монтажните работи в зоната на излизане на брега на газопровода. Проектът „Северен поток 2“ предполага съоръжаване на две нитки са обща мощност 55 млрд. куб. м. годишно. Тръбите ще минават от крайбрежието на Русия през Балтийско море до Германия редом до действащия „Северен поток“. Берлин издаде разрешение за строителството на „Северен поток 2“ в края на март. Съгласие за строеж на газопровода даде също и Финландия. Nord Stream 2 AG чака разрешение и от Русия, Швеция и Дания в близките месеци. Единственият акционер в компанията е „Газпром“. Половината от инвестициите в проекта са направени от европейски компании - Shell, OMV, Engie, Uniper и Wintershall, т.е. по 950 милиона евро всяка. „Газпром“ предоставя останалите 50% от средствата – 4,75 милиарда евро. При това участниците в проекта планират да покрият 70% от инвестициите за сметка на привличане на проектно финансиране. Общата стойност на реализацията на проекта се оценява на 9,5 млрд. евро. Сподели:", "date": "2018.05.03", "title": "Започна строителството на „Северен поток 2“ в Германия"}
{"url": "http://pik.bg/%D0%B7%D0%BB%D0%B0%D1%82%D0%BE%D1%82%D1%8A%D1%80%D1%81%D0%B0%D1%87%D0%B8-%D0%BC%D0%BB%D0%B0%D0%B4%D0%B8-%D0%BB%D1%8A%D0%B2%D1%87%D0%B5%D1%82%D0%B0-%D1%81%D0%B2%D0%B0%D0%BB%D1%8F%D1%82-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%B1%D0%B0%D1%82%D0%B5%D1%82%D0%BE-%D1%89%D0%B5-%D0%B2%D0%BB%D0%B5%D0%B7%D0%B5-%D0%BB%D0%B8-%D0%B2%D0%B0%D0%BB%D1%8F-%D0%B2-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81-news746924.html", "text": "Иван и Валя живеят заедно 14 години, но се познават близо от 20. Венчават се през 1997 г. навръх рождения ден на мачото - 11 май. Златотърсачи, някои от които на Христова възраст, са хвърлили око на вдовицата на Иван Славков. Младите лъвчета опитвали къде нежно, къде по-арогантно да оплетат Валя с любовните трикове на Дон Жуан, за да сложат ръка на завидното й наследство, останало от принца на социализма Батето. Валя обаче нямала никакво намерение да се подаде на ухажванията и да влезе в ролята на българската Бриджит Макрон. Факт е, че макар да е прехвърлила 60-те, вдовицата на Иван Славков изглежда по-млада за годините си. Валя поддържа стегната и стройна фигура, а по лицето й няма нито една бръчка след серия козметични процедури. Така вдовицата на Батето изглежда апетитна хапка за меркантилни типове, признават ядосано семейните й приятели. Чешитът Иван Славков обичал често да се закача с жена си, която сега признава, че първоначално била шокирана от черното му чувство за хумор, но впоследствие оценила, че мъжът до нея е като истински диамант. \"Каква манекенка си била, като съм те пропуснал?!\", майтапел се най-известният плейбой на соца. Валя е родена в Рим и израства в Европа и Южна Америка, тъй като баща й работи в различни части на света. Тя се пробва като манекенка в най-добрите години на родната мода. Работи в известната през социализма модна къща \"Валентина\". Дефилира на модния подиум и участва във фотосесиите на списанията \"Лада\" и \"Божур\", пише седмичник. Сподели:", "date": "2018.05.03", "title": "ЗЛАТОТЪРСАЧИ! Млади лъвчета свалят вдовицата на Батето! Ще влезе ли Валя в ролята на българската Бриджит Макрон?"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%BC%D0%BD%D0%B8%D0%BC%D0%B0-%D0%B0%D0%B4%D0%B2%D0%BE%D0%BA%D0%B0%D1%82%D0%BA%D0%B0-%D0%B7%D0%B0-%D0%BD%D0%B0%D0%B3%D0%BB%D0%B0-%D0%B8%D0%B7%D0%BC%D0%B0%D0%BC%D0%B0-news747502.html", "text": "По внесен от Софийска районна прокуратура обвинителен акт е осъдена извършителка на измама, представила се за адвокат. Това съобщиха от пресцентъра на обвинението. С присъда на СРС по внесен от СРП обвинителен акт Наталия Стамова – Йорданова е осъдена за това, че: На неустановена дата през есента на 2013 г. в гр.София в близост до НДК с цел да набави за себе си имотна облага възбудила у С. С. заблуждение, че е адвокат и ще му разреши проблемите с МВР. Тя го уверила, че „ще оправи съставените му актовете по ЗДВП“, с което причинила на С. имотна вреда в размер на 2000 лева. Впоследствие не предприела никакви действия по изпълнение на обещаното, тъй като не притежавала юридическо образование и правоспособност. На Йорданова е наложено наказание „лишаване от свобода“ за срок от седем месеца, изпълнението на което е отложено за срок от три години. Към датата на извършване на деянието Йорданова е неосъждана. Сподели:", "date": "2018.05.03", "title": "Осъдиха мнима адвокатка за нагла измама"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BA%D1%80%D0%B5%D0%B4%D0%B8%D1%82%D0%B8-%D0%BE%D1%82-1-%D1%8E%D0%BB%D0%B8-%D0%B2%D0%BB%D0%B8%D0%B7%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8-%D0%B7%D0%B0-%D0%BB%D0%B8%D1%85%D0%B2%D0%B8%D1%82%D0%B5-news747490.html", "text": "Формулата за пресмятане на лихвите по много от банковите кредити ще бъде сменена от 1 юли. В момента лихвите по потребителските и жилищните кредити може да се определят като сума от променлив лихвен процент и надбавка. Като този променлив лихвен процент може да е един от пазарните индекси ЛИБОР, ЮРИБОР, СОФИБОР или индикатори, публикувани от БНБ или от НСИ. От 1 юли обаче БНБ спира да изчислява справочните индекси СОФИБИД и СОФИБОР. Според Регламент на ЕС, индекси, използвани във финансови договори ще трябва да се изготвят от лицензирани или регистрирани администратори от ЕС или от трета държава, включени в регистър, поддържан от Европейския орган за ценни книжа и пазари, пише “Труд”. Индексът СОФИБОР се формира от лихвите по предлаганите левови депозити на българския междубанков пазар. От 1 юли обаче БНБ няма да го определя. Затова председателят на бюджетната комисия към парламента Менда Стоянова внесе в Народното събрание промени в Закона за кредитните институции. Те предвиждат при съществена промяна на някой от използваните от банките индекси за определяне на лихвите по кредитите, или ако той спре да се изготвя, банката да може да напише план за действие и да промени правилата за формиране на лихвите. Този план може да включва използването на друг индекс, като ще трябва да бъде одобрен от БНБ. Промяната ще засегне хиляди граждани, които са взели кредит на базата на индекса СОФИБОР, който вече няма да се определя. В промените на закона специално е посочено, че към момента на смяна на формулата за определяне на лихвата по кредита, новият лихвен процент не може да надвишава лихвата преди промяната. След това обаче лихвата ще се променя според движението на новия избран от банката индекс. Сподели:", "date": "2018.05.03", "title": "Важно за потребителите на кредити! От 1 юли влизат промени за лихвите"}
{"url": "http://pik.bg/%D0%B4%D1%8F%D0%B4%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%B4%D0%BE%D0%BA%D0%B0%D1%82%D0%BE-%D0%B2%D0%B0%D1%80%D0%B8-%D1%80%D0%B0%D0%BA%D0%B8%D1%8F-%D0%BD%D0%B0-%D0%B4%D0%B2%D0%BE%D1%80%D0%B0-news747497.html", "text": "71-годишен мъж от Стара Загора е пострадал докато вари ракия в дома си в село Горановци, съобщиха от Областна дирекция на МВР. Сигнал в полицията в старата столица е получен от дежурен екип в болница „Пирогов“ в София, около 01.30 часа тази нощ, тъй като мъжът е транспортиран за лечение там. Първоначално той е приет във великотърновската болница, с 60% изгаряния, но поради тежкото му състояние и временна опасност за живота му, е преместен. В жилище на пострадалия е извършен оглед. По случая е започнато досъдебно производство. Сподели:", "date": "2018.05.03", "title": "Дядо пострада, докато вари ракия на двора"}
{"url": "http://pik.bg/%D1%81%D0%BF%D0%B8%D1%80%D0%B0%D1%82-%D1%82%D0%B8%D1%80%D0%BE%D0%B2%D0%B5%D1%82%D0%B5-%D0%B2-%D0%BF%D0%B5%D1%82%D1%8A%D0%BA-%D0%B7%D0%B0%D1%80%D0%B0%D0%B4%D0%B8-%D0%BE%D1%87%D0%B0%D0%BA%D0%B2%D0%B0%D0%BD%D0%BE%D1%82%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%B7%D0%B0-%D0%B3%D0%B5%D1%80%D0%B3%D1%8C%D0%BE%D0%B2%D0%B4%D0%B5%D0%BD-news747475.html", "text": "На 4 май, когато е последният работен ден преди трите почивни дни за Гергьовден, от 16.00 часа до 20.00 часа се спира движението на камионите над 12 тона по автомагистралите и най-натоварените пътища. Това съобщиха от пресцентъра на Агенция \"Пътна инфраструктура\". Целта е повишаване на безопасността при пътуване и увеличаване на пропускателната способност на инфраструктурата. Необходимо е шофьорите да карат внимателно и със съобразена скорост, спазвайки въведените ограничения, пътната сигнализация и указанията на „Пътна полиция“, която следи и предприема необходимите действия за организацията на трафика. Движението на МПС над 12 тона ще е ограничено по следните пътни направления: - автомагистралите; - път I-1 с. Ребърково - Ботевград, като движението се пренасочва по път II-16 Ребърково - Своге - София; - път I-1 - етапна връзка на лот 2 на АМ „Струма“ при Благоевград - ГКПП „Кулата“; - път I-4 п. в. „Коритна“ - Велико Търново - Шумен; - път I-5 Русе - Велико Търново; - път I-8 ГКПП „Калотина“ - София; - път I-9 Варна - Бургас; - път II-18 Околовръстен път на град София; - път II-99 Бургас - Царево. Тежкотоварните превозни средства ще бъдат спрени и в последния почивен ден - 7 май от 14.00 часа до 20.00 часа. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR). За улеснение на трафика през Владая и повишаване на пътната безопасност има две ленти за излизащите от София по път I-1 (Е-79). Временната организация е от км 278+910 до 282+038 и от пътен възел „Даскалово“ до кръстовище „Драгичево“. На 7 май от 10.00 часа до 20.00 часа в същия участък ще има две ленти за прибиращите се към София. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“. По време на почивните дни ремонтни дейности няма да се извършват, за да не се затруднява трафикът и шофьорите да пътуват спокойно. Единствено, ако е необходимо ще се предприемат спешни и неотложни работи, свързани с безопасността на движение. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ – www.api.bg, lima.api.bg и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища. Сподели:", "date": "2018.05.03", "title": "Спират тировете в петък заради очакваното движение за Гергьовден"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BA%D1%8A%D0%BC-%D0%B4%D1%8A%D1%80%D0%B6%D0%B0%D0%B2%D0%B8%D1%82%D0%B5-%D1%87%D0%BB%D0%B5%D0%BD%D0%BA%D0%B8-%D0%BD%D0%B0-%D0%B5%D1%81-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D0%B9%D1%82%D0%B5-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%B0-%D0%B8-%D1%81%D0%B8%D0%B3%D1%83%D1%80%D0%BD%D0%B0-%D1%81%D1%80%D0%B5%D0%B4%D0%B0-%D0%B7%D0%B0-%D0%B6%D1%83%D1%80%D0%BD%D0%B0%D0%BB-news747572.html", "text": "Държавите членки на ЕС, трябва \"да създадат и поддържат по законодателен път и на практика безопасна и сигурна среда за журналистите\", заявиха евродепутатите в четвъртък. Незаконодателната резолюция, изготвена от Барбара Спинели (ЕОЛ/СЗЛ, Италия), беше приета с 488 гласа \"за\" срещу 43 \"против\" и 114 въздържали се, съобщи Информационното бюро на ЕП в България. Членовете на ЕП призоваха Европейската комисия да предостави постоянно и подходящо финансиране в рамките на бюджета на ЕС за подкрепа на мониторинга на плурализма на медиите на Центъра за плурализъм и свобода на медиите и да създаде независими механизми за наблюдение с цел оценка на положението със свободата и плурализма на медиите в ЕС. Те също така изискват от държавите членки да увеличат финансовата подкрепа за доставчиците на обществени услуги и разследващата журналистика, като същевременно се въздържат от участие в редакционните решения. Текстът добавя още, че трябва да се извършва редовен мониторинг на всяко публично финансиране, предоставено на собственици на медии. Членовете на ЕП припомнят техния призив за неутрално отношение към всички медии по отношение на ДДС (напр. да не се прави разлика между печатни и електронни новини), както се препоръчва в тяхната резолюция от 2011 г. За да бъдат защитени журналистите от насилие и заплахи, следва да бъде създаден независим и безпристрастен регулаторен орган, в сътрудничество с журналистическите организации, който да осъществява мониторинг, да документира и докладва случаи на насилие. Журналистите, чиято свобода на работа е застрашена, се нуждаят от ефективни правни процедури, за да се избегне автоцензурата, отбелязва текстът. Евродепутатите изразяват загриженост относно растящия брой случаи на кибертормоз, порнография с цел отмъщение и сексуална злоупотреба с деца и подчертават, че средствата за масово осведомяване трябва да зачитат изцяло интересите и правата на непълнолетните. Те насърчават създаването на законодателство, включително разпоредби за откриването, съобщаването и премахването от социалните медии на съдържание, което накърнява човешкото достойнство. Текстът отбелязва, че \"терминът \"фалшиви новини\" никога не следва да се използва с цел да се подкопае общественото доверие в медиите или да се дискредитират или инкриминират критичните гласове\". За да бъде подпомагана и защитавана обективната информация, членовете на ЕП насърчават дружествата в областта на социалните медии и онлайн платформите да разработят инструменти, които да позволяват на потребителите да уведомяват и сигнализират за евентуални фалшиви новини, за да се улесни бързото коригиране и да се предостави възможност за анализ от трети страни, а именно от независими и безпристрастни сертифицирани организации за проверка на фактите. Накрая евродепутатите призовават Комисията да предложи директива за противопоставяне на стратегически съдебни дела срещу участието на обществеността, която да защити независимите медии в ЕС от неоснователни съдебни производства, целящи да ги накарат да замълчат или да ги сплашат. Докладчикът Барбара Спинели (ЕОЛ/СЗЛ, Италия) заяви: \"Ключовата референтна точка на доклада е член 19 от Международния пакт за граждански и политически права (МПГПП) и Хартата на основните права на ЕС. Опитах се да подчертая, че понятия като \"фалшиви новини\" са подвеждащи и все по-често се прилагат само в интернет пространството. Опитах се да се придържам възможно най-близо до Съвместната декларация относно свободата на изразяване и \"фалшивите новини\", дезинформацията и пропагандата, с което споделям виждането, че правото на човека да разпространява и получава информация и идеи не може да бъде ограничавано до предполагаемо \"правилни\" твърдения, но също така трябва да \"бъде предпазено от информация и идеи, които могат да шокират, обиждат и обезпокояват\", добави Барбара Спинели. Момчил Неков (С&Д, България) коментира: \"Резолюцията на Европейския парламент посочва един от най-наболелите проблеми в медийната сфера - съсредоточаването на собственост в ръцете на шепа хора. Българските и европейските граждани трябва да разполагат с информация за собствеността на медиите, източниците на финансиране и управлението им.  Днес, когато честваме Световния ден на свободата на печата, няма как да подминем факта, че България пада на 111-о място по свобода на словото според класацията на  \"Репортери без граници\". Последни сме в ЕС, дори държавите от Западните Балкани имат по-свободни медии от нас. Това трябва да ни кара сериозно да се замислим.\" Докладът подчертава необходимостта да се защитят лицата, сигнализиращи за нередности, и свързаните с криптиране права, призовава за признаване на охлаждащите ефекти на законите за клеветата, предупреждава срещу произволното налагане на извънредни положения и настоява за желание за инвестиране в цифрова грамотност, за да се даде възможност на гражданите и онлайн потребителите. Всяко ограничение на свободата на изразяване или на плурализма на медиите и интернет съдържанието трябва да зачита изискванията на международното право и трите принципа на необходимост, пропорционалност и легитимност.\" Сподели:", "date": "2018.05.03", "title": "Евродепутатите към държавите-членки на ЕС: Гарантирайте безопасна и сигурна среда за журналистите! "}
{"url": "http://pik.bg/%D0%BF%D1%83%D1%82%D0%B8%D0%BD-%D0%B2%D0%B7%D0%B5-%D0%B3%D0%BB%D0%B0%D0%B2%D0%B8%D1%82%D0%B5-%D0%BD%D0%B0-%D0%BF%D0%B5%D1%82%D0%B8%D0%BC%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%B8-%D0%B8-%D0%B4%D0%B2%D0%B0%D0%BC%D0%B0-%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8-news747564.html", "text": "Руският президент Владимир Путин освободи от длъжност петима генерали от МВР и Следствения комитет и двама прокурори. Това се съобщава в указ, публикуван на сайта за правна информация на Кремъл. Уволнените генерали са генерал-майор Игор Баталов, генерал-лейтенант Марина Забарова, генерал-лейтенант Виктор Кошельов, генерал-майор Иван Лукин и генерал-майор Владимир Махлейдт. Отстранените прокурори са Александър Козлов и Сергей Панов. Причините за кадровите промени не се съобщават. Сподели:", "date": "2018.05.03", "title": "Путин взе главите на петима генерали и двама прокурори "}
{"url": "http://pik.bg/%D1%82%D0%B0%D0%BA%D1%81%D0%B8%D0%B4%D0%B6%D0%B8%D0%B8-%D1%81%D1%8A%D0%B4%D1%8F%D1%82-%D0%BE%D0%B1%D1%89%D0%B8%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D1%80%D0%B0%D0%B4%D0%B8-%D0%B4%D1%8A%D0%BC%D0%BF%D0%B8%D0%BD%D0%B3%D0%BE%D0%B2%D0%B8-%D1%86%D0%B5%D0%BD%D0%B8-news747501.html", "text": "Отново ще дадем Община Пловдив на прокуратурата, заради дъмпинговите цени на таксиметровите услуги\". Това заяви на днешната пресконференция председателят на Асоциацията за защита правата на таксиметровите водачи Георги Ряпов. Според водачите минималната ставка, определена от общинска наредба в размер на 65 ст./км, е твърде ниска и с нея се работи на загуба. Няколко фирми поддържат тарифата и така принуждават всички в бранша да изпълняват курсове, съобразявайки се с нея, съобщава \"Трафик Нюз\". Водачите поръчали експертиза на вещо лице, която показвала, че километърът без печалба възлиза на цена около 1 лев, а ако на върху тази цена се калкулира комисионната от 15%, цените тръгват рязко нагоре. Това не е първи опит на част от бранша на таксистите под тепетата да осъдят Община Пловдив. Те бяха обжалвали пред Административен съд повишаването на данъците, които се определят на местно ниво, ала последваха два неуспешни опита на делото да бъде дадено ход. След перипетии ВАС върна делото на пловдивските магистрати, които категорично отхвърлиха разглеждане, поради ред причини, една от която фактът, че жалбоподателят е сдружение от 80 таксиметрови шофьори. Това разказа Мариян Киров, собственик на една от таксиметровите фирми в града. Киров обяви, че ще изтегли документите и отново ще стартира процедура само от името на фирмата, в която да бъдат обжалвани високите данъци. Някои представители на таксиметровия бранш в Пловдив посочиха още, че ще настояват за чистка на цивилни коли от таксиметровите стоянки, както и за премахване на регулацията върху упражняване на таксиметровата професия. \"Искат свободната професия да се превърне в робска. Никъде го няма това - данъчно задължено лице е шофьорът, а работи за фирмата превозвач\", коментира Ивайло Джанати - представител на синдикален съюз \"СИЛА\" - София. Коментарът му касае освен високите данъци, така и начина за изваждане на документи, даващи право за упражняване на професията. Според таксистите, разрешителното трябва да се вади от самите шофьори и да важи за личността, а не за автомобил. Те настояха и за премахване на рестрикцията, ограничаваща правото за шофиране на жълт автомобил при осъждане за каквото и да е деяние. При тежки престъпления - това трябва да е факт, казаха от бранша, но не и за лека катастрофа или пък за осъждане за издръжка. \"Можеш да бъдеш депутат, но не и таксиметров шофьор - така излиза. Дайте тогава и сервитьори, и готвачи да могат да практикуват само с абсолютно чисто съдебно минало\", коментираха от бранша. На днешната пресконференция, дадена от сдружения и синдикални организации на таксиметрови шофьори, беше поставен ултиматум към правителството. Таксистите поискаха среща с транспортният министър Ивайло Московски, а в противен случай обещаха да се вдигнат на национална стачка, а ако това не помогне са готови да спрат да плащат данъци и да започнат частна дейност по образец на Юбер. Сподели:", "date": "2018.05.03", "title": "Таксиджии съдят Община Пловдив заради дъмпингови цени "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%B0%D0%B1%D0%B0%D1%82%D0%B0-%D0%BD%D0%B0-%D0%B0%D0%B7%D0%B8%D1%81-%D0%B7%D0%B0%D0%B3%D1%83%D0%B1%D0%B8-%D0%B4%D0%B0%D1%80%D0%B1%D0%B0%D1%82%D0%B0-%D1%81%D0%B8-%D0%B4%D0%B0-%D0%B2%D1%80%D0%B0%D1%87%D1%83%D0%B2%D0%B0-news746321.html", "text": "След тежко боледуване бабата на Азис – Станка, изгубила дарбата си да предвижда бъдещето. Талантливата ясновидка и гадателка била дни наред болна от грип, заради който още не можела да си стъпи на краката. „Вече е на възраст и всичко ѝ е трудно. Почти не гледа на карти и не пророкува“, разкрива Троян Илиев, син на Станка и баща на Азис. В началото на годината Азис реши да направи баба си популярна и сподели в мрежата координати за връзка с нея. Много хора от своя страна решиха да се възползват и в резултат да получат сведения за бъдещето си. Тогава Троян сподели, че от многобройните посещения в дома им бабата се разболяла. „Телефоните не спираха да звънят, не смогвам да отговарям“, споделя бащата на Ромския славей. В Костинброд пък Станка е по-известна с гадателските си умения, отколкото като бабата на Азис. Тя открила дарбата си на 13-годишна възраст, когато започнала инцидентно да гледа на карти и да познава безпогрешно бъдещето. От тогава насам не била спирала нито за ден да практикува ясновидското си хоби. За отглеждането на внука си тя е категорична, че Васко е бил много палаво дете и често е отнасял по някой шамар от нея, но когато станал звезда, никога не проявил интерес да му гледа. В активните ѝ години през къщата на пророчицата минавали по 30-40 души на ден. Фиксирана тарифа нямала, а всеки ѝ оставял колкото иска и колкото може. Зли езици твърдят, че от срам никой не смеел да остави по-малко от 10-20 лева, а някои от верните ѝ посетители, сред които и някои от родните политици, я дарявали със злато и столевки. Бабата на Азис обаче не си пилеела парите, а ги кътала за черни дни. В Костинброд се шегували, че била по-богата от внук си. Сподели:", "date": "2018.05.03", "title": "САМО В ПИК И \"РЕТРО\"! Бабата на Азис загуби дарбата си да врачува"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BD%D0%B0%D1%88%D0%B8%D1%82%D0%B5-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%BD%D0%B8-%D1%83%D1%81%D0%BF%D0%B5%D1%85%D0%B8-%D0%B2-%D0%B1%D0%BE%D1%80%D0%B1%D0%B0%D1%82%D0%B0-news747574.html", "text": "Мими Христова остана със сребърен медал в кат. до 59 кг на европейското първенство по борба в Каспийск (Рус). На финала тя отстъпи след оспорвана схватка на туркинята Елиф Йешилърмак с 4:6 т. Срещата беше прекъсвана на два пъти от съдията на тепиха, за да бъде оказана лекарска помощ на нашата националка, която се бори с разбит нос от полуфинала предишния ден. В него Христова надделя със 7:6 над Екатерина Янушевич (Беларус), след като губеше с 3 т. минута преди края. Даниел Александров - Рамбо спечели бронза при 82-килограмовите в класическия стил, след като победи Ласло Сабо (Унг) с 3:2, макар да губеше с 0:2. Така той повтори постижението си от Евро 2016. Евелина Николова (55) пък загуби срещата за бронза от Мария Гурова (Рус) с 6:10. Още две българки достигнаха до финалите, с което си осигуриха поне сребро. В кат. до 57 кг шампионката от 2017 г. Биляна Дудова прегази Емеше Барка (Гер) със 7:1 на полуфинала и в събота ще защитава титлата си срещу Ирина Ологонова (Рус), втора в света 2016 г. При 62-килограмовите Тайбе Юсеин отново беше убедителна. След като не даде точка на съперничките си в първите 2 срещи, двукратната световна вицешампионка тушира Вероника Иванова (Беларус) на полуфинала. В схватката за титлата утре Тайбе Юсеин ще излезе срещу опитната рускиня Инна Тражукова, втора от Евро'17 и 5-а от олимпийските игри в Рио 2016. Виктория Бобева (65) загуби на полуфинал от Петра Оли (Фин) с 0:6 и ще се бори за бронза срещу Крисцина Федарашка (Беларус), пише \"Новспорт\". Сподели:", "date": "2018.05.03", "title": "Браво! Нашите със страхотни успехи в борбата"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D1%8A%D0%B2-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F%D1%82-%D1%81%D1%8A%D0%B4-%D0%BD%D0%B5-%D0%BF%D1%80%D0%B8%D0%B7%D0%BD%D0%B0-%D1%81%D0%B5%D0%BA%D1%81%D0%B0-%D1%81-10-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-news747573.html", "text": "Върховният съд на Финландия отказа да признае за престъпление секса на 20-годишен мъж с 10-годишно момиченце, съобщава \"Иле\". Гаврата станала в бежански център в град Пирканмаа, в който злосторникът потърсил убежище. В съда било заявено, че следствието не разполага с достатъчно доказателства за това дали по време на акта е била използвана сила или момичето се е намирало в шоково или безпомощно състояние. Ето защо педофилът ще прекара зад решетките едва три години - за \"Злонамерена сексуална експлоатация\" вместо за \"Изнасилване при утежняващи обстоятелства\". Заради широкия обществен резонанс много депутати внесоха искане за изменения в Наказателния кодекс. Сподели:", "date": "2018.05.03", "title": "Скандал във Финландия! Върховният съд не призна секса с 10-годишно дете за изнасилване! "}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%BF%D0%B5%D1%87%D0%B5%D0%BB%D0%B8%D0%BC-%D0%BE%D1%82-%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news747504.html", "text": "Позитивите за икономиката на България от присъединяване към еврозоната са както краткосрочни, така и дългосрочни, пише в анализ на Института за пазарна икономика. Ползите ще започнат да се усещат още в момента, в който официално започне процеса на присъединяване и страната влезе в \"чакалнята\" на еврозоната (ERM II), посочват експертите. Покачването на кредитния рейтинг в повечето страни се наблюдава първо още при влизането в чакалнята на еврозоната, ERM II, а допълнително повишение обичайно има и при приемането на еврото. Вдигането на рейтинга води до по-ниски лихви за държавата, бизнеса и гражданите и осигурява по-лесен достъп до финансиране и повече инвестиции в икономиката. По-важното следствие е, че подготовката на България за влизане в ERM II и еврозоната ще даде тласък за реформи. Влизането в ERM II ще е свързано с поемане на ангажименти за структурни промени, които да гарантират \"висока степен на устойчива конвергенция\", както изисква чл. 140 от Договора за функционирането на ЕС. Очакваният положителен ефект може да се сравни с подготовката за членство в ЕС - десетилетието от 1997 г. до 2007 г. беше най-доброто за растежа на България, пише в анализа. За местните банки приемането на еврото ще означава и автоматично включване в Европейския банков съюз, който се изгражда от 2014 г. насам в рамките на еврозоната. Присъединяването към единния надзор над банките в еврозоната ще засили доверието в банковия сектор и ще намали риска от лоши практики, отбелязват експертите. Влизането в еврозоната и достъпът до общите фондове пък е застраховка срещу бъдещи кризи (например, 700-милиардния Европейски механизъм за стабилност, единния механизъм за преструктуриране на проблемни банки и достъпа до ликвидност и рефинансиране от ЕЦБ). Това ограничава силно рисковете за банковата система, а за фиска осигурява по-лесно преминаване през периоди на кризи, се посочва в анализа. Влизането в еврозоната намалява и транзакционните разходи по обмен на валута и таксите по банкови преводи. По изчисления на ИПИ само спестените разходи по обмяна на валута за целите на външната търговия надхвърля 450 млн. евро на година. Това е близо 1 на сто от БВП и е равносилно на намаление на данъка върху печалбата на фирмите наполовина. Спестените по този начин близо 1 млрд. лева ще останат в българските фирми, сочи анализът. Отделно, присъединяването към еврозоната ще доведе до намаление на таксите по банкови преводи към еврозоната, посочват експертите на ИПИ. \"Страната ще пропусне много, ако отложи кандидатстването или се забави. В настоящите добри времена за европейската и българската икономика вероятността за положително решение при кандидатстване в ERM II е по-голяма. ERM II или т.нар. чакалня на еврозоната не е приемала страни повече от десетилетие именно заради кризата и затова сегашният благоприятен момент трябва да се използва. България също е в по-добра позиция - страната вече излезе от групата на страните с прекомерни макроикономически дисбаланси, наскоро беше повишен кредитният рейтинг, а през януари 2018 г. пое и председателството на ЕС\", пише в анализа. Междувременно еврозоната непрекъснато се променя и се интегрира по-бързо от останалата част на ЕС. Така се създава реален риск от Европа на две скорости. Този разлом се подклажда и от излизането на Великобритания, което променя съотношението на силите между страните във и извън еврозоната. Все по-вероятно е важните решения да се вземат от страните в еврозоната, а страните извън нея да са с ограничено влияние, посочват експертите. \"Изпусне ли се възможността сега, България може да чака дълго за следващ благоприятен момент. През 2019 г. предстоят избори за Европейски парламент, ще се сменят съставът на Европейската комисия и ръководството на Европейската централна банка. Никой не знае какво ще се случи след 2019 г., затова не бива да се изпуска възможността да се кандидатства веднага\", пише още в анализа на Института за пазарна икономика. Сподели:", "date": "2018.05.03", "title": "Какво ще спечелим от влизането в еврозоната?"}
{"url": "http://pik.bg/%D0%B3%D1%80%D0%B8%D0%B3%D0%BE%D1%80-%D0%BE%D1%82%D0%BD%D0%BE%D0%B2%D0%BE-%D0%B2-%D1%82%D0%BE%D0%BF-4-%D0%BD%D0%B0-%D1%82%D1%83%D1%80%D0%B0-news747576.html", "text": "Топ поставеният на турнира в Истанбул и миналогодишен шампион в надпреварата Марин Чилич отпадна още на старта на участието си този сезон, отстъпвайки на Малек Джазири с 4-6 2-6. Хърватинът, който е №4 в света, имаше 250 точки за защитаване, което означава, че от следващата седмица Григор Димитров със сигурност ще го измести, след като към момента разликата между двамата е само 35 точки. Така Гришо ще се завърне в Топ 4 на Тура. Чилич наскоро се ожени и имаше съмнения, че ще е в оптимално състояние за турнира, като организаторите се погрижиха тенисистът да изиграе двубоя си от втори кръг възможно най-късно. Джазири изостана 0-2 в първия сет, но моментално възстанови паритета. После влезе в серия и с два поредни пробива дръпна 5-2. Тунизиецът не успя да вземе подаването си в осмия гейм, но бе по-солиден до края и затвори сета 6-4. Световният №78 проби за 2-1 във втората част и реализира нов пробив за 5-2, като накрая нямаше проблеми да сложи точка на спора – 6-2. На 1/4-финал Джазири ще играе с Иржи Весели или Тиаго Монтейро. Междувременно Жереми Шарди отстрани Душан Лайович 4-6 7-6(3) 6-2, а Томас Фабиано победи Дамир Джумхур 6-2 0-6 6-2, пише \"Тенис кафе\". Сподели:", "date": "2018.05.03", "title": "Григор отново в Топ 4 на Тура"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%80%D0%B5%D1%88%D0%B0%D0%B2%D0%B0%D1%82-%D0%B7%D0%B0-%D0%BC%D0%B0%D0%BD%D0%B4%D0%B0%D1%82%D0%B8%D1%82%D0%B5-%D0%B2-%D1%81%D0%B5%D0%BC-news747516.html", "text": "Председателят на парламентарната комисия по култура и медии Вежди Рашидов и други депутати са внесли в деловодството на Народното събрание промени в Закона за радиото и телевизията. Текстовете касаят процедурата за назначаване на членове в Съвета за електронни медии (СЕМ). Регулаторът се състои от петима членове, като от тях трима са парламентарна квота, а двама - президентска. Проблемът е, че Народното събрание обновява квотата си през 2 години, а президентът - през 3 години. Въпреки това в закона е записано, че решението на парламента и указът на държавния глава за определяне на членове на СЕМ влизат в сила едновременно. Предложението на народните представители е двете решения да не влизат в сила едновременно, а квотите да се обновяват независимо една от друга. Миналата година президентът Румен Радев да сезира Конституционния съд (КС) именно заради това едновременно влизане в сила на избраните от двете квоти. Причината за това, че президентът сезира КС е, че след 2 месеца през юли изтича мандата на един от членовете на медийния регулатор от неговата квота. А ако законът не се промени, той ще трябва да чака да и парламента да си обнови някой от членовете в СЕМ. Други мандати, които да изтичат скоро, обаче няма. Такъв беше казусът с бившия говорител на МВнР Бетина Жотева. През 2015 година изтекоха мандатите на двама от членовете на СЕМ- един от президентската и един от парламентарната квота. Тогава Росен Плевнелиев предварително беше обявил, че предлага Жотева, парламентът обаче се забави с избора на нов член. Така въпреки че Жотева беше избрана от държавния глава за член на регулатора, тя остана почти година извън СЕМ, чакайки Народното събрание да попълни своята квота. За да не се стига до такива казуси, президентът миналата година сезира КС, а преди месец съдът допусна за гледане по същество на искането на президента. Все още обаче КС не се е произнесъл дали този текст от Закона за радиото и телевизията е противоконституционен. Сподели:", "date": "2018.05.03", "title": "Депутатите решават за мандатите в СЕМ"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%BF%D0%B5%D1%82-%D1%81%D1%8A%D0%B2%D0%B5%D1%82%D0%B0-%D0%B7%D0%B0%D1%89%D0%BE-%D0%B4%D0%B0-%D1%81%D0%BF%D1%80%D0%B5%D0%BC-%D0%B4%D0%B0-%D1%81%D0%B5-%D0%B7%D0%B0%D1%8F%D0%B6%D0%B4%D0%B0%D0%BC%D0%B5-%D1%81-%D0%BF%D0%BE%D0%BB%D0%BE%D0%B2%D0%B8%D0%BD%D0%BA%D0%B0%D1%82%D0%B0-news747391.html", "text": "Една от основните причини двойките да се карат са заяждането и натякването. Добре ще е да разберете, че няма как да ги премахнете напълно от отношенията си, но поне може да ги сведете до минимум. Има начин да си кажете, каквото ви мъчи и без да дразните другия. Ето как: Примерно, той е обещал да оправи мивката. Ако искате да му напомните, не е нужно само да повтаряте: „Мивката, мивката, мивката!“. Обяснете нормално, без да се заяждате, че няма как да си вършите нормално нещата със счупена мивка. И ще сте благодарна, ако ви помогне. Ако нещо наистина не е спешно, значи не е задължително да се свърши днес! Оставете партньорът ви сам да избере, кога ще му е удобно да поеме задачата. Не, за да му показвате колко самостоятелна сте и как той не става за нищо. Ако наистина можете да свършите работата по-добре от него, просто го направете. Така и двамата ще сте доволни и ще се разминете със скандала. Това ще е хубаво да му го кажете още със самата молба. Нека той наистина прецени дали ще може да свърши поетия ангажимент или не. Важно е също точно и ясно му обясните какво искате. Колкото и да се заяждате, обикновено само утежнявате нещата. Той накрая може и да направи това, което искате, но то ще е с цената на много нерви и остри думи и за двамата. Също така не забравяйте, че ако вие имате дадена идея как трябва да изглежда крайният резултат, това не значи, че и в неговите представи е същата! Сподели:", "date": "2018.05.03", "title": "ПОЛЕЗНО! Пет съвета защо да спрем да се заяждаме с половинката"}
{"url": "http://pik.bg/%D1%82%D0%BE%D0%B7%D0%B8-%D0%BC%D0%BB%D0%B0%D0%B4%D0%B5%D0%B6-%D0%BE%D1%82%D0%BA%D1%80%D0%B0%D0%B4%D0%BD%D0%B0-%D1%81%D0%BC%D0%B0%D1%80%D1%82%D1%84%D0%BE%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B2%D0%B0%D1%82%D0%B5-%D0%BB%D0%B8-%D0%B3%D0%BE-%D1%81%D0%BD%D0%B8%D0%BC%D0%BA%D0%B8-news747583.html", "text": "Кадри от охранителна камера показват лицето на младежа, който задигна с ловкост смартфон от магазин в Пловдив. Днес следобед младежът е влязъл в магазин на бул. „Руски” и е откраднал чисто новия телефон, който разглеждал, съобщава \"Трафик Нюз\". Той е използвал момента служителката на оказиона да се обърне с гръб, като прибирал устройството  и побягнал от магазина. Устройството е Samsung J5, а стойността му е 380 лева. Ако разпознавате мъжа на кадрите, сигнализирайте в най-близкото районно полицейско управление или на телефон 0700 10248. Анонимността ви е гарантирана. Цялата инфо Сподели:", "date": "2018.05.03", "title": "Този младеж открадна смартфон в Пловдив! Разпознавате ли го? (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BF%D1%80%D0%B5%D0%B4%D0%B3%D1%80%D0%B0%D0%B4%D0%B8%D0%B5-%D0%BD%D0%B0-%D0%BF%D0%B0%D1%80%D0%B8%D0%B6-%D0%B4%D0%B2%D0%B0%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news747561.html", "text": "Неизвестен мъж откри стрелба в предградие на Париж. Инцидентът е станал на улица между граничещите градове Аниер сюр Сен и Коломб, съобщава \"Паризиен\". Престъпникът е бил облечен в черно, лицето му е било скрито с маска. Той успял да рани двама души - 23-годишен младеж, който разхождал кучето си, и преминаваща 85-годишна жена. Предполага се, че целта на нападателя е бил именно младият мъж. Той е получил куршум в крака, а кучето - два куршума в главата и тялото. Районът е отцепен, но данните за стрелеца са оскъдни. Той е избягал от местопрестъплението. Предполага се, че инцидентът не е свързан с тероризъм. Сподели:", "date": "2018.05.03", "title": "ИЗВЪНРЕДНО! Стрелба в предградие на Париж! Двама са ранени "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%8A%D0%BB%D0%B5%D0%BD-%D0%B0%D0%B1%D1%81%D1%83%D1%80%D0%B4---%D0%BA%D1%8A%D1%80%D0%BB%D0%B5%D0%B6%D0%B8-%D0%B8-%D0%B7%D0%BC%D0%B8%D0%B8-%D0%BF%D1%80%D0%B5%D0%B2%D0%B7%D0%B5%D1%85%D0%B0-%D0%B3%D1%80%D0%BE%D0%B1%D0%B0-%D0%BD%D0%B0-%D0%BA%D0%BE%D0%BA%D0%B0%D0%BD%D0%BE%D0%B2%D0%B0-news747543.html", "text": "Гробът на Невена Коканова се превръщал в свърталище на змии и гущери с настъпването на пролетта, разказват служители на Централните софийски гробища. През годините вечният дом на актрисата никога не бил ставал обект на вандализъм или набези от страна на ромите, които вършеели безнаказано там, но пък бил крайно занемарен. От време на време се намирали добросъвестни граждани, които ѝ оставяли цветя или пооскубвали тук-там шубраците, но дори чистачите не смеели да влязат навътре в алеята и да си свършат качествено работата. Причината била, че Централните гробища не били посещавани и третирани от ХЕИ, които са задължени да пръскат обществените площи срещу инсекти, особено в началото на топлия сезон. Никой обаче не се ангажирал да повдигне темата пред компетентните институции и редом с гроба на Невена и тези на Апостол Карамитев, Маргарита Дупаринова, Стефан Стамболов, Алеко Константинов и други знатни българи тънели в мизерия. Дъщерята на Коканова знаела какво е положението, но рядко посещавала вечния дом на майка си, защото имала свои начини да почита нейната памет. Със сигурност проблемът с поддръжката не е финансов, защото Теодора Шарланджиева върти фирма за милиони. Дъщерята на една от най-великите ни актриса към момента се занимава с бизнес с дърводобив. Известно време се говореше, че наследничката на Невена се подвизава отвъд границите на България, но всъщност заедно със съпруга и сина си живеели у нас. Със солидния бизнес Тейчето, както я наричат близките ѝ, се захванала, когато разпродала имуществото на майка си и натрупала нужния капитал. Родената през 1974 г. дъщеря на голямата актриса в публичното пространство е известна по-скоро като една от ковчежничките на почетния председател на ДПС Ахмед Доган. Тя е завършила икономика и след като напуска Сараите, се замогва. Освен мастит бизнес щерката на Коканова придобива и два просторни мезонета в столичния квартал „Изток“, разполагащи с гаражи и мазета. Сподели:", "date": "2018.05.03", "title": "САМО В ПИК И \"РЕТРО\"! Пълен абсурд - кърлежи и змии превзеха гроба на Коканова"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BE%D1%81%D1%8A%D0%B4%D0%B5%D0%BD-%D0%BD%D0%B0-17-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B2-%D0%B3%D1%8A%D1%80%D1%86%D0%B8%D1%8F-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news747560.html", "text": "Българин е осъден на 17 години затвор в Гърция за трафик на мигранти. Случаят е идентичен с този на семейството от Габрово, който стана известен преди дни. След продажба бусът му попада в ръцете на каналджии, които не са го пререгистрирали. Преди 6 години Николай Иванов от Враца, който се занимава с ремонт на автомобили, обявява за продажба в интернет свой бус. Купуват го румънци. „Гледаха го, харесаха го, платиха го, отидохме при нотариуса и си заминаха с него и оттогава до ден-днешен само проблеми”, разказва Николай Иванов. Новите купувачи не го пререгистрират на тяхно име Арестуван е шофьорът, но гърците повдигат обвинение и на Николай – за подпомагане на трафика. Миналата година той отива в КАТ по работа. Оказва се, че Николай е осъден в Гърция задочно. Присъдата му на първа инстанция е 25, а на втора – 17 години затвор. Врачанският съд обаче отказва да го екстрадира, защото все още няма финална присъда. Налагат му най-леката мярка \"подписка\". Съпругата на Николай е писала стотици писма до институциите у нас с молба за помощ. „Около 15 000 лева сме похарчили... Имам да давам около 6000 – 7000 за следваща инстанция, вземал съм назаем от приятели и не знам как ще ги връщам”, допълни Николай Иванов. „Животът ни е един кошмар в момента... Имаме момче на 12 години. Той знае всичко, трудно му е много. Постоянно пита къде е тати, да не е станало нещо, да не са го затворили пак”, каза Тереза Вълчева. . 2 години по-късно бусът е задържан в Гърция с 18 нелегални мигранти. „И оттам ми казват, че моето име свети в червено, че имам европейска заповед за арест. Влязох в ареста за един месец – с 16 човека за убийство”, каза Николай Иванов. „До всички – омбудсман, президент, премиер, министерство на правосъдието, външно. Отговорът е един и същ – \"Делото е от частен характер, оправяйте се сами\". Телефони на гръцки адвокати, сайтове и нищо повече”, обясни Тереза Велчева. Сподели:", "date": "2018.05.03", "title": "Българин осъден на 17 години затвор в Гърция за трафик на мигранти"}
{"url": "http://pik.bg/%D1%87%D0%B0%D0%BB%D0%B3%D0%B0-%D1%81%D0%BF%D0%BE%D0%B9%D0%BA%D0%B0-%D1%82%D0%BE%D0%BD%D0%B8-%D1%81%D1%82%D0%BE%D1%80%D0%B0%D1%80%D0%BE-%D0%B8-%D0%BB%D0%B8%D1%8F%D0%BD%D0%B0-%D1%81%D0%B5-%D1%81%D1%80%D0%BE%D0%B4%D1%8F%D0%B2%D0%B0%D1%82-%D1%81%D0%B8%D0%BD%D1%8A%D1%82-%D0%BC%D1%83-%D0%B5%D0%BC%D1%80%D0%B0%D1%85-%D0%B7%D0%B0%D0%B1%D0%B8-%D1%89%D0%B5%D1%80%D0%BA%D0%B0-%D0%B9-%D1%81%D0%BD%D0%B8%D0%BC%D0%BA%D0%B0-news747448.html", "text": "На крилете на любовта е новоизлюпеният фолкаджия Емрах, син на Тони Стораро! 15-годишният прохождащ певец залюби красавицата Дениз, щерка на чалгарката Лияна. Двамата са забелязани да обикалят тузарски заведения в столицата, а искрите между тях си личали от километри, категорични са завистници. Известните наследници не се крият и без притеснение демонстрират чувствата си. Една от снимките им показва изпепеляваща интимност между двамата непълнолетни младежи, които позират прегърнати, пише ежедневник. След като стартира кариерата си във фолксредите с помощта на Емилия, с която направи песен, Емрах все по-често обикаля луксозни заведения и демонстрира завиден начин на живот. От профилите му в социалните мрежи става ясно, че той е фен на наргилетата, а откакто доби популярност, прекарва все повече време във фитнеса. 15-годишната Дениз взриви социалните мрежи с начина, по който изглежда за годините си. Според достоверни източници родителите на младите също нямат против дружбата на децата си. Самият Тони Стораро неведнъж е споменавал, че няма да се меси както в професионалния, така и в личния живот на сина си. Сподели:", "date": "2018.05.03", "title": "ЧАЛГА СПОЙКА! Тони Стораро и Лияна се сродяват! Синът му Емрах заби щерка й (СНИМКА)"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%B3%D0%BE%D1%80%D1%81%D0%BA%D0%B8-%D0%BD%D0%B0%D0%BC%D0%B5%D1%80%D0%B8-%D0%B1%D0%BC%D0%B2-%D0%B8-%D1%80%D0%B5%D1%88%D0%B8-%D1%87%D0%B5-%D1%81%D0%B8-%D0%B5-%D0%BD%D0%B5%D0%B3%D0%BE%D0%B2%D0%BE-news747467.html", "text": "Повече от куриозна кражба разплетоха служителите на реда в Пещера. Спряно край пътя към летовището Свети Константин БМВ първо се озовава обърнато в канавката, после – без задни гуми, накрая изчезва цялото. А на финала се оказва, че в основата на цялата история стои горски служител, съобщи за „Пазарджишка Марица“ говорителят на Областната дирекция на МВР Мирослав Стоянов. Всичко започва в края на април, когато 21-годишен младеж от Ветрен дол закъсва с автомобила си насред гората. Успява да отбие, опитва се да оправи работата на място, но не успява. Оставя колата и тръгва да търси помощ от приятели, с които да я приберат. Колко време му е отнело диренето, не е ясно, но то се оказало фатално дълго. Достатъчно, за да бъде забелязано возилото не от когото трябва – горският служител 32-годишния Ангел Н. от Црънча. Явно решил, че каквото си е намерил, си е негово, той хваща двама служители на фирма за добив на дървесина за помагачи. Пред тях, по първоначална информация, казал, че БМВ-то е негово и му трябва помощ да си го закара вкъщи. Сподели:", "date": "2018.05.03", "title": "КУРИОЗ! Горски намери БМВ и реши, че си е негово"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B5%D0%BB%D1%81%D0%BA%D0%B8-%D0%BA%D0%BC%D0%B5%D1%82-%D0%B2%D0%B5%D0%BD%D1%87%D0%B0%D0%BB-%D0%B2%D0%B5%D0%BD%D0%B5%D1%82%D0%B0-%D1%80%D0%B0%D0%B9%D0%BA%D0%BE%D0%B2%D0%B0-news747544.html", "text": "Венета Райкова обяви, че се развежда с дългогодишния си съпруг Тихомир в края на миналата година. Въпреки че вече не живеят заедно, двамата продължават да се събират като семейство, а за Тишо тв водещата казва: „Имам най-добрия бивш съпруг на света!“. В общия им дом, който бизнесменът напуснал и оставил дела си на Райкова, все още стоели снимките от сватбата им, а близките на журналистката смятали, че тя и Тихомир вероятно ще се съберат, просто им трябвала почивка. Всъщност Венета навремето много се дърпала да е булка, а двамата с Тишо решили да се оженят импулсивно. Тогава младоженецът се обадил по телефона на покойния астролог Иван Станчев, който му казал, че най-подходящата дата за брак за тях е 6 август. С Венета решили да го послушат и се венчали, без да кажат на никого. Двамата били за няколко дни в Троян и си почивали. На тръгване решили да минат през първото село и да си запазят датата 6 август за сватбата. Не се получило, защото кметът бил в отпуск. В следващото село – Бели Осъм, имало само една служителка, която ги погледнала неодобрително и казала, че няма как да сключат брак, щом не си носят медицински. Накрая дошъл кметът и оправил работата. Вдигнал телефона и извикал съответната служителка от дома ѝ, защото този ден тя не била на работа. Така Венета и Тишо се сдобили със свидетелство за граждански брак №1, защото в селото никой дотогава не се бил женил. Две непознати жени им станали кумове. Нямало шампанско, нямало пръстени, липсвала и музика. Кметът обаче решил, че не може, без да се почерпят, и Тихомир отишъл до единствения магазин в населеното място, откъдето избрал най-скъпото вино - 1,80 лв. за бутилка. Другото било още по-евтино. „Не съм пила по-кисело вино в живота си“, смее се днес водещата на „Папараци“. Развода обаче двамата отпразнували далеч по-пищно, защото решението да се разделят дошло навръх Нова година, когато с цяла тайфа приятели се черпили на тежки софри с чевермета в Сърбия. Сподели:", "date": "2018.05.03", "title": "САМО В ПИК И \"РЕТРО\"! Селски кмет венчал Венета Райкова"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%B8%D1%80%D0%B0%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D1%8F%D0%B4%D1%80%D0%B5%D0%BD%D0%BE-%D0%BE%D1%80%D1%8A%D0%B6%D0%B8%D0%B5-%D0%B5-%D0%B7%D0%B0%D0%BC%D1%80%D0%B0-news747454.html", "text": "Получените от израелското разузнаване материали показват, че иранската програма за създаване на ядрено оръжие в момента е замразена, макар че преди това по нея е работено активно. Това заяви израелският министър на отбраната Авигдор Либерман в интервю за руския вестник \"Комерсант\", цитиран от ТАСС. От гледна точка на Израел подобни действия представляват еднозначно нарушаване на споразумението, независимо от това дали в момента се работи активно или не за създаване на ядрено оръжие. \"Говорим изобщо за иранската ядрена програма\", коментира Либерман. В понеделник израелският премиер Бенямин Нетаняху обвини Иран, че е скрил програми и архиви за ядрено оръжие и изрази увереност, че споразумението за ядрената програма почива на лъжи на Техеран. Сподели:", "date": "2018.05.03", "title": "Израелският министър на отбраната: Иранската програма за създаване на ядрено оръжие е замразена"}
{"url": "http://pik.bg/%D1%82%D1%80%D1%83%D0%BF-%D0%BD%D0%B0-%D0%BC%D1%8A%D0%B6-%D0%B8%D0%B7%D0%BF%D0%BB%D1%83%D0%B2%D0%B0-%D0%BE%D1%82-%D0%BA%D0%BB%D0%B0%D0%B4%D0%B5%D0%BD%D0%B5%D1%86---%D0%BE%D0%BA%D0%B0%D0%B7%D0%B0-%D1%81%D0%B5-%D0%B1%D0%B8%D0%B2%D1%88-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-news747531.html", "text": "Труп на 85-годишен мъж е бил открит в кладенец в пловдивското Ясно поле. Той е от Хисаря, но има имот във въпросното село, предаде Пловдив24. Разследващи уточниха, че категорично няма данни за чужда намеса. Човекът не е бил болен, не е имал психически отклонения. Дойчо Запрянов е бивш директор на гимназията в Хисар. Спорен е въпросът дали се е самоубил, или е паднал. Човекът, който го е намерил, е казал, че Запрянов се навел над кладенеца, залитнал и паднал. Полицейски служители заявяват пред pbnovini.bg, че се касае или за самоубийство, или за нещастен инцидент. Сподели:", "date": "2018.05.03", "title": "Труп на мъж изплува от кладенец - оказа се бивш директор на гимназия"}
{"url": "http://pik.bg/%D0%B3%D1%80%D1%83%D0%BF%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D0%B7%D0%B0-%D0%BC%D0%B0%D1%87%D0%B0-%D1%81-%D0%BA%D0%B0%D0%BD%D0%B0%D1%80%D0%B8%D1%82%D0%B5-news747582.html", "text": "Делио Роси определи група от 18 футболисти за двубоя с Ботев (Пловдив), съобщиха от Левски. Мачът от XXXIII кръг на Първа лига е в петък от 20:00 часа на \"Герена\", но очевидно италианският наставник на \"сините\" е фокусиран върху предстоящия финал в сряда срещу Славия за Купата на България. Така почивка получават Жорди Гомес, Филише Нашименто, Давид Яблонски, Антонио Вутов и Хали Тиам, а извън групата остават още наказаният Серджиу Буш и лекуващият се Милош Цветкович, акцентира \"Новспорт\". В разширения състав пък се завръщат Станислав Костов и Ривалдиньо, като в него попада и 19-годишният нападател Станислав Иванов, който впечатли с 5 гола за разгрома с 8:1 над Спортист Своге в контрола. Ето и цялата група на Левски за мача с Ботев: Митрев, Кръстев, Ейолфсон, Белаид, Найденов, Горанов, Фигейредо, Паулиньо, Ривалдиньо, Белмонт, Папазов, Кабрал, Панайотов, Рошу, Юруков, Обертан, Ст. Иванов, Костов. Сподели:", "date": "2018.05.03", "title": "Групата на \"сините\" за мача с \"канарите\""}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%B8%D0%B2%D0%BB%D0%B5%D1%87%D0%B5-%D0%BA%D0%B0%D1%82%D0%BE-%D0%BE%D0%B1%D0%B2%D0%B8%D0%BD%D1%8F%D0%B5%D0%BC-%D0%B6%D0%B8%D0%B2%D0%BA%D0%BE-%D0%BE%D1%82-%D0%B1%D1%80%D0%B0%D0%BD%D0%B8%D1%86%D0%B0-%D0%BA%D0%BE%D0%B9%D1%82%D0%BE-%D0%B7%D0%B0%D1%82%D1%80%D0%B8-%D0%B6%D0%B5%D0%BD%D0%B0-%D1%81%D0%B8-news747538.html", "text": "Окръжна прокуратура-Хасково привлече като обвиняем Живко З., на 33 г., за това, че на 02.05.2018 г. в землището на с. Браница, обл. Хасково, умишлено умъртвил 27-годишната Б. И., като деянието е извършено с особена жестокост – престъпление по чл. 116 ал.1 т.6 пр.3-то, вр.чл.115 от Наказателния кодекс. На 2 май 2018 г., в землището на с. Браница, обл. Хасково, след възникнал битов скандал, провокиран от ревност, Живко З. нанесъл многобройни удари с нож по тялото на Б.И., с която съжителствал доскоро. Вследствие на нанесените й прободни рани, жената е починала. По случая е образувано досъдебно производство, като към настоящия момент са били извършени оглед на местопроизшествие, иззети са веществени доказателства, разпитани са свидетели, като е била назначена и съдебномедицинска експертиза. Живко З.. е бил задържан от органите на МВР за срок от 24 часа, а след привличането му в качеството на обвиняем днес. Постановено е и задържането му за срок до 72 часа.  Предстои Окръжна прокуратура-Хасково да внесе искане в съда за вземане на мярка за неотклонение „задържане под стража“ спрямо обвиняемия Живко З. Сподели:", "date": "2018.05.03", "title": "Прокуратурата привлече като обвиняем Живко от Браница, който затри жена си"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2-%D1%82%D1%80%D1%8A%D0%B3%D0%B2%D0%B0-%D0%BE%D1%82-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-%D1%81%D0%BF%D0%B8%D1%80%D0%B0%D1%82-%D1%82%D1%80%D0%B0%D0%BC%D0%B2%D0%B0%D0%B8%D1%82%D0%B5-news747511.html", "text": "Цялостната реконструкция на ул. \"Граф Игнатиев\" започва от понеделник. Цялостната стойност на проекта е 24 млн. лв., съобщи кметът на София Йорданка Фандъкова. Сред предвидените дейности са подмяна на канализацията, на трамвайните релси и цялостната настилка на улицата, в зоните на площадите \"Славейков\" и \"Гарибалди\", както и пространството около църквата \"Св. Седмочисленици\". Срокът за изпълнение на целия проект е 10 месеца. Ремонтът е разделен на два етапа. Първият е цялостна реконструкция на \"Граф Игнатиев\" заедно с участък от ул. \"Солунска\", а вторият - реконструкция на улиците \"Шишман\" и \"6-ти септември\". Първия етап трябва да бъде завършен най-късно до средата на октомври, а вторият ще бъде направен през 2019 г. „Предвидени са сериозни санкции, свързани както със срока на изпълнение, така и с качеството”, поясни Фандъкова. Тя отбеляза, че гаранционният срок по договора е осем години. Гаранцията е около 600 000 лв. Неустойката за неспазване на срока е в размер на 240 000 лв. за всеки ден просрочие, което е 1% от стойността на проекта, пише БТА. При некачествено изпълнение на поръчката се дължи неустойка в размер до 5% от стойността на договора. При неотстраняване на появили се дефекти в срока на гаранция, изпълнителят ще дължи тройния размер на направените за отстраняване разходи. От понеделник ще бъдат спрени изцяло трамваите, движещи се по улицата и ще бъде пусната заместваща автобусна линия. Движението на градския транспорт ще бъде пренасочено по ул. \"Гурко\". Трамвайна линия 18 ще бъде закрита, докато тече реконструкцията, а линиите 10 и 12 ще бъдат обединени. Ще бъде закрит и зеленчуковият пазар, който се намира близо до църквата \"Св. Седмочисленици\". След ремонта улица \"Граф Игнатиев\" ще бъде пешеходна, като по нея ще има само трамвайно движение. Сподели:", "date": "2018.05.03", "title": "ЗАПОЧНА СЕ! Ремонтът на \"Граф Игнатиев\" тръгва от понеделник, спират трамваите"}
{"url": "http://pik.bg/%D1%81%D0%B5%D0%BB%D1%81%D0%BA%D0%B0-%D0%B2%D0%B5%D1%87%D0%B5%D1%80%D0%B8%D0%BD%D0%BA%D0%B0-%D0%B7%D0%B0%D0%B2%D1%8A%D1%80%D1%88%D0%B8-%D1%81-%D0%B1%D0%BE%D0%B9-%D0%B8-%D1%81%D0%BC%D1%8A%D1%80%D1%82-news747452.html", "text": "54-годишен мъж от с Любичево е починал след удари с твърд предмет в областта на главата от негов съселянин, съобщиха от ОДМВР - Търговище. Вчера около 20:56 часа на улица в село Любичево, община Антоново, е възникнал скандал между двама мъже от същото село – 26-годишен с инициали О.М. и 54-годишен с инициали М.М., който прераснал във физическа саморазправа между тях. В резултат О. М. е нанесъл удари с юмруци и с твърд предмет в областта на главата на съселянина си, вследствие на което М.М. е починал. Извършен е оглед на местопроизшествието от дежурна оперативна група. Трупът на починалия е откаран в МБАЛ - Търговище за аутопсия. О.М. е задържан в РУ - Омуртаг на основание чл. 72, ал. 1, т. 1 от Закона за МВР. По случая е образувано досъдебно производство по чл. 115 от Наказателния кодекс по описа на РУ - Омуртаг. Разследването се извършва под ръководството на прокурор от Окръжна прокуратура - Търговище. Сподели:", "date": "2018.05.03", "title": "Селска вечеринка завърши с бой и смърт"}
{"url": "http://pik.bg/%D0%B4%D0%B8%D0%BB%D1%8F%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D0%B7%D0%B0%D0%B1%D1%80%D0%B0%D0%BD%D0%B8-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-news747444.html", "text": "Актрисата и модел Диляна Попова е от майките, които не искат да лекуват децата си с хапчета. Тя твърди, че синът й Борил от връзката й с Асен Блатечки се лекува само с чайчета и витамини, но не и със сиропи и антибиотици. Пред Гала брюнетката разказа, че среща пълното разбиране на личния лекар на детето си, който също е убеден хомеопат. Освен от медика, Диляна е във възторг и от държавната детска градина, в която е записала хлапето. Решението да се спрат не на скъпарска частна, а в обикновена квартала взели и двамата родители, обясни Попова, която обаче избягваше да споменава името на бащата на детето си. Гала обаче не й спести, че Борил изключително много прилича на Блатечки, а Диляна бе принудена да се съгласи, отбеляза \"Хотнюз\". Сподели:", "date": "2018.05.03", "title": "Диляна Попова забрани лекарствата на сина си"}
{"url": "http://pik.bg/%D0%BE%D0%BF%D1%80%D0%B0%D0%B2%D0%B4%D0%B0%D1%85%D0%B0-%D0%B4%D0%B8%D0%B2%D0%BD%D0%B0-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%BC%D0%B0%D0%BD%D0%B5%D0%BA%D0%B5%D0%BD%D0%BA%D0%B0%D1%82%D0%B0-%D0%BA%D1%80%D0%B8%D1%81%D1%82%D0%B8%D0%BD-%D0%B4%D1%83%D0%BF%D0%BA%D0%B0-%D0%BD%D0%B0-%D0%BF%D1%8A%D1%82%D1%8F-%D0%B2%D0%B8%D0%BD%D0%BE%D0%B2%D0%BD%D0%B0-%D0%B7%D0%B0-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-news747450.html", "text": "Дивна няма да бъде подведена под наказателна отговорност за катастрофата, която предизвика на 12 март на пътя Русе-София и в която пострада Кристин Илиева. Разследването обаче все още не е приключило напълно, тъй като засега не е известно дали потрошената манекенка има финансови претенции към приятелката си, разкрива седмичник. Илиева, чиито крайници бяха натрошени като солети в жестокото транспортно произшествие, все още не е разпитана от районната прокуратура в град Левски, тъй като се възстановява от травмите си. Ако манекенката предяви финансов иск към Дивна, каквато възможност й дава закона, певицата ще бъде наказана с по-тежка административна глоба, но дори тогава няма да лежи в затвора, признаха от прокуратурата в Левски. Според авто-техническата експертиза, направена на автомобила \"Тойота Корола\", Дивна е шофирала с превишена скорост - 98 км/ч при максимално разрешени 60 км в района на село Българене. Тя е изпреварила неправомерно автомобил с русенска регистрация, като е навлязла в лявото платно, въпреки указанията на маркировката, че подобни маневри не са разрешени. Колата й е попаднала в дупка на пътя, вследствие на което Дивна е загубила контрол върху возилото, като затова е спомогнала и мократа пътна настилка. След което предницата на автомобила се е врязала в крайниците на спътничката й Кристин Илиева. Тя се е возила без предпазен колан, гласи докладът от произшествието. Дивна обаче е била с колан, което я е спасило от травми. Предложението на обвинението е шофьорската й книжка да бъде отнета за срок от 1 година и да й се наложи санкция от 2000 лева. \"Да, тя е извършила нарушение на пътния правилник, но има смекчаващи вината й обстоятелства - не е дала положителна алкохолна проба, а допреди катастрофата не е имала нито една отнета точка, тоест била е безупречен шофьор. Катастрофата се е случила на място с лоша пътна настилка и при недобри атмосферни условия за шофиране - хлъзгав и мокър път. Травмите на спътничката й се водят \"средна телесна повреда\", коментира представител на районната прокуратура в град Левски. В момента, след серия от операции, Кристин Илиева все още се лекува. Сподели:", "date": "2018.05.03", "title": "ОПРАВДАХА ДИВНА ЗА КАТАСТРОФАТА с манекенката Кристин! Дупка на пътя виновна за инцидента"}
{"url": "http://pik.bg/%D1%81%D1%82%D0%B0%D0%B2%D0%B0-%D0%B3%D0%BE%D1%80%D0%B5%D1%89%D0%BE-%D0%B3%D1%80%D1%83%D0%BF%D0%B0-%D0%B1%D0%BE%D0%B9%D0%BD%D0%B8-%D0%BA%D0%BE%D1%80%D0%B0%D0%B1%D0%B8-%D0%BD%D0%B0-%D0%BD%D0%B0%D1%82%D0%BE-%D0%BD%D0%B0%D0%B2%D0%BB%D0%B5%D0%B7%D0%B5-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news747401.html", "text": "Група бойни кораби на НАТО навлязе в Черно море, съобщава RT. Групата се предвожда от британския ескадрен миноносец HMS Duncan. В състава на групата влизат още испанската фрегата SPS Victoria, турската фрегата TCG Gemlik, фрегатата на германските ВМС FGS Bayern и още няколко кораба. Корабите са от Втора постоянна Военноморска група на НАТО в Средиземно море. В публикация в Туитър НАТО приветства включването на две нови държави в групата – България и Румъния. България участва с фрегатата „Дръзки“. От НАТО вече обявиха, че ще засилят присъствието си в региона. Сподели:", "date": "2018.05.03", "title": "СТАВА ГОРЕЩО! Група бойни кораби на НАТО навлезе в Черно море"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B4%D1%8A%D1%80%D0%B2%D0%B5%D0%BD%D0%B0-%D1%81%D1%82%D0%B0%D1%82%D1%83%D1%8F-%D0%B5-%D0%B4%D0%B2%D0%B0-%D0%BF%D1%8A%D1%82%D0%B8-%D0%BF%D0%BE-%D1%81%D1%82%D0%B0%D1%80%D0%B0-%D0%BE%D1%82-%D0%BF%D0%B8%D1%80%D0%B0%D0%BC%D0%B8%D0%B4%D0%B8%D1%82%D0%B5-%D1%88%D0%B8%D0%B3%D0%B8%D1%80%D1%81%D0%BA%D0%B8%D1%8F%D1%82-%D0%B8%D0%B4%D0%BE%D0%BB-%D0%B8%D0%BC%D0%B0-8-%D1%87%D0%BE%D0%B2%D0%B5%D1%88%D0%BA%D0%B8-%D0%BB%D0%B8-news747433.html", "text": "Загадъчната дървена статуя, наричана Шигирски идол, някога висока над 5 м, е два пъти по-стара от египетските пирамиди и може да разкрие тайни за митологията на създателите й, съобщи в. \"Дейли мейл\". Шигирският идол е открит в руско торфено блато, северно от Екатеринбург през 1894 г. от търсачи на злато. Той е с издълбани зигзагообразни линии по цялото тяло и осем човешки лица. Предишните изследвания показаха, че е на 9500 години, но новите анализи на проби от дървото, взети през 2014 г., уточниха възрастта му на 11 600 години. Това го прави една от най-старите известни антропоморфични скулптури в света. Забележително е, че голяма част от дървената скулптура е оцеляла. Някои елементи обаче са загубени и сега тя е само 3,35 м. Съхранява се в Регионалния музей в Свердловск. Според новия анализ, публикуван в сп. \"Антикуити\", Шигирският идол е направен от дървесината на лиственица. Стволът първо е разсечен на две половини, а след това от него е отделена дълга дъска, от която е направено тялото. Ясно се виждат дървесните пръстени, което потвърждава, че е използван един ствол. За издялването му е послужил полиран камък и каменни длета с поне два или три различни размера. Така са направени характерните резки. Загадъчните зигзаговидни линии по тялото според учените са свързани с древни духовни вярвания. Възможно е те да са от митологията на живелите в района хора. Зигзагът може да символизира вода, змия, гущер, да определя граница, да сигнализира опасност. Правите линии може да символизират земята или хоризонта. Кръст, ромб, квадрат може да означават огън или слънце. Възможно е лицата да са образи на духовете, за които древните са смятали, че живеят в техния свят. Вертикалната позиция на фигурите може да е свързана с йерархия. Според Светлана Савченко от Историческия музей в Екатеринбург идолът разказва историята на създаването на света според мезолитния човек. Сподели:", "date": "2018.05.03", "title": "МИСТЕРИЯ! Дървена статуя е два пъти по-стара от пирамидите! Шигирският идол има 8 човешки лица, крие много тайни"}
{"url": "http://pik.bg/%D0%BC%D0%BE%D1%89%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BB%D0%BE%D0%BA%D0%BE-%D1%81%D0%BE%D1%84%D0%B8%D1%8F-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D1%84%D1%81-%D0%B8-%D1%81%D1%82%D0%BE%D0%B9%D0%BD%D0%B5-%D0%BC%D0%B0%D0%BD%D0%BE%D0%BB%D0%BE%D0%B2-news747437.html", "text": "От ръководството на Локомотив (София) пуснаха отворено писмо до БФС, в частност президента на централата Борислав Михайлов, както и до финансовия благодетел на Царско село Стойне Манолов. \"До Борислав Михайлов - председател на БФС Стойне Манолов - собственик на Царско село В понеделник 07 май 2018 г. предстои двубой между Царско село и Локомотив. От резултата в него до голяма степен зависи, кой отбор ще играе в Първа лига от следващия сезон. Очевидно с цел по-малко привърженици на Локомотив да присъстват на двубоя бе обявена цена от 20 лв. за вход и квота от 80 билета?!? Господа Манолов и Михайлов 20 лв. за билет във Втора лига е неморална цена. Неморална е защото това е най-скъпият билет за български футбол. Във Втора лига средната цена е 3 лв., а 1/3 от отборите дори пускат свободен вход. Царско село също бе от тези отбори, а на практика и все още е, защото билетите на практика важат само за гостите, домакините влизат с покани или биват допускани да влязат от охраната. За справка дори в Първа лига лига билетът е около 7 лв. Господин Михайлов не ви ли притеснява това ценообразуване, футбола за хората ли е??? Защо позволявате двойни стандарти при билетите? Така ли БФС ще се бори за феърплей? Къде са правилата спрямо клубовете или проблема са само феновете? Господин Манолов, спомняте ли си какво ви е дал Локомотив (Стойне Манолов - юноша съм на Локомотив и съм привързан към него - 2017-05-12)? Какво е за Вас Локомотив? Определете нови нормални цени на билетите и позволете достъп на всички, не превръщайте празник в драма. Господа, ние сме Локомотив и винаги сме с отбора, в хубави и лоши моменти, в добро или зло и този път няма да бъде различно. Осигурете нормална обстановка за двубоя\". 3 кръга преди края на спора във Втора лига класирането в челото е следното - лидер Царско село с 57 точки, втори Ботев Враца с 55 пункта, трети Локомотив София с 54 точки, четвърти Монтана с 50 пункта. Първият отбор в крайното подреждане се класира директно за елита. А вторият и третият в таблицата играят баражи за влизане в Първа лига. Сподели:", "date": "2018.05.03", "title": "МОЩЕН СКАНДАЛ! Локо София скочи на БФС и Стойне Манолов"}
{"url": "http://pik.bg/%D0%BF%D1%80%D0%B5%D0%B4%D0%B8-%D1%81%D0%B5%D0%B7%D0%BE%D0%BD%D0%B0-%D0%BF%D1%80%D0%B5%D0%BC%D0%B0%D1%85%D0%BD%D0%B0%D1%85%D0%B0-%D0%BE%D1%81%D0%BD%D0%BE%D0%B2%D0%B8%D1%82%D0%B5-%D0%BD%D0%B0-%D0%B1%D0%B0%D1%80-%D0%B0%D0%BC%D0%B8%D0%B3%D0%BE-%D0%B2-%D1%81%D0%BB%D1%8A%D0%BD%D1%87%D0%B0%D0%BA%D0%B0-news747376.html", "text": "На морски плаж \"Слънчев бряг-север\" бяха премахнати бетонните основи на бар \"Амиго\" пред хотел \"Белвю\", нарушаващ одобрената от министъра на туризма Николина Ангелкова схема за разполагане на преместваеми обекти. С това разрушаването на нерегламентирани обекти в комплекса преди началото на активния сезон продължава, съобщиха от Министреството на туризма (МТ). През втората половина на миналия месец доброволно бе разчистен самият бар \"Амиго\" с площ 350 кв. метра. Заради несъответствия със схемата беше съборен и ресторант Terra с площ 400 кв. метра пред хотел \"Палас\". Преди това бяха разрушени ресторант Stela di marre пред хотел \"Белвю\" и Bubles бар & ресторант - и двата със същата квадратура, в района на хотелите \"Гларус“ и \"Чайка“. Още през февруари тази година бе отчетено, че вече са съборени над 190 незаконни преместваеми обекта. Тяхната площ, останала от прекратената концесия, превишаваше одобрената схема, но разчистването се отложи заради започналия активен сезон. Още през ноември 2017 г. доброволно бяха съборени повече от 50 незаконни магазина с обща площ над 1200 кв. метра по алеята на плажа в изпълнение на договора на наемателя с Министерството на туризма. Сподели:", "date": "2018.05.03", "title": "Преди сезона: Премахнаха основите на бар \"Амиго\" в Слънчака"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%B8%D1%84%D0%B5%D1%8F%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D0%BA%D0%B0-%D1%82%D0%BE%D1%88%D0%BE-%D1%82%D0%BE%D1%88%D0%B5%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B7%D0%B0-%D0%BD%D0%B0%D1%82-news747366.html", "text": "Корифеят на българската журналистика и бивш главен редактор на вестниците \"Труд\" и \"Преса\" с разтърсваща изповед за свободата на словото, новите медии и спешните мерки на Европейската комисия за борбата с фалшивите новини и неясната собственост на медиите, поведена от българския еврокомисар по дигитализацията Мария Габриел. Кой изроди медийната среда в България, защо политици съдят журналисти със заявлението, че са в тежко душевно разстройство, адекватни ли са тези членове от Наказателния кодекс на реалните им мотиви за посегателство върху свободата на словото и изразяването на мнение, защо вестниците се изчерпаха от съдържание, защо телевизиите заприличаха на увеселително заведение, защо всеки бизнесмен си създава медии, защо има битка между медийните групировки и до какво ще доведе тя? \"Устоявали сме доста години на всякакъв натиск. До 2010 г. медийната среда се определяше от журналистите. Устоявали сме дори при такива авторитарни лидери като Жан Виденов и Иван Костов. Те може да са се опитвали да се налагат, но ние не сме позволявали\", разясни Тошев. Той определи като форма за терор тенденцията в последните години политици и властимащи да съдят журналисти, че са ги разстроили душевно с писанията си, за което те биват осъждани с непосилни суми и това се превръща в основна цензура. \"Проблем е и фактът, че основен рекламодател в медиите е държавата. Реално тя издържа медиите и затова няма как медиите да са остри към властта\", обяви Тошев. Според него именно държавата е съсипала медиите, тъй като позволява присъствието на медии, в които работят по 4-5 човека, които хвалят властта. \"Ето вие сте една от силните медии в момента! Но това е така, защото едва ли го правите ПИК ти и Недялко, имате си екип сигурно от 50 човека. Т Нито Недялков, нито Тошев или знаменитата Ива Николова сами могат да правят медия. Но ето, че сега се получава така например, че Валерия Велева със 7-8 човека прави сайт, но не може да бъде \"Файненшъл таймс\", който запази всичките си няколкостотин журналисти и затова има мащабност\", коментира интернет средата Тошев. Той се възмути и от положението в телевизиите, където има повече турски филми, отколкото преди 1989 г. е имало съветски филми. \"Телевизиите са големи цензори, виж колко много журналисти бяха отстранени. Това също е показателно. Всеки, който си завира носа някъде, веднага бива отстраняван. Вместо телевизиите, като най-силни финансово, да удържат фронта, те първи се предадоха. Сега обаче отделите вече не се наричат по цензура, а им казват отдели по връзки с обществеността - ето например иди вземи интервю от някой от ДПС, как ще стане? Там стои този отдел и не можеш да минеш по никакъв начин. А вече няма кой да воюва на страната на журналиста и журналистиката. Държавата е оставила свободата на словото на самите давещи се... Но не остана никой, който да спасява. Няма как аз, ти или Недялко, които си позволяваме да казваме нещата, да оправим ситуацията. Надежда обаче има, докато и това можем да говорим\", коментира Тошев. Според него голям проблем за съвременната журналистика са форумите в сайтовете и социалните мрежи, които се бъркат с форумите. \"Хората четат всичко като медии, а то не всичко това е журналистика. Така пада много авторитетът на медиите и доверието в тях\", завяи още журналистът. ова е правилното - всички имат причастност към общия продукт, ПИК не е на добро ниво заради един или двама и никой не може да си го въобразява. Сподели:", "date": "2018.05.03", "title": "САМО В ПИК TV! Корифеят на българската журналистика Тошо Тошев с разтърсваща изповед за натиска на властта и бизнеса над медиите (ОБНОВЕНА)"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BD%D0%B0-%D0%B2%D0%BB%D0%B0%D0%B4%D0%B0%D1%8F-%D0%B6%D0%B5%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BA%D0%BE%D0%BB%D0%B0%D1%82%D0%B0-%D0%B9-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%BF%D0%BE-%D1%82%D0%B0%D0%B2%D0%B0%D0%BD-news747550.html", "text": "Тежък пътен инцидент в района на Владая. Лек автомобил се е преобърнал по таван, има пострадала жена, съобщиха от пресцентъра на МВР. Сигналът за инцидента е подаден в 17.10 часа. Пострадалата жена е контактна е няма опасност за живота й. Движението в района е затруднено. Сподели:", "date": "2018.05.03", "title": "Тежък инцидент на Владая! Жена пострада, след като колата й се преобърна по таван"}
{"url": "http://pik.bg/%D0%B7%D0%B0%D0%B1%D0%B0%D0%B2%D0%BD%D0%BE-%D0%BD%D0%BE-%D0%BD%D0%B5-%D1%81%D1%8A%D0%B2%D1%81%D0%B5%D0%BC-%D0%BD%D1%8F%D0%BA%D0%BE%D0%BB%D0%BA%D0%BE-%D0%B8%D0%B4%D0%B8%D0%BE%D1%82%D1%81%D0%BA%D0%B8-%D0%BD%D0%B0%D1%87%D0%B8%D0%BD%D0%B0-%D0%B4%D0%B0-%D1%81%D0%BF%D0%B0%D1%81%D0%B8%D0%BC%E2%80%9D-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81%D0%B8-news747405.html", "text": "Разделите не са лесни за никого, но доста често са неизбежни. Хората се опитват да поправят счупеното, дори когато е твърде късно. Колкото и да е трудно да продължиш, най-трудно е да се откажеш завинаги. Особено когато е останал споменът за хубавото време заедно. И все пак, животът е за смелите. А те умеят да слагат началото и края. Истината, обаче е, че никой не се е родил научен и обичайки, разделяйки се с неправилните хора, ние сме получили опита, който ще ни е от полза, за да намерим нашата истинска половинка. Но дотогава, ще минаваме през неуспешни връзки и многобройни опити да ги спасим само за да не останем сами... Ето и най-безперспективните от тях! Лоша идея! Когато сте в емоционален период с половинката си, уморени сте от кавги, от спорове и неразбирателства, не си давайте почивка един от друг. Решението е или да седнете и да обсъдите нещата за последен път, или да се разделите без много приказки. Ако си вземете отпуск от връзката, след като прекарате няколко дни сами ще започнете да си припомняте хубавите неща и да забравяте реалните проблеми. Той/Тя ще ви липсва и ще се подадете на изкушението да се съберете пак. Това почти винаги се превръща в омагьосан кръг от събирания и раздели. Как пък не?! Взаимното съгласие да превърнете отношенията си в „отворена връзка” е кауза пердута. Това води до екстремна ревност и мръсни игрички. След определен период от време ще осъзнаете, че просто сте си изневерявали с привидно позволение и сте разрушили всичкото останало доверие помежду си. Дори в началото да ви се струва добра идея и взаимно да се възбуждате при тази мисъл, ако ревността и дискомфортът след това изживяване не ви раздели, то натрапчивият спомен за гаджето ви, което задоволява друг човек ще го направи. Ни най малко! Не се отказвайте от хубава работа или хобитата си, за да прекарвате повече време с някого, с когото очевидно не върви. В това вече навярно сами сте се убедили. Ако имате бъдеще заедно, нещата ще се случват въпреки пречките и ще успеете да намерите баланс. Не, не трябва! Ако не сте с човек, с когото се чувствате добре, без да споделяте общо ежедневие и жилище, не си усложнявайте живота още като рискувате да направите една лоша връзка по-трайна и по-вредна отколкото можете да понесете. Да, но за различни хора! Ако сте изстрадали една връзка, която не ви носи спокойствие и любов, а сте жертви на популярното „свикнали сме заедно”, не правете последната крачка към пропастта! Бракът няма да реши проблемите ви. Много често мъжете, в усилията си да задържат една жена до себе си, ѝ предлагат брак, но никога няма се превърнат в мечтаният принц. Той ще си остане Г-н З*дник, но ти ще си подписала, че си съгласна да си Г-жа З*дник. Научете се да слагате точката в края на изречението! Сподели:", "date": "2018.05.03", "title": "ЗАБАВНО, НО НЕ СЪВСЕМ! Няколко идиотски начина да \"спасим” връзката си"}
{"url": "http://pik.bg/%D0%BD%D0%B0%D0%BF-%D0%BF%D0%BE%D0%B3%D0%B2%D0%B0-%D0%BF%D1%83%D0%BD%D0%BA%D1%82%D0%BE%D0%B2%D0%B5%D1%82%D0%B5-%D0%B7%D0%B0-%D0%B3%D0%BE%D0%B4%D0%B8%D1%88%D0%BD%D0%B8-%D1%82%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-news747555.html", "text": "НАП започва масови данъчни проверки в пунктовете за годишни технически прегледи (ГТП). Освен за издаването на касови бележки и отчитането на оборота, инспекторите ще следят и за спазването на осигурителното законодателство. Обобщените данни за извършените прегледи, които всички пунктове за ГТП подават към Министерство на транспорта, информационните технологии и съобщенията, са анализирани в приходната администрация, като са съпоставени с данните от фискалните им устройства. При 326 пункта са установени значителни разлики между подадената информация за прегледаните автомобили и отчетените приходи на касовите апарати. Първоначалните оценки сочат, че общата сума на укритите приходи е в размер на 19,4 млн. лв. Ако тези несъответствия се потвърдят, на фирмите, които стопанисват пунктовете, могат да бъдат възложени и ревизии, допълват от НАП. От приходната администрация напомнят на клиентите на пунктове за ГТП, че за всяка заплатена от тях такса за преглед задължително трябва да получат и касова бележка. За нарушения на данъчните изисквания могат да се подават сигнали на телефона на НАП 0700 18 700. Сподели:", "date": "2018.05.03", "title": "НАП погва пунктовете за годишни технически прегледи"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B3%D1%80%D0%B8%D1%88%D0%BE-%D1%81-%D0%BE%D1%81%D1%82%D1%80%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news747458.html", "text": "Дани Валверду, който преди две години стана треньор на Григор Димитров, говори пред \"Пунто де Брейк\" за сравненията между първата ни тенис-ракета и Роджър Федерер. Венецуелецът даде мнение, че не знае дали Григор е бил повлиян от Маестрото, но напълно не се съгласи със сравнението между двамата, акцентира \"Тенис кафе\". \"Не съм бил там, когато той е направил прехода към професионалния тенис, но знам за големите и нерационални очаквания. Сравнявате го с най-добрия в историята на тениса. Хората, които го правят, не знаят нищо за играта. Който сравнява Григор с Роджър Федерер, няма никаква идея какво говори, не разбира от тенис. Да сравняваш 19-годишно момче с носител на 12-14 титли от Шлема. Тези хора въобще не са знаели какво говорят, въпреки че са го повтаряли многократно. Става дума за двама напълно различни играчи, които имат малко сходна техника, но няма база за сравнение. Федерер е труден за побеждаване заради самия факт, че е велик. Говорим за човек, към когото всички имат респект\", казва Валверду. Сподели:", "date": "2018.05.03", "title": "Треньорът на Гришо с остро изказване"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0%D0%BD%D0%BA%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B8-%D0%B2-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D1%81%D0%B5%D0%B4%D0%B5%D0%BC-%E2%80%93-%D0%BE%D1%81%D0%B5%D0%BC-%D0%B3%D0%BE%D0%B4%D0%B8%D0%BD%D0%B8-%D1%89%D0%B5-%D0%B1%D1%8A%D0%B4%D0%B5-%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B0-%D0%BF-news747551.html", "text": "„България е и в следващите седем – осем години ще бъде строителна площадка. Ще работим по всички незавършени участъци от международните транспортни коридори, минаващи през страната ни и австрийският  бизнес е добре дошъл.“ Това каза министърът на регионалното развитие и благоустройството Николай Нанков на форум „Транспортна инфраструктура“ в столицата, съобщават от МРРБ. „Австрийските компании са били и ще бъдат наш основен партньор в транспортното строителство и съм убеден, че и в бъдеще ще реализираме още десетки инфраструктурни проекти в нашата страна.“ Като конкретни проекти, чиято реализация предстои, министърът открои завършването на автомагистрала „Хемус“, която ще намали диспропорциите в развитието между южна и северна България, доизграждането на автомагистрала „Струма“, изграждането на автомагистралата Видин – Ботевград, по направлението на международен транспортен коридор 4, както и завършването на участъка от София до сръбската граница – част от коридор 10. Той подчерта, че именно строителството е един от основните двигатели за икономическия растеж на страната ни през 2017-та година и този успех се дължи, в една не малка степен и на австрийски компании. Именно те  са наши основни контрагенти“, заяви Нанков и посочи, че австрийска компания в консорциум с българска изграждат един от двата язовира за питейно – битово водоснабдяване в България – язовир Луда Яна. Друг значим проект, реализиращ се у нас от австрийската компания „Капш трафик солюшънс“ е изграждането на тол системата в страната. По думите на министъра тол системата ще даде не само преки ползи, но и много косвени такива, като например борбата с контрабандата и възможността за справяне с все по-отслабващия миграционен натиск. В изказването си на форума регионалният министър подчерта и големият стокооборот между Австрия и България, възлизащ на 1.2 млрд.евро и изрази увереност, че през следващите години ще надхвърли 2 млрд.евро. „Отношенията ни с австрийския бизнес са отлични и градивни, почиващи на взаймоизгодна плоскост и резултатите са видни“, каза още министърът. Сподели:", "date": "2018.05.03", "title": "Министър Николай Нанков: България е и в следващите седем – осем години ще бъде строителна площадка"}
{"url": "http://pik.bg/%D0%B3%D1%80%D0%B0%D0%B4%D1%81%D0%BA%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D1%81%D0%BE%D1%84%D0%B8%D1%8F-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%B7%D0%B0-%D1%88%D0%B5%D1%84-%D0%BD%D0%B0-%D0%B0%D0%BF%D0%B5%D0%BB%D0%B0%D1%82%D0%B8%D0%B2%D0%BD%D0%B0%D1%82%D0%B0-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-news747554.html", "text": "Градският прокурор на София Емилия Русинова се кандидатира за шеф на Апелативната специализирана прокуратура. Това стана ясно от публикация на онлайн страницата на ВСС. Апелативната спецпрокуратура остана без шеф през март, когато Даниела Попова подаде оставка по лични причини. Русинова стана ръководител на Софийската градска прокуратура преди две години. Друг кандидат за шеф на Апелативната специализирана прокуратура е и следователят от Столичната следствена служба Бойко Атанасов. Той се явява на почти всички конкурси за ръководни длъжности, но до момента не е назначаван. Русинова и Атанасов бяха конкуренти и за шеф на Софийската градска прокуратура през 2016 година. Сподели:", "date": "2018.05.03", "title": "Градският прокурор на София се кандидатира за шеф на Апелативната спецпрокуратура"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%BB%D0%B0%D0%B2%D1%87%D0%B5%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BE%D1%82%D0%BF%D1%83%D1%81%D0%BA%D0%B8%D1%82%D0%B5-%D0%B8-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B7%D0%B0%D0%B1%D0%B8-%D1%86%D0%B2%D0%B5%D1%82%D0%B0%D0%BD%D0%BA%D0%B0-%D1%80-news747542.html", "text": "Нямаше основание за искането на оставката на зам.-председателя от ГЕРБ Емил Христов. Това заяви пред Би Ти Ви бившият председател на Народното събрание Димитър Главчев. Той се опита да обясни къде е проблемът с влизането на родители на деца с увреждания, заради което оставката бе поискана. По реда на Народното събрание, се искат данни на хората, които влизат. Те се пускат до охраната и се разрешава или не. Няма толкова много посетители на Народното събрание през всичките му издания. В момента става дума за нелепо стечение на обстоятелствата. Казусът с родителите на децата с проблеми се е развихрил за 10-15 минути. Те не са искали среща с председателстващия Народното събрание Емил Христов, посочи Главчев. Има и изисквания към облеклото, но най-малко са виновни хората, че не са допуснати. С цялото им страдание. Има липса на координация от този, който е поканил хората. Не би отказал среща Емил Христов, но някой е трябвало да го смени на трибуната, обясни още Главчев. Ако БСП бяха излъчили Валери Жаблянов от тяхната квота, можеше той да смени Емил Христов, заяви той. В основата си проблемът е от този, който ги е поканил. А такива хора не бива да се използват за популизъм, заяви депутатът от ГЕРБ. На въпрос за почивките на депутатите, защо са толкова много - цели 53, Главчев попита водещата Цветанка Ризова тя колко дни има отпуска. Водещата отговори, че си взима по 20-25 дни през август. Ами ето, и вие имате толкова дни, другите почивки за депутатите са около Великден и Коледа, посочи народният представител от ГЕРБ. Последва и въпрос за заплатите на депутатите. \"Ако поискате по закона за достъп до информацията в колко гласувания имат участия тези, които искат намаляване на заплатите. Процентите ще са под 10. При такова участие може би те имат основание да си намалят заплатите\", отсече Главчев, визирайки искането на левицата народните избраници да намалят доходите си. Сподели:", "date": "2018.05.03", "title": "ИЗВЪНРЕДНО! Главчев с горещ коментар за отпуските и заплатите на депутатите! Заби Цветанка Ризова с контра въпрос за ваканцията й"}
{"url": "http://pik.bg/%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%B8%D0%BB%D0%BE%D0%BD-%D0%BC%D1%8A%D1%81%D0%BA-%E2%80%9E%D1%82%D0%B5%D1%81%D0%BB%D0%B0%E2%80%9C-%D0%B3%D1%83%D0%B1%D0%B8-6500-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D0%BC%D0%B8%D0%BD%D1%83%D1%82%D0%B0-news747556.html", "text": "Американската компания „Тесла“ на Илон Мъск губи по около 6500 долара ежеминутно, изчисли „Блумбърг“. Ако компанията в близко бъдеще не привлече допълнително финансиране, то в края на 2018 г. тя няма да има налични средства, съобщава БГНЕС. Вече пет тримесечия поред „Тесла“ е на червено. В края на 2017 г. компанията разполагаше с 3,4 милиарда долара налични средства, при това дългът й беше почти три пъти по-голям – 9,4 милиарда долара. През ноември миналата година „Тесла Мотор“ отчете най-голямата в историята си загуба, която достигна 671 милиона долара срещу 22 милиона долара печалба година по-рано. Тези загуби бяха обяснени с разходите за развитието на първия модел за масовия пазар Model 3 и покриването на търсенето на Model S и Model X. През януари „Тесла“ представи нова система за възнаграждение на Илон Мъск, която е за следващите 10 години. Според нея той няма да получава гарантирани пари за своята работа. Илон Мъск ще може да разчита на плащания само, ако финансовите показатели на компанията отговорят на планираните. За да получи първия си транш, той трябва да увеличи капитализацията на „Тесла“ до 100 милиарда долара от днешните 49,7 милиарда. В класацията на най-богатите хора на света на „Форбс“, излязла през март, постави Мъск на 54 място със състояние от 19,9 милиарда долара. По данни на Блумбърг състоянието му е 19,5 милиарда, което го поставя на 48 място. Сподели:", "date": "2018.05.03", "title": "Компанията на Илон Мъск „Тесла“ губи 6500 долара на минута!"}
{"url": "http://pik.bg/%D0%BF%D0%B0%D1%80%D0%B8%D1%81-%D1%85%D0%B8%D0%BB%D1%82%D1%8A%D0%BD-%D1%80%D0%B0%D0%B7%D0%BA%D1%80%D0%B8-%D1%82%D0%B0%D0%B9%D0%BD%D0%B8-%D0%B7%D0%B0-%D1%81%D0%B5%D0%BA%D1%81-%D0%BA%D0%BB%D0%B8%D0%BF%D1%87%D0%B5%D1%82%D0%BE-%D1%81%D0%B8-news747385.html", "text": "В нов документален филм милионерската наследница Парис Хилтън проговаря за секс лентата, която на практика й донесе днешната слава. Парис твърди, че случката от 2004 г. я е травмирала сериозно. Тогава, в мрежата изтече секс клипче на Пaрис с тогавашното й гадже Рик Фаломон. Години наред филмчето циркулираше из порносайтовете с ироничното заглавие \"One Night in Paris\". \"Чувствах се изнасилена. Имах чувството, че част от душата ми е била изтръгната. Хората говореха за мен по толкова злобен и жесток начин\", признава Хилтън, която дори искала да умре з аради станалото: \"Не виждах смисъл да живея повече, защото сякаш всичко ми беше отнето\". Днес скандалният инцидент изглежда най-после е останал зад гърба на наследницата на хотелската верига \"Хилтън\". 36-годишната блондинка е щастливо влюбена в Крис Зилка, предстои им и сватба, пише \"МисБлуум\". Сподели:", "date": "2018.05.03", "title": "Парис Хилтън разкри тайни за секс клипчето си"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%BE%D1%84-%D1%81%D1%82%D0%B0%D0%BD%D0%B8%D0%BB%D0%BE%D0%B2-%D0%BE%D1%82-%D0%B0%D1%82%D0%B0%D0%BA%D0%B0-%D1%80%D0%B0%D0%B7%D0%B1%D0%B8-%D0%BD%D0%B8%D0%BD%D0%BE%D0%B2%D0%B0-%D0%B7%D0%B0-%D1%81%D1%8A%D0%BB%D0%B7%D0%B8%D1%82%D0%B5-%D0%BE%D1%82-%D1%82%D1%80%D0%B8%D0%B1%D1%83%D0%BD%D0%B0%D1%82%D0%B0-%D1%82%D1%8F-%D0%B4%D0%B0-%D0%BC%D0%B5-%D1%80%D0%B0%D0%B7%D0%BF%D0%BB%D0%B0%D1%87%D0%B5--news747536.html", "text": "Някой си измисли, че съм се разплакал. От 30 години съм си изгубил сълзите, пък да се разплача на Корнелия Нинова, съвсем! Изгубил съм способността си да плача, дори на погребението на майка ми не успях да се разплача. Това заяви пред Би Ти Ви проф. Станислав Станилов от \"Атака\". Повод за коментара му бяха горещите сцени от парламентарната зала, при които лидерката на БСП Корнелия Нинова развя бойко червено знаме, нападайки \"корумпирания генерал Решетников\", който пък бе защитен от Станилов. Пламенната реч на Стоилов бе разкодирана като плач от медиите. \"Бях се навел емоционално напред на трибуната, но точно за БСП не бих плакал\", обясни той. Повод за неговия емоционален изблик бе реплика от вторник на лидера на БСП Корнелия Нинова, която го е нарекла \"псевдопатриот\". \"Какво да я правя? Да я съдя ли?! А, Решетников? Повдига ми се от вас!\", заяви вчера от парламентарната трибуна проф. Станилов. Случката се разигра по време на дебатите за оставката на зам.-председателя на НС от ГЕРБ Емил Христов, поискана от БСП, защото на 18 април той не допусна в сградата майки на деца с увреждания, облечени в тениски \"Системата ни убива\". Малко по-късно проф. Станилов отново взе думата и заяви разпалено, че БСП не е социалистическа партия. \"Вие не сте социалисти. С олигарсите във вашето ръководство не може да излъжете никого. Аз се чудя на социалните хора в тази партия, какво правят при синята кукувица, която се опитва да снесе яйца в червеното гнездо\", заяви разпалено той от трибуната вчера. \"Корнелия Нинова прави една изключителна политическа грешка, защото не познава генерал Решетников. Аз го познавам отблизо - него, жена му, децата му, майка му. Това е един от най-почтените и прилични хора. И той в КГБ беше началник на аналитичния отдел, не е бил такъв офицер. Реакцията на Нинова е първосигнална, това не е нормално\", заяви пред Би Ти Ви Станилов. \"Проблемът е, че не можеш да наречеш един човек, когото не познаваш \"корумпиран руски генерал, изгонен от Кремъл\". Никаква корупция там няма! Този човек не може да открадне и копче! Този човек го познавам от много години. С него не се виждаме често, но в годината веднъж - два пъти се виждаме, пием кафета, виждаме се по кръчми, където хората, между другото, го разпознават\", допълни професорът. \"Българинът има конспиративно мислене... Решетников може да е имал някаква роля спрямо България, когато е работил в посолството. Но връзките му с България не са по линия на службите - те са с хора от времето на аспирантурата му. А с Нинова какво излезе от срещата - едно клепане! Защо Нинова не излезе и не каже какво е било на тази среща! Руснаците са разглеждани под лупа и те не си позволяват такова нещо, защото може да стане гаф\", заяви още гостът. Проф. Станилов отговори и на въпроса \"Патриотично ли е да обичаш Русия\". \"Моята русофилия има геополитическа основа. Ние от Освобождението до 1944 г. сме били в антируска коалиция. Спомняте ли си какви бяха резултатите? Печални! От 1944 г. до 1989 г. ние бяхме руски доминьон. Но виждате какво се случи със страната. Сега сме колониално зависими от Запада\", коментира проф. Станилов. Сподели:", "date": "2018.05.03", "title": "ЕКСКЛУЗИВНО! Проф. Станилов от \"Атака\" разби Нинова за \"сълзите\" от трибуната: Тя да ме разплаче?! Дори на погребението на майка ми не плаках......"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F-%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news747470.html", "text": "Премиерът Бойко Борисов посрещна президента на Австрия Министър-председателят Бойко Борисов информира австрийския президент за проведените срещи с лидерите от региона, както и с международните финансови институции, които се ангажират с реализацията на инфраструктурните проекти на Балканите. Обсъдени бяха и възможностите, които предоставя Дунавската стратегия като инструмент за насърчаване на икономиката и връзките между страните. Ван дер Белен приветства усилията на България за опазването на външната граница на Европейския съюз и задържането на миграцията до нулеви нива. Премиерът Борисов подчерта, че една от причините да се запази добрият диалог с Турция е споразумението за мигрантите да остане работещо. „Това е беше и целта на лидерската среща във Варна на 26 март, когато се договорихме диалогът да се възстанови и споразумението за мигрантите да продължи действието си“, посочи българският премиер. Българският премиер и австрийският президент обсъдиха и развитието на двустранните търговско-икономически отношения, които оцениха като отлични. Отчетен беше ръст на износа за Австрия от близо 7% за последната година и доброто партньорство между български и австрийски компании в сферата на инфраструктурата и комуникациите. Александър Ван дер Белен, видя първо екип на ПИК TV. Държавния глава и Борисов разговарят на четири очи за работата на България по време на европредседателството, както и за предстоящата работата на двете държави. Австрия ще поеме от нас Съвет на ЕС, като премиерът ни не веднъж изрази надежда да поемат и приоритетите на страната ни за Западните Балкани. Сподели:", "date": "2018.05.03", "title": "ПЪРВО В ПИК TV! Премиерът Борисов разговаря на четири очи с президента на Австрия (СНИМКИ)"}
{"url": "http://pik.bg/%D0%BF%D0%B5%D1%80%D0%BA%D0%BE%D0%B2%D1%86%D0%B8-%D0%BF%D1%83%D1%81%D0%BD%D0%B0%D1%85%D0%B0-%D0%B7%D0%BC%D0%B8%D1%8F-%D0%B2-%D0%BF%D0%BE%D1%89%D0%B5%D0%BD%D1%81%D0%BA%D0%B0%D1%82%D0%B0-%D0%BA%D1%83%D1%82%D0%B8%D1%8F-%D0%BD%D0%B0-%D0%BC%D0%B8%D1%81-%D1%81%D0%B8%D0%BB%D0%B8%D0%BA%D0%BE%D0%BD-news747461.html", "text": "В истинска истерия е изпаднала актуалната носителка на титлата \"Мис Силикон\" Виктория Петрова преди ден. Красавицата отворила пощенската си кутия и почти припаднала от ужас, виждайки в нея змия. Последвала най-нормалната реакция - миската започнала да пищи, с което събрала половината живущи във входа. Оказало се, че змията не е жива. Виктория не иска да обвинява никого за гадния номер. \"Не искам да назовавам имената на хора, в които се съмнявам, а и това няма значение. Питам се само какъв болен мозък трябва да си, за да причиниш на някого подобно нещо\", разказва пред \"Хотарена\" изплашената силиконка. Преди време моделката сподели, че е получавала различни заплахи от бившия си приятел, ако не се върне отново при него Сподели:", "date": "2018.05.03", "title": "ПЕРКОВЦИ! Пуснаха змия в пощенската кутия на \"Мис Силикон\""}
{"url": "http://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D1%82%D0%B8%D0%BA%D0%BD%D0%B0%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BF%D0%BE%D0%B1%D0%B5%D1%81%D0%BD%D1%8F%D0%BB-%D0%BC%D0%BB%D0%B0%D0%B4%D0%B5%D0%B6-%D1%83%D0%B4%D1%80%D1%8F%D0%BB-%D0%B8-%D1%80%D0%B8%D1%82%D0%B0%D0%BB-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B0-%D1%81%D0%B5%D1%81%D1%82%D1%80%D0%B0-news747463.html", "text": "22-годишен мъж от Своге е задържан за нанесен побой над медицинска сестра, съобщиха от ОДМВР - София. Около 16:20 часа на 2 май в РУ - Своге е постъпил сигнал за нанесен побой на дежурна медицинска сестра в многопрофилната болница в града. Изпратените на място полицейски служители установили, че на пострадалата е нанесен побой с ръце и крака от 22-годишен местен жител. Извършителят е задържан за срок до 24 часа. По случая е образувано досъдебно производство за извършено престъпление по чл. 131, ал.2 от НК. Сподели:", "date": "2018.05.03", "title": "БЕЛЕЗНИЦИ! Тикнаха в ареста побеснял младеж, удрял и ритал медицинска сестра"}
{"url": "http://pik.bg/%D0%BE%D0%B1%D1%89%D0%B8%D0%BD%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B7%D0%B0%D1%89%D0%B8%D1%82%D0%B8-%D0%BE%D1%82%D0%BA%D1%80%D0%B8%D1%82%D0%BE%D1%82%D0%BE-%D0%B4%D1%80%D0%B5%D0%B2%D0%BD%D0%BE-%D1%81%D0%B5%D0%BB%D0%B8%D1%89%D0%B5-%D1%81%D0%BA%D0%B0%D0%BF%D1%82%D0%BE%D0%BF%D0%B0%D1%80%D0%B0-news747419.html", "text": "След едномесечно мълчание община Благоевград излезе с официална позиция в защита на древното селище, открито край града при изкопни работи за строителството на магистрала „Струма”. В града се готвят за референдум по темата. Още преди месец стана ясно, че това са останките от Скаптопара – предшественикът на Благоевград. Първоначално бяха намерени останки от църква, баня и непокътната гробница. Местни хора организираха подписка в защита на находките, които попадат в трасето на бъдещата магистрала. Община Благоевград дълго пази мълчание. Хората поискаха референдум. И протестираха. Казусът стигна до управляващите. Регионалният министър Николай Нанков обяви, че няма да допусне строителството на магистралата да стане за сметка на историята. Възможно е заради археологическите разкопки да бъде изместено трасето на АМ „Струма”. В навечерието на поредния протест кметът Атанас Камбитов излезе с официална позиция: „Община Благоевград застава изцяло зад идеята за запазване на археологическите находки в автентичния им вид”, предава Би Ти Ви. Очаква се комисия от специалисти да посети обекта и да изрази становището си дали той ще бъде реставриран на място или най-ценните находки ще бъдат преместени, а останалото – покрито с асфалт. На 11 май пък ще има извънредна сесия с искане за референдум, в който местните да изразят позицията си. Сподели:", "date": "2018.05.03", "title": "Община Благоевград официално защити откритото древно селище Скаптопара"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0-%D1%85%D1%83%D0%BB%D0%B8%D1%82%D0%B5%D0%BB%D1%8F-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B4%D0%B6%D0%B0%D1%81%D0%B8%D0%BC-%D0%B8-%D0%B4%D0%B5%D0%BB%D0%BE%D1%82%D0%BE-%D0%BC%D1%83-%D1%81%D1%80%D0%B5%D1%89%D1%83-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D1%82%D0%BE%D0%B2%D0%B0--news747469.html", "text": "Агенция ПИК е осъдена от лицето Емил Джаким, защото медията ни дръзна да покаже и коментира как хули и обижда Васил Левски, затова че медията ни показа лицето на един \"учител по история\", как възпитава децата, че Турското робство, всъщност не било нищо лошо. Това е само малка част от изказванията на Джасим, които медията ни показа. Именно поради този факт съдия Силвия Хазърбасанова от Софийски районен съд, че сме нанесли неимуществени вреди на Джасим и сме уронили негови престиж пред обществото. Попитахме за коментар вицепремиера Валери Симеонов, не само като лидер на патриотичната партия Национален Фронт за спасение на България, но и като собственик на телевизия, човек от медиите. \"Много съм изненадан, че има български съд и не мога да оправдая едно такова съдебно решение. Това е отвратителното лице на корумпираната и грантаджийска съдебна система, защото има представители там, които са взимали от \"Америка за България\" и \"Отворено общество\". Това е отвратително, този Джасим трябваше да бъде смачкан от съдебната система\", заяви Сименов. Той похвали медията ни, че дава гласност на този случай и изрази пълната си подкрепа към всички наши колеги, както и от страна на всички представители от НФСБ. \"Ваш дълг е като честна медия да го показвате, а наше задължение е като истински българи е да получат своето възмездие\", заяви Валери Симеонов по повод осъдителната присъда на агенция ПИК. Сподели:", "date": "2018.05.03", "title": "САМО В ПИК! Валери Симеонов за хулителя на Левски Джасим и делото му срещу медията ни: Това е отвратително! Този трябваше да бъде смачкан от съдебната система, съдиите са му съучастници"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D0%B0%D1%80%D1%82%D0%B8-%D0%BE%D0%B3%D0%BD%D0%B5%D0%BD%D0%B8-%D0%BC%D0%B0%D1%86%D0%BA%D0%B8-%D0%B8%D0%B7%D0%BA%D1%83%D1%88%D0%B0%D0%B2%D0%B0%D1%82-%D0%B3%D0%B0%D0%BB%D0%B8%D0%BD-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news747439.html", "text": "Колената на Галин омекнаха при вида на огнените танцьорки в \"Клуб 33\". Миналата нощ хитовият изпълнител гостува на Сърцето на Студентски град, а след поредното му паметно парти почитателите му си тръгнаха на заранта, изпълнени с незабравими емоции и настроение. Любимецът на фенки зае мястото си на сцената час и малко след полунощ и избухна с най-големите си хитове. Специални поздрави валяха за всички онези, които снощи празнуваха рождените си дни в топклуба. Звездата на \"Пайнер\" цяла нощ бе заобиколен от изкушения - не му стигаха обезумялите фенки в публиката, но и около него на сцената се закършиха танцьорките, пред чийто перфектни тела нито един мъж не може да остане равнодушен. Купоните в увеселителния комплекс тази седмица по традиция започнаха с ретро партито на диджей Теди Джорджо. В понеделник срещу вторник хитовият клуб се пукаше по шефовете от любители на поп фолк музиката от доброто старо време. След меломаните, дошли да се веселят в любимия си \"Клуб 33\" бе забелязан и Цеци Лудата глава. Тази вечер купонът в клуба продължава с Емилия, а на Гергьовден, неделя, ще гостува Джордан. Сподели:", "date": "2018.05.03", "title": "ГОРЕЩО ПАРТИ! Огнени мацки изкушават Галин в \"Клуб 33\" (СНИМКИ)"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D0%BA%D0%B8%D1%82%D0%B0%D0%B9-%D1%83-%D0%BD%D0%B0%D1%81-%D0%BD%D0%B0-%D0%B3%D0%BE%D1%81%D1%82%D0%B8-%D0%BD%D0%B0-%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%BE%D1%84%D0%B8%D1%8F-news747472.html", "text": "Областният управител на Софийска област Илиан Тодоров се срещна с посланика на Китай негово превъзходителство Джан Хайджоу. Срещата се състоя в областна администрация на Софийска област. Тодоров запозна китайския посланик с международната дейност на областта, свързана с побратимяването с различни региони и с инициативите, произтичащи от него. Посланик Хайджоу отбеляза, че приятелските отношения между България и Китай се развиват изключително бързо и свидетелство за това е предстоящата у нас среща 16+1 на страните от Централна и Източна Европа и Китай. От думите му стана ясно, че на срещата ще присъстват над 20 китайски провинции, тъй като сътрудничеството между местните власти е част от механизма 16+1. Хайджоу окачестви като отлична инициативата на областния управител за побратимяване между Софийска област и регион в Китай, което ще стимулира връзките и сътрудничеството между отделните икономически субекти. Областният управител презентира възможностите на индустриалните зони на територията на Софийска област, възможностите за СПА туризъм и множеството минерални извори в областта,  както и най-старият ски курорт Боровец. Специален акцент Тодоров постави върху гр. Копривщица и възможностите за културно-исторически туризъм. По покана на областния управител на срещата присъства и кмета на гр. Копривщица Генчо Герданов, който разказа на гостите за града. Посланик Хайджоу заяви, че е впечатлен и с удоволствие ще посети Копривщица. Интересът към гр. Копривщица, проявен от посланика на Китай за пореден път доказва важността, която града заема в съкровищницата на ЮНЕСКО. Китайският посланик определи туризма като приоритетна сфера за сътрудничество за тяхната страна. В отговор Тодоров заяви, че в сферата на туризма може да се работи активно, а Хайджоу изрази убеденост, че с общи усилия ще се намерят и стимулират добри контакти. Губернаторът на Софийска област покани деца от Китай да гостуват във вилата на администрацията в Боровец. Посланикът на Китай,  заяви, че това е важно за развитието на контактите и взаимоотношенията между децата на България и Китай и те ще бъдат стимулирани. Тодоров подари плакет на Софийска област на н.пр. Джан Хайджоу. Сподели:", "date": "2018.05.03", "title": "Посланикът на Китай у нас на гости на областния управител на София"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BD%D0%B5%D0%BE%D1%85%D1%80%D0%B0%D0%BD%D1%8F%D0%B5%D0%BC%D0%B8%D1%82%D0%B5-%D0%BF%D0%BB%D0%B0%D0%B6%D0%BE%D0%B2%D0%B5-%D0%B7%D0%BD%D0%B0%D1%87%D0%B8%D1%82%D0%B5%D0%BB%D0%BD%D0%BE-%D1%81%D0%B0-%D0%BD%D0%B0%D0%BC%D0%B0%D0%BB%D0%B5%D0%BB%D0%B8-news747476.html", "text": "Има значително намаление на неохраняемите плажове в страната. Това каза на пресконференция във Варна министърът на туризма Николина Ангелкова, която проведе работна среща с контролните органи за подготовката на сезона . По думите ѝ към момента 86 от плажовете в страната остават неохраняеми. 23 от тях са на територията на област Варна, а 13 – на територията на област Добрич. „В момента текат процедурите за концесия на плажовете, които изтичат до края на тази година на затворените комплекси на територията на областите Варна и Добрич – „Слънчев ден“, „Ривиера“, „Албена“, „Св. св. Константин и Елена“. Там има четири плажа и няма да допуснем те да останат неохраняеми“, заяви министър Николина Ангелкова. По отношение на липсата на кадри министър Николина Ангелкова отбеляза, че са проведени разговори с представители на Руската федерация във връзка с това от Русия да бъде наеман персонал за сезона. „Радвам се, че това ще стартира. Още в предишния мандат на кабинета „Борисов 2″ приехме Закона за трудовата миграция и трудовата мобилност, улеснихме правилника и тази година ще има възможност за наемане на сезонни работници от трети страни по облекчена процедура до 7 дни. Към момента има много заявки от работодателите в тази посока“, каза още министър Ангелкова. Тя припомни, че през миналия сезон от страни извън Европейския съюз са били наети над 3 400 работници, основно от Украйна, Молдова, Беларус, както и единици от Филипините и Индия. Сподели:", "date": "2018.05.03", "title": "Ангелкова: Неохраняемите плажове значително са намалели"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0-%D1%81%D1%8A%D0%B2%D0%B5%D1%82%D0%B2%D0%B0-%D0%BD%D0%B5-%D0%B3%D0%BB%D0%B0%D0%B4%D1%83%D0%B2%D0%B0%D0%B9%D1%82%D0%B5-%D0%BE%D0%BF%D0%B5%D1%87%D0%B5%D1%82%D0%B5-%D1%85%D0%BB%D1%8F%D0%B1-%D0%B8-%D0%B1%D0%B0%D0%BD%D0%B8%D1%86%D0%B0-news747370.html", "text": "14-ят слънчев ден е време за любов и радост, но и на страдащите души. Проявявайте повече любов, доброта и внимание към околния свят, към всичко живо – хора, растения, животни, съветва астрологът Ивелина Пенчева. „Обезателно помагайте на нуждаещите се от помощ! Препоръчва се да се правят материални планове, да се грижите за земните блага. Особено се препоръчва да ухажвате, да се грижите и да нахраните животните, включително бездомните. Хубаво е в този ден да си вземете домашен любимец в къщи. Добре е да се помирявате, да се жените, да давате подаръци, да раздавате милостиня, хляб и да се молите за душите на починалите“, съветва астрологът. „Хубаво е да си спомните за предците си и да отправите молитва за тези, които са напуснали този свят, да им запалите свещичка. Денят е добър за парични операции, за покупки, за строителни работи. Препоръчва се да натрупвате знания, да бъдете в приповдигнато настроение и да се отдадете на активна почивка. Ден на мира и съгласието. Добре е за помирение. Полезно е да се правят планове“, добавя Ивелина Пенчева. „Не приемайте навътре това, което се случва в този ден! Да се помнят мъдрите думи на цар Соломон: ”И това ще отмине…”! Не е желателно да се внася хаос в света. Не нарушавайте хармонията, не спорете в този ден! Приветстват се тишината и спокойствието. Не нанасяте обиди и оскърбления на никое живо същество! Не се препоръчва да обличате кожени дрехи, особено родените в този слънчев ден. Не бива да се гладува“, предупреждава астрологът. „Не вземайте никакви важни решения! Не е време за активни дела. Не общувайте с хора, които не ви харесват и са ви неприятни“, добавя тя. „Добре е да се ядат млечни продукти, да се опече хляб, баница. Подходящо е още да се консумират орехи, ядки. Категорично се забранява да се яде телешко месо и други месни продукти“, предупреждава астрологът. „Неясни сънища не се тълкуват. Ярките пък се сбъдват много бързо. Ако в съня си ядете, пиете, видите мляко – това е знак за просперитет. Да видите кръв е предупреждение за тежка болест“, добавя Ивелина Пенчева. Сподели:", "date": "2018.05.03", "title": "Астроложка съветва: Не гладувайте, опечете хляб и баница!"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B0%D0%B2%D1%81%D1%82%D1%80%D0%B8%D1%8F-%D0%B5-%D0%B2%D0%BE%D0%B4%D0%B5%D1%89-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%B5%D0%BD-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%82%D0%BE%D0%BA%D0%BE%D0%BE%D0%B1%D0%BC%D0%B5%D0%BD%D1%8A%D1%82-%D0%BD%D0%B8-%D0%B5-12-%D0%BC%D0%BB%D1%80%D0%B4-%D0%B5-news747477.html", "text": "Стокообменът ни с Австрия възлиза на 1,2 млрд. евро, което превръща Австрия във водещ чуждестранен инвеститор в България. Това каза президентът Румен Радев по време на пресконференция след среща с президента на Австрия Александър Ван дер Белен. „За последните 7 месеца това е нашата трета среща, което е свидетелство за засиления интерес и волята на двете страни да задълбочават и развиват своите отношения, базирани на приятелство и взаимно доверие. В резултат на това нашият стокообмен възлиза на 1,2 млрд. евро, а Австрия е водещ чуждестранен инвеститор в България. Приемаме тези факти като една солидна основа за още по-успешно икономическо сътрудничество, като доказателство за това е и бизнес форума, който се провежда днес и е фокусиран върху транспортната инфраструктура – а тя е изключително важна за нашата свързаност“, каза още Радев и посочи, че посещението на президента на Австрия е кулминацията на посещенията на европейския дневен ред след това на Меркел. „Нашите страни взаимодействат и си сътрудничат изключително интензивно в рамките на триото като ротационни председатели на ЕС. Обсъдихме общата политика за сигурност и отбрана, сътрудничество, европейският фонд за отбрана, както и нови механизми за повишена сигурност. Говорихме и за предизвикателствата на мигрантската криза, необходимостта от реформа на Общата европейска система за убежища, перспективата на кохезионната политика след 2020 г., Дунавската стратегия и перспективата на държавите от Дунавския регион – обединихме се около това, че стратегията трябва да намери своето възраждане, тъй като тя е важна не само за държавите от този регион, но и за България, тъй като тук се намират най-малко развитите региони. И наш национален приоритет е да търсим механизми за тяхното развитие“, каза още президентът и посочи, че Западните Балкани остават основен приоритет, но това не значи че трябва да бъде само той и обясни, че в тристранната среща между тримата президенти утре ще бъде основна и темата за Дунавския регион. Сподели:", "date": "2018.05.03", "title": "Румен Радев: Австрия е водещ чуждестранен инвеститор в България, стокообменът ни е 1,2 млрд. евро"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%BD%D0%B0-%D0%B1%D0%BB%D0%BE%D0%BA%D0%B0%D0%B4%D0%B0-%D0%BD%D0%B0-%D0%BF%D1%8A%D1%82%D1%8F-%D0%B7%D0%B0-%D0%BF%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5-%D1%81%D0%BE%D0%BC%D0%BE%D0%B2%D0%B8%D1%82-news747423.html", "text": "Жители на три села от плевенската община Гулянци за пореден път ще блокират за 8 часа пътя за пристанище Сомовит. Причината за протеста им е лошото състояние на пътищата в района. Междувременно в плевенското село Милковица Граждански инициативен комитет ще решава как да продължат протестните им демонстрации: \"Въпреки блокадата и недопускането на автомобили до пристанище Сомовит до момента никой не ни потърси. Категорични сме, че ще продължим\", каза пред БНР кметът на село Милковица Иван Александров. Хората получиха обещание, че на 20-и април започва цялостен ремонт на пътя Милковица - Сомовит, който е в изключително лошо състояние. Поради неспазеното обещание те всеки ден блокират пътя до пристанище Сомовит. \"Хората се изнервиха вече и търсят някаква друга форма на протест. Може да се излезе в областния град, пред Пътното, може да се излезе на пътя Русе – Плевен. Такива предложения има, но какво ще решат точно, не знам. Днес сме тук цял ден. Заставаме тук на входа на Милковица и затваряме пътя към Сомовит до пристанището и в двете посоки вече\", каза още Александров. Сподели:", "date": "2018.05.03", "title": "Поредна протестна блокада на пътя за пристанище Сомовит"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D1%81%D0%B8-%D0%BF%D1%83%D1%81%D0%BD%D0%B0%D0%BB-4-%D0%B4%D0%BD%D0%B8-%D0%BF%D0%BB%D0%B0%D1%82%D0%B5%D0%BD-%D0%BE%D1%82%D0%BF%D1%83%D1%81%D0%BA-news747474.html", "text": "Преди малко получих уведомление, адресирано до мен, до председателя на общинския съвет и кмета на район „Младост“, с което Владимир Клисуров моли да бъде освободен от длъжността зам.-кмет на район „Младост“. Това информира пред журналисти кметът на София Йорданка Фандъкова. По-рано днес, на пресконференция, зам.-кметът обяви, че излиза в отпуск, а след седмица ще освободи поста и така той ще остане за колегата му арх. Румен Русев. Според Фандъкова, освобождаването на Клисуров е изцяло в правомощията на кмета на района Десислава Иванчева. „Вчера получих уведомение от зам.-кмета Владимир Клисуров за ползване на част от платен отпуск за 4 дни, от понеделник 8 май. Посочил е за свой заместник другият зам.-кмет на района арх. Румен Русев“, каза Фандъкова. „От екипа на „Младост“ се очаква да се съберат и да го обсъдят, да приключи тази неразбория в квартала, има законови начини това да се случи“, добави тя. „Надявам се на отговорно поведение от тяхна страна, да спазят изискванията и да има човек, който да изпълнява поетите пред гражданите обещания, а не да си говорят през социалните мрежи, включително и с нас“, изтъкна кметът. Сподели:", "date": "2018.05.03", "title": "Фандъкова разкри: Заместникът на Иванчева си пуснал 4 дни платен отпуск"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D1%82-%D0%B4%D0%BD%D0%B5%D1%81-4-%D0%B4%D0%BD%D0%B8-%D0%B1%D0%B5%D0%B7-%D0%B4%D1%80%D0%BE%D0%BD%D0%BE%D0%B2%D0%B5-%D0%B2-%D1%81%D0%BE%D1%84%D0%B8%D1%8F-news747381.html", "text": "От днес до 6 май се забранява управлението на дронове заради военния парад на Гергьовден. През този период ще се провеждат тренировките на военновъздушните сили за Деня на храбростта и празника на българската армия. Забраната е въведена с цел гарантиране на безопасността на участващите военни вертолети и самолети, както и за да бъде предотвратен възможен нежелан инцидент в район със струпване на много хора, съобщиха от Министерството на отбраната. Сподели:", "date": "2018.05.03", "title": "ВАЖНО! От днес: 4 дни без дронове в София"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B1%D0%BE%D0%B9%D0%BA%D0%BE-%D0%BC%D0%BB%D0%B0%D0%B4%D1%88%D0%B8-%D0%B7%D0%B2%D0%B5%D0%B7%D0%B4%D0%B0-%D0%B2-%D0%B0%D0%BC%D0%B5%D1%80%D0%B8%D0%BA%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news747426.html", "text": "Първородният внук на Бойко Борисов е сензация в интернет пространството. Снимки на Бойко-младши събират стотици харесвания на знайни и незнайни потребители на социалните мрежи дори зад океана, видя „Ретро“. Фотосесиите на премиерския внук са публикувани в профила на неговата леля Мария. Тя е първа братовчедка на щерката на Борисов – Венета, но по майчина линия. Девойката живее и учи в Америка, а снимките, които прави и споделя на любимия си племенник, са оценявани високо от всички нейни познати американци. В САЩ се намира и бабата на Бойко-джуниър. Бившата съпруга на министър-председателя – Стела Костова, е уважаван лекар в Лос Анджелис. За жалост, имала възможност да вижда на живо внучето си само два–три пъти годишно, но непрекъснато показвала клипчета на съседи и приятели в Щатите, които били категорични, че е одрал кожата на дядо си, особено когато го сравнявали с детските фотоси на Борисов, на които той също демонстрира фотогеничност. Премиерът също не крие, че Бойко му е слабост и го радва с любопитството си и будното желание да опознае и пипне всичко около себе си. И по тази черта двамата си приличали много, освен външно. Според рождената карта на 2-годишния малчуган – 31 януари, пък няма да е чудно, ако някой ден той наследи дядо си и в професионален план. Затова подсказва не само зодията му Водолей, която дава на хората от нея таланти за обществени и политически изяви, както и слава, но и датата – 31 януари, на която е родена и пророчицата Ванга. Това предопределя, че детето ще се интересува от нематериалното, ще се стреми към духовно израстване и ще се ръководи от ценности за възвисяване на човечеството, разкриват астролозите. Близки на премиерското семейство също са на мнение, че детето отсега показва самостоятелност и силна воля, тъй като и проходил, и проговорил на доста ранна за момче възраст. Бойко-джуниър бил много лъчезарно дете, което предпочитало игрите навън, вместо тези на телефона, въпреки че бил факир в технологии, подобно на повечето деца от неговото поколение, които се раждат направо с висше. Сподели:", "date": "2018.05.03", "title": "САМО В ПИК И \"РЕТРО\"! Бойко-младши звезда в Америка (УНИКАЛНИ СНИМКИ)"}
{"url": "http://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B1%D1%83%D1%82%D0%BD%D0%B0-%D1%84%D0%BE%D1%82%D0%BE%D0%B3%D1%80%D0%B0%D1%84-%D0%B8%D1%81%D0%BA%D0%B0%D0%BB-%D0%B4%D0%B0-%D1%81%D0%BD%D0%B8%D0%BC%D0%B0-%D0%B6%D0%B5%D0%BD%D0%B0-%D0%BC%D1%83-%D0%B2%D0%B8%D0%B4%D0%B5%D0%BE-news747430.html", "text": "Лидерът на Корейската народнодемократична република (КНДР) Ким Чен Ун бутна фотограф, който застана на пътя на неговата жена Ли Сол Чу и съпругата на южнокорейския президент Мун Дже Ин - Ким Чжон Сук, предаде РИА Новости. Случката е станала на 27 април в \"Дома на мира\", който се намира в южната част на демилитаризираната зона, разделяща над половин век двете корейски държави по 38-ия паралел. На кадрите се вижда как фоторепортерът прегражда пътя на двете първи дами, за да снима жените. В този момент се появява водачът на азиатската комунистическа държава и бута кореспондента настрани. Ким Чен Ун е първият държавен глава на КНДР, който пресече границата с Южна Корея. Той също за пръв път посети чужда страна в компанията на съпругата си, информира московската медия. Ким Чен Ун в петък проведе безпрецедентна среща с южнокорейския президент Мун Дже Ин. Двамата се договориха да сложат юридически край на Корейската война (1950-1953 г.). Пхенян също обеща да прекрати ядрената си програма. Сподели:", "date": "2018.05.03", "title": "Ким Чен-ун бутна фотограф, искал да снима жена му (ВИДЕО)"}
{"url": "http://pik.bg/%D0%BD%D0%B0-%D1%81%D1%83%D1%85%D0%BE-%D0%B3%D0%BE%D0%BB%D1%8F%D0%BC%D0%B0-%D0%B0%D0%B2%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B8-%D0%B4%D0%BE%D0%B1%D1%80%D0%B8%D1%87-%D0%B1%D0%B5%D0%B7-%D0%B2%D0%BE%D0%B4%D0%B0-news747429.html", "text": "Добрич днес е отново с нарушено водоподаване. От ВиК дружеството информират, че причината е в голяма авария на магистралния водопровод от помпената станция „Дъбрава“. Аварии се отстраняват и по улиците „Христо Ботев“ и „Димитър Ковачев“ в квартал \"Балик\", предава БНР. От водното дружество не се ангажират със срокове за възстановяването на водоподаването. Сподели:", "date": "2018.05.03", "title": "НА СУХО! Голяма авария остави Добрич без вода"}
{"url": "http://pik.bg/%D1%85%D1%80%D0%B8%D1%81%D1%82%D0%BE-%D1%8F%D0%BD%D0%B5%D0%B2-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D1%85%D0%BE%D0%B4-%D0%B2-%D1%86%D1%81%D0%BA%D0%B0-news747428.html", "text": "Първата работа на Христо Янев в ЦСКА бе да отпрати юношите, които тренират с \"А\"-отбора, пише \"Меридиан Мач\". Това е станало още на първата тренировка, проведена от Янев и екипа му на базата в Панчарево. С \"червените\" до края на сезона ще се готви само вундеркиндът Валентин Антов, когото треньорът много добре познава още от съвместната им работа във \"В\" група. В полезрението за първия тим, към момента, ще остане и централният защитник Никола Борисов, който няколко пъти влиза в групата за официалните мачове. За сметка на това Радослав Живков и Емануил Личев ще бъдат отпратени при старшата възраст. Преценено е, че талантите няма с какво да помогнат, допълва изданието. Сподели:", "date": "2018.05.03", "title": "Христо Янев с любопитен ход в ЦСКА"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B0%D0%B4%D0%B2%D0%BE%D0%BA%D0%B0%D1%82%D0%B8-%D0%B1%D1%80%D0%B0%D0%BD%D1%8F%D1%82-%D1%88%D0%B5%D1%84%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%80%D0%B0%D0%BA%D0%BE%D0%B2%D1%81%D0%BA%D0%B8-%D0%B3%D0%B5%D0%BE%D1%80%D0%B3%D0%B8-%D0%B8%D0%BB%D0%B8%D0%B5%D0%B2-%D0%BE%D1%81%D1%82%D0%B0%D0%B2%D0%B0-%D0%BE%D0%B1%D0%B0%D1%87%D0%B5-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-news747468.html", "text": "Началникът на районното полицейско управление в град Раковски Георги Илиев остава в следствения арест. Мярката „задържане под стража“ беше потвърдена от Апелативен съд – Пловдив на заседанието, което приключи преди минути. Днес той поиска от въззивната инстанция да бъде освободен, но магистратите го порязаха и го оставиха в ареста, като се мотивираха със солидно количество събрани доказателства. Днес той се появи в Съдебната палата в компанията на двама защитници – Стоян Донков, който на предходното заседание пледираше, че Илиев е бил натопен или поръчан и адвокат Таня Чечкова, пише \"Марица\". Според нея са налице огромни разминавания на казаното от другите двама задържани оперативни работници от РУ- Раковски Желязко Колев и Валентин Гоцев, които са били разпитани пред съдия. Тя добави, че няма доказателства, които да свързват Илиев с подкупа. Според данни на защитата, той само е минал в стаята, когато другите двама са уговаряли сумата и е подхвърлил стандартна полицейска реплика. „Не знам на кого се опитват да освободят път да търгува с цигари, но Илиев не трябва да бъде в ареста заради това“, коментира Донков. По делото е бил разпитан и зам.-шефът на Шесто РУ под тепетата. Според първоначалните данни, изнудваният търговец на тютюн първо е бил привикана в Шесто, а след това изпратен в полицейския участък в град Раковски. Представителят на апелативната прокуратура призова съдиите да оставят Илиев в ареста, защото са налице и трите комулативни предпоставки за вземане на най-тежката мярка „задържане под стража“ – за престъплението се предвижда „лишаване от свобода“, има обосновано предположение, че именно той е извършил деянието и има опасност Илиев да се укрие или да извърши ново престъпление. Магистратите уважиха искането на прокуратурата и оставиха Илиев зад решетките. В момента временно заемащ длъжност на РУ Раковски е заместникът на Пламен Сейреков. Сподели:", "date": "2018.05.03", "title": "Двама адвокати бранят шефа на полицията в Раковски Георги Илиев, остава обаче зад решетките"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%84%D1%83%D1%82%D0%B1%D0%BE%D0%BB%D0%B0-news747417.html", "text": "Огромна трагедия в света на футбола. Бившият футболист на чешките Спарта (Прага), Марила (Прибрам) и Хмел (Бълсани) Павел Пергъл се е обесил в немския град Магдебург. Футболната общественост в Чехия е разтърсена от поредица от самоубийства. В края на април 2017 година бившият национал Франтишек Райторал се самоуби, а месец по-късно на живота си посегна и Давид Бистрон (бивш играч на родния футболен гранд Левски). И двамата се обесиха. 40-годишният Пергъл се е самоубил заради семейните проблеми, твърдят медии в Чехия. Само преди година Павел Пергъл и приятелката му са били на върха на щастието след раждането на дъщеря им. През кариерата си Пергъл играе за редица отбори в родината си и чужбина. Сподели:", "date": "2018.05.03", "title": "Жестока трагедия разтърси футбола"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%83%D1%81%D0%BF%D0%B5%D1%88%D0%B5%D0%BD-%D0%B4%D0%B5%D0%BD-%D0%B7%D0%B0-%D0%BE%D0%B2%D0%BD%D0%B8%D1%82%D0%B5-%D0%BF%D0%B0%D1%80%D0%B8-%D0%B7%D0%B0-%D1%80%D0%B8%D0%B1%D0%B8%D1%82-news747367.html", "text": "Очаквайте успешен ден, защото ви обещава финансови постъпления и добра оценка на работното място. Не се притеснявайте от завистта на вашите колеги. Ако сте си внушили, че вашите проблеми  са породени от комплексни фактори, най-добре е да изясните какви са и да престанете да се притеснявате, за да не блокирате сами пътя си. Ще се наложи да се заемете и с обществените задължения, които сте поели дори и ако никак не ви се работи. Пред вас за пореден път се разкриват нови печеливши перспективи. Предпазвайте се да не изпаднете в неудобна ситуация, ако се занимавате с политика и се окажете в центъра на спор. Внимавайте как и пред кого говорите. Думите ви може да бъдат разбрани повратно и да бъдат неправилно предадени като критични забележки на вашите началници. Не се надявайте, че днес късметът ви ще проработи, ако се отдадете на развлечения и забравите служебните си задължения. Внесете хармония в отношенията с подчинените си, с деловите си партньори и с вашите началници. Успехът е с вас, ако се заредите с оптимистично настроение. Ще сте оценени на работното място както очаквате и отново ще се справите отлично със задълженията си. Запознанствата и личните ви отношения са проблемни и ви депресират. Огледайте се внимателно около себе си и преценете дали не трябва да създадете нови делови познанства. Наблегнете на работата си и на деловите срещи, които ще ви донесат полза през месеца. Не се надявайте, че ще изгладите бързо недоразуменията във вашето семейство. Овладейте емоциите си. В личния ви живот цари хаос и затова сте изпаднали в депресия, от която сякаш сами отказвате да се измъкнете. На работното място при подписване на договори успеха е с вас. Очаквайте приходи и от самостоятелна дейност. Не са изключени затруднения в общуването с делови партньорите. Очертава се напрегнат ден, особено ако сте решили да пътувате. Не прекалявайте с високата скорост и бъдете внимателни, ако сте зад волана. Направете всичко възможно да уговорите деловите срещи и за следващата седмица, въпреки че през летния месец няма да е лесно да убедите партньори от други градове да дойдат при вас. Начинанията са успешни, а новината за предстоящи финансови постъпления ще ви зарадва. Във ваша полза е да сте предпазливи и прозорливи. Внимавайте сами да не си създадете проблеми. Отдалечете от живота си деловите партньори, които ви унижават и са причината, да ви липсва самочувствие. Преценете дали са изгодни отправените ви делови предложения, за да не сгрешите в избора си. Ще осъзнаете, че искате да се насочите към нова професионална кариера, свързана с интелектуалната и духовна сфера, но дали ще имате сили да осъзнаете и усвоите новите знания си отговорете сами. Работата ви изисква пълна концентрация. Не позволявайте да ви занимават с неща, които ви губят времето. Ще ви ядоса разговор с ваши познати, които искат отново заем, а парите винаги потъват незнайно къде. Трудностите преодолявате с лекота. Деловите срещи са успешни. В програмата ви за деня са включени и делови задължения. Договорете участие в нови проекти и се подгответе за назначаване на нови служители. Ако се наложи да обсъждате служебни проблеми, отложете тези разговори за следобед. Не допускайте вашите колеги да ви досаждат докато работите. Вашите служебни планове и нови идеите ще бъдат оценени и подкрепени, а започнатите задачи продължени и в този ден ще ви донесат отлични резултати. Не взимайте прибързани решения за инвестиция на получените пари. Не пренебрегвайте възможностите за разговори с чужбина. Сподели:", "date": "2018.05.03", "title": "ЕКСКЛУЗИВНО В ПИК! Хороскопът на топ астроложката Алена: Успешен ден за Овните, пари за Рибите!"}
{"url": "http://pik.bg/%D0%BD%D0%B0%D0%B3%D0%BB%D0%B0-%D0%BA%D1%80%D0%B0%D0%B6%D0%B1%D0%B0-%D0%B6%D0%B5%D0%BD%D0%B0-%D1%81-%D0%BC%D0%B0%D0%BB%D0%BA%D0%BE-%D0%B4%D0%B5%D1%82%D0%B5-%D1%81%D0%B2%D0%B8-%D1%82%D0%B5%D0%BB%D0%B5%D1%84%D0%BE%D0%BD-%D0%BE%D1%82-%D0%BA%D0%B0%D1%81%D0%B0-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D1%81%D0%BD%D0%B8%D0%BC%D0%BA%D0%B8-news747377.html", "text": "Жена с малко дете задигна телефон на друго дете, докато са на касата на магазин. Случаят е от Бургас, магазин в квартал „Братя Миладинови”. \"Не е по погрешка. Детето си остави телефона, за да може да си прибере покупките в торбичката. Русата жена с малкото дете изчака, огледа се и прибира телефона”, разказа собственичката на магазина Яна Кокаланова пред Нова телевизия. След половин час потърпевшото дете се върнало в магазина разплакано, за да си търси телефона. Крадлата била от квартала. В магазина идвала сравнително често. Сподели:", "date": "2018.05.03", "title": "НАГЛА КРАЖБА! Жена с малко дете сви телефон от каса в магазин (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D1%8F%D0%BA%D0%BE%D1%85%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BA%D1%80%D0%B0%D0%B9-%D1%82%D0%BE%D0%BF%D0%BE%D0%BB%D0%BE%D0%B2%D0%B3%D1%80%D0%B0%D0%B4-%D0%BA%D0%B0%D1%80%D1%82%D0%B0-news747424.html", "text": "Земетресение от 2,2 по скалата на Рихтер е регистрирано тази сутрин близо до Тополовград. Трусът е регистриран в 9:40 ч. тази сутрин. По данни на Европейския сеизмологичен център епицентърът е на 13 км югоизточно от Тополовград. Дълбочината на земетресението е 7 км. Според Геофизичния институт на БАН епицентърът на земетресението е южно от Тополовград, между селата Мрамор, Сакарци, Планиново и Костур, с дълбочина 4,8 км. Сподели:", "date": "2018.05.03", "title": "ИЗВЪНРЕДНО! Засякоха земетресение край Тополовград (КАРТА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D1%8F-%D1%81%D0%B5-%D0%BE%D0%B1%D1%8F%D0%B2%D0%B8-%D0%B7%D0%B0-%D0%B5%D0%B4%D0%B8%D0%BD%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%B0%D1%80%D0%BC%D0%B8%D1%8F-%D0%B2%D0%BC%D0%B5%D1%81%D1%82%D0%BE-%D0%BD%D0%B0%D1%82%D0%BE-news747482.html", "text": "Трябва да се концентрираме върху единна европейска армия, на която да разчитаме да ни защитава, а не точно НАТО. Така Пламен Христов от \"Воля\" аргументира идеята на лидера на партията Веселин Марешки за референдум за излизане на България от военния пакт. Той дори припомни, че американският президент Доналд Тръмп и САЩ в последните си тези остро критикуват алианса като идеи и принцип и самите те нееднократно са се изказвали, че НАТО няма бъдеще като организация в сегашния си вид. Според Христов обаче е рано да се каже какво точно трябва да се направи с военния съюз. Г-н Марешки дава сигнал, както обикновено ние, дори и да изглеждаме доста нестандартни, даваме на пръв поглед скандални идеи, но впоследствие те се оказват далновидни и разумни, отбеляза депутатът. Той все пак смята, че ние сами не можем да си гарантираме националната сигурност, дори и като членове на НАТО. В момента бойната ни техника не отговаря на натовските стандарти, а ние самите нямаме пари да я приведем в необходимите норми, обясни Христов. Това е сериозен проблем и ние, бидейки членове на НАТО, и в момента не сме пълноценни такива, коментира той. И изрази съмнение, че ще получим адекватна защита от алианса, ако се наложи. Веселин Марешки е лансирал идеята си на среща с лидерите на патриотичните партии от ЕС, поясни Пламен Христов. Основният акцент е била нуждата от коренни реформи в ЕС. По думите му, лидерът на \"Воля\" е доразвил тази идея като е казал защо да не бъде подложена на по-широко обсъждане възможността за ревизия на членството ни в НАТО, което е от 14 години. Готова ли е България да плаща тази цена, може ли да си позволи този лукс, целял евентуален дебат по темата, стана ясно още от думите на депутата. Сподели:", "date": "2018.05.03", "title": "ИЗВЪНРЕДНО В ПИК TV! \"Воля\" се обяви за единна европейска армия вместо НАТО"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BC%D1%80%D1%8A%D1%81%D0%BD%D0%B8%D1%8F%D1%82-%D0%B2%D1%8A%D0%B7%D0%B4%D1%83%D1%85-%D1%83%D0%B1%D0%B8%D0%B2%D0%B0-7-%D0%BC%D0%B8%D0%BB%D0%B8%D0%BE%D0%BD%D0%B0-%D0%B3%D0%BE%D0%B4%D0%B8%D1%88%D0%BD%D0%BE-news747387.html", "text": "Седем милиона души умират всяка година от болести, свързани с излагането на замърсен въздух, съобщават ДПА и ТАСС, позовавайки се на Световната здравна организация (СЗО). Външното замърсяване на въздуха е отговорно за 4,2 милиона смъртни случая годишно, а домашното - за 3,8 милиона случая. Мръсният въздух вече е изпреварил тютюнопушенето като основен причинител на Хроничната обструктивна белодробна болест, Според СЗО нивата на замърсяване на въздуха остават опасно високи в много части от света. От организацията отчитат, че девет от десет души дишат силно замърсен въздух. От СЗО отбелязват също, че замърсяването на въздуха е съществен рисков фактор за незаразни заболявания и причина за 24 процента от смъртните случаи от сърдечносъдови болести, 25 процента - от инсулт, 43 процента - от хронична обструктивна белодробна болест и 29 процента - от белодробен рак. Над 90 процента от смъртните случаи в резултат на излагането на замърсен въздух се регистрират в страни с ниски и средни доходи, основно в Азия и Африка, следвани от Източно-Средиземноморския регион, Европа и Америка. Сподели:", "date": "2018.05.03", "title": "СТРАШНА СТАТИСТИКА! Мръсният въздух убива 7 милиона годишно"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B1%D1%80%D1%8E%D0%BA%D1%81%D0%B5%D0%BB-%D0%BD%D0%B8-%D1%85%D0%B2%D0%B0%D0%BB%D0%B8-%D0%BC%D0%B5%D1%82%D1%80%D0%BE%D1%82%D0%BE-%D0%BD%D0%B0-%D1%81%D0%BE%D1%84%D0%B8%D1%8F-%D0%B8-%D1%82%D1%80%D0%B0%D0%BA%D0%B8%D1%8F---%D0%BE%D0%B1%D1%80%D0%B0%D0%B7%D1%86%D0%B8-%D0%B7%D0%B0-%D1%83%D1%81%D0%B2%D0%BE%D1%8F%D0%B2%D0%B0%D0%BD%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D0%B0%D1%80%D0%B8-news747483.html", "text": "С 475 гласа „за“ (73% от гласувалите) Европейският парламент (ЕП) посочи български европроекти като образци за управление на европейски средства. Това се случи по време на пленарната сесия на ЕП, а сред проектите са АМ „Тракия“, метрото в София и обновените отсечки от жп линията София-Пловдив. Проектите са посочени в доклад, оценяващ европейските инвестиции в транспорта с препоръки за финансирането на сектора след 2020 г. Автор и вносител е евродепутатът Андрей Новаков (ГЕРБ/ЕНП). „Когато Европа спестява два часа път на своите граждани, когато заради Европа имаме 500 жертви по-малко на пътя, когато Европа свързва семейства, села и градове със своите европейски проекти, тогава хората разбират какво е Съюзът за тях“, отбеляза Новаков след вота. Докладът призовава за повече безвъзмездно финансиране в регионите, в които качеството на инфраструктурата изисква това, както и където транспортът замърсява повече или има голям брой пътнотранспортни произшествия. С одобрението на доклада се поставя акцент и върху обезлюдяващите се региони, за които добрата свързаност остава една от възможностите за решаване на проблема. След приемането в пленарна зала документът ще бъде изпратен до Европейската комисия, Европейския съвет, правителствата, националните и регионалните органи на управление на държавите членки. Сподели:", "date": "2018.05.03", "title": "ДОБРА НОВИНА! Брюксел ни хвали! Метрото на София и \"Тракия\" - образци за усвояване на европари"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B5-%D1%80%D0%B5%D1%88%D0%B8%D0%BB-%D0%B4%D0%B0-%D1%81%D0%B5-%D0%BE%D1%82%D1%82%D0%B5%D0%B3%D0%BB%D0%B8-%D0%BE%D1%82-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D1%81%D0%B4%D0%B5%D0%BB%D0%BA%D0%B0-%D1%81-%D0%B8%D1%80%D0%B0%D0%BD-news747365.html", "text": "Президентът на САЩ Доналд от ядрената сделка с Иран. Това съобщи Ройтерс. Агенцията се позовава на информирани източници. Според тях Тръмп ще обяви новината на 12 май. Според американския президент постигната през 2015 г. сделка между Иран и Запада не работи. Има шанс Тръмп да избере да остави Съединените щати в международния пакт, по който в замяна на облекчаване на санкциите, отчасти поради \"запазването на съюза\" с Франция и да спаси лицето на френския президент Емануел Макрон , който се срещна с Тръмп миналата седмица. Решението на Тръмп да прекрати облекчаването на санкциите от САЩ за Техеран, може да предизвика реакция от страна на Иран, която може да възобнови програмата си за ядрено оръжие или в Сирия, Ирак, Йемен и Ливан. Изнесените в понеделник данни от израелския премиер Бенямин Натаняху за нови ядрени дейности на режима на аятоласите могат да дадат аргументи на Тръмп да развали ядрената сделка от 2015 г. Тръмп е решил да се оттегли Иран се съгласи да ограничи ядрената си програма да \"накаже\" американските съюзници Пактът от 2015 г. между Иран и шест големи - Великобритания, Китай, Франция, Германия, Русия и Съединените щати - е сред външно - политическите успехи на бившия американски президент Барак Обама, но е описан от Тръмп като \"една от най-лошите сделки\". Сподели:", "date": "2018.05.03", "title": "Тръмп е решил да се оттегли от ядрената сделка с Иран"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B7%D0%B0%D0%BC%D0%B5%D1%81%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B0%D1%82%D0%B0-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D1%80-news747362.html", "text": "След като посоченият от арестуваната за корупция с 70 000 евро кметица \"Младост\" Десислава Иванчева за неин заместник и гласуван от СОС Владимир Клисуров подаде оставка, той заедно с колегата си Румен Русев и главният архитект на общината Стефан Стефанов правят разтърсващи разкрития за състоянието на административната единица, която управляват. Припомняме, че Клисуров отказваше да поеме управлението на \"Младост\" преди СОС да го гласува и настояваше то да бъде поето от Румен Русев, когото Иванчева посочи като източник на атаката срещу нея. СОС обаче не се съобрази с желанието му. А когато на третия ден от избирането си Клисуров подаде оставка, шефът на Столичния общинския съвет в София Елен Герджиков нарече постъпката му \"бягство от отговорност\". Иванчева бе арестувана заедно със заместничката си Биляна Петрова, а други двама нейни заместници напуснаха постовете си в знак на протест срещу нейните методи на управление още преди година. От Иванчева се отказа и партията \"Нормална държава\", която я издигна за поста, а лидерът ѝ Георги Кадиев се извини, че го е направил. Зад нея останаха единствено \"Зелените\", които я припознаха като своя на по-късен етап. \"Изявлението малко изпревари нещата. Не исках така да става. На 30 април обявих решението си на колегите от администрацията. Вечерта бяхме с г-н Русев при г-жа Фандъкова и я запознах с решението си. Технически днес подадох оставката си. Адресирах я до кмета на София, до председателя на Общинския съвет и до кмета на района. Входирана е с днешна дата, не знам дали г-жа Иванчава я е приела. Пуснал съм си и по Кодекса на труда заявление за напускане без предизвестие\", каза няколкодневният кмет Владимир Клисуров. \"Аз сега съм с правата на кмет. Другата седмица ще се види какво става. Паралелно с това съм си пуснал отпуска и заявление за напускане. През това време г-н Русев ще е кмет. Казал съм го с моя заповед\", уточни той. Клисуров на няколко пъти каза, че казусът му е изключително сложен юридически. \"Архитект Русев се съгласи, благодаря му, да излезе на топа. В тази хипотеза, ако беше приета нашата декларация, аз щях да си остана заместник-кмет. С г-жа Иванчева се запознахме в началото на пътя на \"Зелен Младост\", запознахме се около едни огради до една детска площадка. Пътят ни се срещна за година и половина някъде. Аз съм си член на инициативата, изкарахме цяла есен под слънце и дъжд, докато събирахме подписи. И в един момент аз попадам в ситуация със стопирани строежи - кои са спрени, кои са пуснати, различни процедури... в този момент ме поставят на мястото, където имам две дилеми - или трябва да разписвам тези, които са ни пратени от арх. Здравков, трябва да напускаме сума строежи. Другата дилема е дела, съд, за неспазени срокове. Всичко мога да очаквам, в един момент мен да ме осветят като елха\", разказа патилата си Клисуров. \"Днес и утре аз съм кмет, от другата седмица става г-н Русев\", уточни той. \"Проблемите са грандиозни. Някои от сградите са по 75 метра високи. Ако са законосъобразни всички документи ще ги пусна\", заяви Клисуров. \"Не виждам за много от преписките как да се спрат. Тези преписки са върху паркинги, върху зелени площи, които хората са подавали, подписвали са се, възражения сме пращали\". \"Аз ще си изцапам ръцете. Аз не искам да изместя г-жа Иванчева. Искам да се спазва законът в район \"Младост\". Законосъобразността цапа ли ръцете?\", взе участие в срещата с медиите и архитект Румен Русев. Той изрази и учудване как и защо е замесено неговото име в цялата история с искането и даването на подкуп на Десислава Иванчева. \"Не съм следовател, как да коментирам арест? Ако придвижа преписки, които не отговарят на закона, ще си изцапам ръцете. Написахме една заповед, която да придвижва по-малки обекти директно към мен. Разногласия аз... имало е желание от заместник-кметовете работата да върви по-бързо\", допълни Русев. \"Безсилието идва от законовите разпоредби. Може някои от вас живеят в \"Младост\". Пред вашия блок има паркинг или градинка с катерушки. В един момент се оказва, че този терен е реституиран, вие и съседите ви искате да защитите градинката, за да има къде да играят децата ви, а се оказва, че по ЗУТ не сте заинтересовано лице\", отново взе думата Владимир Клисуров. \"За Ваклин нищо не съм чувал. Не съм го виждал, не знаех за самата преписка. Видях го по телевизора. По-скоро чух, че се готви някакъв грандиозен строеж в \"Младост-4\". \"Гаранти Коза\" след тежки преговори се съгласиха да намалят етажността\", коментира Клисуров. \"Към г-н Русев може би няма достатъчно доверие, той е най-новият в екипа. Аз съм тук от 10 месеца. Аз живея в района. Симпатизирах на г-жа Иванчева за това, което иска да направи в района. Отказвах няколко пъти, но накрая се съгласих да заема поста с всички отговорности. Всеки ден опитвахме да спечелим доверието на нашия кмет. Обяснявахме какво ще произтече от забавянето на преписки. Не го познавам инвеститора Ваклин, идвали са други инвеститори. Всички търсеха отговорност от мен, защото имаше забавени преписки\", обясни главният архитект на района Стефан Стефанов. \"Всички преписки са запечатани и са в кабинета на г-жа Иванчева. Аз достъп до тях нямам\", обясни архитект Стефанов. Сподели:", "date": "2018.05.03", "title": "ПЪРВО В ПИК TV! Заместниците на арестуваната за корупция Десислава Иванчева с разтърсващи разкрития за скандалите в \"Младост\" (ОБНОВЕНА)"}
{"url": "http://pik.bg/%D0%B3%D1%83%D0%B3%D1%8A%D0%BB-%D1%81-%D0%BF%D0%BE%D1%81%D0%B2%D0%B5%D1%89%D0%B5%D0%BD%D0%B8%D0%B5-%D0%BA%D1%8A%D0%BC-%D0%BA%D0%B8%D0%BD%D0%BE%D0%BC%D0%B0%D0%B3%D1%8C%D0%BE%D1%81%D0%BD%D0%B8%D0%BA%D0%B0-%D0%B6%D0%BE%D1%80%D0%B6-%D0%BC%D0%B5%D0%BB%D0%B8%D0%B5%D1%81-%D0%BE%D0%BF%D0%B8%D1%81%D0%B0%D0%BD-%D0%B2-%D1%80%D0%BE%D0%BC%D0%B0%D0%BD%D0%B0-%D1%88%D0%B5%D0%B4%D1%8C%D0%BE%D0%B2%D1%8A%D1%80-%D0%B8%D0%B7%D0%BE%D0%B1%D1%80%D0%B5%D1%82%D0%B5%D0%BD%D0%B8%D0%B5%D1%82%D0%BE-%D0%BD-news747491.html", "text": "С днешния си дудъл Гугъл ни напомня за големия кино творец Жорж Мелиес (1861-1938). Французинът става известен с нововъведенията си във филмовото изкуство в ранния етап от развитието на киното. Той е откривателят на многократната експозиция, ускорената и забавената киноснимка и покадровото оцветяване на филма. Заради уменията си да трансформира с невероятна фантазия реалността във филмите си, той е наричан киномагьосник. На големия режисьор с романа си почит отдава и американският писател Брайън Селзник. Мелинес е един от основните герои в книгата, която е на българския пазар с логото на издателство \"Милениум\". Историята, в която е замесен, е измислена, но е вдъхновена от действително съществуващата колекция от роботи (автоматони), принадлежала на Мелиес. Той я дарява на музей, но заради лошо съхранение уникалната сбирка е напълно унищожена. Годината е 1931-ва, а мястото – железопътна гара в сърцето на Париж. Дванайсетгодишният сирак Хюго Кабре живее сам и тайно от всички навива и сверява десетките часовници, по които се ориентират пътниците и влаковете. Миналото на момчето е белязано с болезнената смърт на неговия баща. Когато в живота му ненадейно нахлуват ексцентрично, запалено по книгите, момиче и опърничав старец, който държи магазинче за играчки, най-съкровените тайни на Хюго са изложени на риск. Загадъчна рисунка, безценен бележник, откраднат ключ и останал като наследство от баща му робот с мистериозно послание стоят в основата на тази заплетена, нежна и завладяваща история. Със своите 284 страници рисунки „Изобретението на Хюго” съчетава елементите на илюстрована книга, комикс и филм. Брайън Селзник разчупва рамките на романа и създава изцяло нов литературен жанр.  \"Истински шедьовър\", пише за книгата в. „Пъблишърс уикли”. \"Буди възхищение… като ням филм на хартия\", подкрепя в. „Ню Йорк таймс”. Романът е истинско визуално постижение, което Мартин Скорсезе 2011 пренесе и на големия екран в едноименния филм. И книгата, и филмът са носители на множество престижни награди. Повече за \"Изобретението на Хюго\" на Брайън Селзник, можете да прочете в статията \" в сайта \"Аз чета\". Сподели:", "date": "2018.05.03", "title": "Гугъл с посвещение към киномагьосника Жорж Мелиес, описан в романа шедьовър \"Изобретението на Хюго\""}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BE%D0%BB%D0%B0-%D0%BF%D0%BB%D0%B0%D0%BC%D0%BD%D0%B0-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news747427.html", "text": "Лека кола пламна в движение на столичния булевард „Христофор Колумб”, на кръговото кръстовище с ул. \"Неделчо Бончев\". Екип на пожарната пристигна на място и бързо изгаси огъня. На място пристигна и полиция, информира Нова телевизия. Собственичката на автомобила не пожела да говори. За щастие тя не е пострадала, а се е разминала само с уплаха. Тя веднага е подала сигнал на тел. 112. Сподели:", "date": "2018.05.03", "title": "ОТ ПОСЛЕДНИТЕ МИНУТИ! Кола пламна в движение в София (СНИМКИ)"}
{"url": "http://pik.bg/%D0%B6%D0%B5%D0%B3%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%81%D1%82%D1%80%D0%BE%D1%8F%D1%82-%D0%BB%D0%B8-%D1%81%D0%B5-%D0%BD%D0%B0%D0%B9-%D1%81%D0%BA%D1%8A%D0%BF%D0%B8%D1%82%D0%B5-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0%D0%BD%D0%BA%D0%BE%D0%B2-%D0%B8-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%80%D0%B0%D0%B7%D0%B1%D0%B8%D1%85%D0%B0-news747438.html", "text": "Важно е да се спре със спекулациите от някои политици, че в България се строят най-скъпите магистрали. Това каза председателят на парламентарната група  на ГЕРБ Цветан Цветанов след изслушването на регионалния министър Николай Нанков за приоритетните пътни проекти . \"По пътищата на България няма значение кой от коя политическа сила е. Всички искаме да имаме по-добра инфраструктура и инвестиции, както и безопасност по пътищата“, изтъкна той. „С политиката на правителството на Борисов 1,2 и 3 направихме всичко възможно да използваме възможностите, които дава ЕС“, посочи Цветан Цветанов. „Убеден съм, че в края на този 4-годишен мандат ще можем да очертаем по-добрата перспектива за страната ни. Надяваме се и на подкрепа от опозицията за добрите политики на регионалното министерство“, каза още той. Самият Нанков изнесе справка за средните цени в съсъдните държави и у нас. Разликите са фрапиращи, но не в посоката, която обявиха депутатите от БСП. Сподели:", "date": "2018.05.03", "title": "ЖЕГА В ПАРЛАМЕНТА! Строят ли се най-скъпите магистрали в България? Нанков и Цветанов разбиха спекулациите на БСП"}
{"url": "http://pik.bg/%D0%B0%D0%B4%D1%8A%D1%82-%D1%81%D0%B5-%D1%81%D1%82%D0%BE%D0%B2%D0%B0%D1%80%D0%B8-%D0%B2%D1%8A%D1%80%D1%85%D1%83-%D0%B8%D0%BD%D0%B4%D0%B8%D1%8F-%D0%BF%D1%80%D0%B0%D1%85%D0%BE%D0%B2%D0%B8-%D0%B1%D1%83%D1%80%D0%B8-%D1%83%D0%B1%D0%B8%D1%85%D0%B0-77-%D0%B4%D1%83%D1%88%D0%B8-news747432.html", "text": "Праховите бури, които удариха северната част на Индия, убиха най-малко 77 души и раниха 143 друхи, предава Франс прес, като се позовава на данни от местните власти. Бурите, които връхлетяха страната през нощта, опустошиха щатите Утар Прадеш и Раджастан. Очаква се броят на смъртните случаи да се увеличат, предупредиха властите. Към момента са потвърдени 46 жертви в Утар Прадеш и 31 в Раджастан. По-голямата част от тях са загинали от падащи стени и дървета. Сподели:", "date": "2018.05.03", "title": "АДЪТ СЕ СТОВАРИ ВЪРХУ ИНДИЯ! Прахови бури убиха 77 души"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BE%D1%81%D1%8A%D0%B4%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D1%81%D1%80%D0%B5%D1%89%D1%83-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8--news747403.html", "text": "Агенция ПИК е осъдена от българския съд, и по-точно от някоя си \"Години наред при подобни случаи с изращения с българската история, медиите като че ли го подминаваха, като част от демокрацията и част от някаква свобода на мнението на всеки, който иска да плюе всичко. От тази гледна точка чест прави на агенция ПИК, че се противопостави на едни подобни изказвания за Васил Левски, който би следвало поне към него като българи да имаме малко по-сериозно отношение и да не търсим на негов гръб евтин пиар или да се правим на интересни. Не мога да разбера на какво основание агенция ПИК, която е извадила едни подобни непристойни изказвания за българския национален герой, трябва да бъде осъждана\", заяви лидерът на ВМРО. На въпрос дали именно съдът не отнема свободата на словото, как журналистите да работим при това положение и редно ли е да застава зад човек като Джасим, Каракачанов даде ясно да се разбере, че родната ни Темида наистина е сляпа. \"Както казват хората, за съжаление българският съд е като жена - не знаеш като тръгне, докъде ще стигне и има уникални и парадоксални решения на българския съд. Аз лично се сещам за един фрапиращ случай. Турска гражданка, чиято прабаба се е изселила по време на Балканските войни и то по изселническите спогодби между България и Турция, според които всеки един, който се изсели според тази спогодба от България, губи българско гражданство. Правнучката решава да си възстанови българското гражданство и въпреки, че това противоречи на всички закони в България, нашият съд беше постановил че тя има право. Така, че българският съд често взема решения, които не почиват на здрава логика или го правят с някакви предубеждения и емоции\", заяви Каракачанов. Агенция ПИК публикува видеото от \"лекцията\" на Джасим. Сами преценете какво говори този \"учител по история\": Силвия Хазърбасанова от Софийски районен съд. Медията ни е виновна, затова че е уронила престижа и е нанесла неимуществени вреди на Емил Джасим. Същият, който нарече националния герой Васил Левски \"лайно\", който си имал за домашен любимец лъв. Както съобщихме, медията ни имаше \"неблагоразумието\" да покаже това, което е казал Джасим и да направим коментар на казаното от него (ВИЖТЕ В ОЩЕ ПО ТЕМАТА). Тук българският съд решава да ни цензурира, като ни осъди, че сме уронили доброто име на този Джасим, иначе той има право да обижда България и Левски, нали Дякона няма да се надигне да съди, може да си говори каквото си иска. Потърсихме за коментар Красимир Каракачанов, но не в качеството му на вицепремиер и министър на отбраната, а като лидер на една от най-големите патриотични партии ВМРО и като историк. Сподели:", "date": "2018.05.03", "title": "САМО В ПИК! Красимир Каракачанов с остър коментар за осъдителната присъда срещу медията ни от хулителя на Левски - Емил Джасим (ВИДЕО)"}
{"url": "http://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%B2-%D0%B1%D1%83%D1%80%D0%B3%D0%B0%D1%81-%D0%B2%D0%B7%D1%80%D0%B8%D0%B2%D0%BE%D0%B2%D0%B5-%D0%B8-%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D0%BE%D0%B6%D0%B0%D1%80-%D1%81%D1%8A%D0%B1%D1%83%D0%B4%D0%B8%D1%85%D0%B0-%D1%85%D0%BE%D1%80%D0%B0%D1%82%D0%B0-%D0%B2-%D0%BC%D0%B5%D0%B4%D0%B5%D0%BD-%D1%80%D1%83%D0%B4%D0%BD%D0%B8%D0%BA-news747425.html", "text": "Силни взривове и огромен пожар събудиха хората в бургаския жк \"Меден рудник\". Около 02:00 ч. тази нощ са пламнали постройки в района на вилната зона до помпената станция, съобщава очевидец. \"Беше някакъв кошмар, първоначално чухме брутален взрив, а после видяхме, че горят вила, градинка и бараки. Пламъците бяха синьо-зелено-оранжеви. Такова чудо досега не съм виждал. Явно бараките били пълни с горива и отпадъци\", разказа той. От пресцентъра на ОД на МВР-Бургас казаха, че са изгорели постройки около 100 кв/м, а гърмежите вероятно са били от етернитови плоскости, които от високите температури се нагорещяват и пукат, съобщава \"Флагман\". В момента полицаи извършват повторен оглед, за да установят причините за инцидента. Сподели:", "date": "2018.05.03", "title": "ШОК И УЖАС В БУРГАС! Взривове и огромен пожар събудиха хората в \"Меден рудник\""}
{"url": "http://pik.bg/%D0%BA%D0%B0%D0%BC%D0%B8%D0%BA%D0%B0%D0%B4%D0%B7%D0%B5-%D0%BC%D1%8A%D1%80%D1%82%D0%B2%D0%BE%D0%BF%D0%B8%D1%8F%D0%BD%D0%B8%D1%8F%D1%82-%D0%BF%D1%80%D0%BE%D0%B4%D0%B0%D0%BD-%D0%BE%D1%82%D0%BC%D1%8A%D0%BA%D0%BD%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%B6%D0%B5%D0%BD%D0%B0-%D0%BC%D0%B8%D0%BD%D1%83%D1%82%D0%B8-%D0%BF%D0%BE-%D0%BA%D1%8A%D1%81%D0%BD%D0%BE-%D1%81%D0%B5-%D0%BE%D0%B7%D0%BE%D0%B2%D0%B0-%D0%BF%D0%BE-%D1%82%D0%B0%D0%B2%D0%B0%D0%BD-%D0%B2--news747368.html", "text": "Пиян 22-годишен бургаски апаш отмъкна колата на 50-годишна жена от кв. „Горно Езерово“ и се разби с нея 500 метра преди местността „Капчето“. Продан Стефанов карал доста бързо по сравнително неравния път, загубил контрол над крадената Тойота и се озовал извън пътя по таван. Младежът е откаран по спешност в МБАЛ „Бургасмед“, където му е взета кръвна проба за химичен анализ. Поставената диагноза е „остра интоксикация“, пише \"Флагман\". Междувременно собственичката на Тойотата дори не подозирала какво се е случило. Чак на сутринта тя разбрала, че возилото е откраднато и се обадила в полицията. Двата случая били бързо навързани един с друг. За жалост обаче след инцидента автомобилът е напълно помлян. След като Продан преминал медицинския преглед, последвало задържането му за 24 часа с полицейска заповед. Работата по случая продължава от полицаите на IV РУП-Бургас. Сподели:", "date": "2018.05.03", "title": "Камикадзе! Мъртвопияният Продан отмъкна колата на жена, минути по-късно се озова по таван в канавката"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%B1%D0%BE%D0%BC%D0%B1%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%B8%D0%B7%D0%B4%D0%B0%D0%B4%D0%B5-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D0%B8-%D1%86%D0%B5%D0%BB-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B2%D0%BE%D0%BB%D1%8F-%D1%89%D0%B5-%D0%B2%D0%B0%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82-%D0%BD%D0%B0%D1%82%D0%BE--news747418.html", "text": "Ще започнем лансирането на идеята за референдум за излизане на България от НАТО, заяви пред БНР лидерът на партия „Воля“ Веселин Марешки. \"Това ще бъде една от големите ни инициативи в кампанията за европейските избори. Ние считаме, че НАТО на практика нищо не ни дава, а ни ограбва. В момента се говори за няколко милиарда, които трябва да се вземат от българския народ и да се дадат за безсмислена купчина желязо, от която българският народ нищо няма да види. Ние сме абсолютно против това. Ако НАТО иска да бъде наш партньор, те спокойно могат да ни подарят няколко самолета, а не последните български пари от най-бедната държава в Европа да ги изсмучат и на практика да хвърлят народа в още по-голяма бедност\", заяви Марешки. Според него една истински силна и обединена Европа може да бъде равностойна на САЩ, а не да сме нейна \"притурка\": \"В момента други държави правят проблеми по света, а Европа плаща сметката. Сметката за Турция защо не се плати от САЩ, а Европа трябва да плаща тези милиарди\". Според Веселин Марешки Европа е ограбила българския народ. „Те забраниха изграждане на нова АЕЦ, накараха ни да затворим предварително наши реактори, забраниха ни да участваме в „Южен поток“. В същото време се изграждат „Северен“, „Турски“ и всякакви други потоци. Германски, френски, американски фирми съвсем свободно си инвестират и сътрудничат с Русия, но това е забранено на Китай. Нас вместо да ни направят мост към Русия и Изтока, ни правят преграда към тях. На практика едва ли не насила ни вкарват в увеличаване на напрежението. Надявам се да не се стига до военни конфликти. Тези неща могат да бъдат променени, след като истински европейски патриотични формации застанат в управлението или начело на ЕС“. Веселин Марешки участва в среща на десни политически лидери, домакинствана от лидера на Френския национален фронт Марин Льо Пен, след като на 1 март \"Воля\" се присъедини към „Движение за Европа на нациите и свободите“. След срещата той каза: „Европа по този начин умира, обезкървява се, ограбва се. Трябва да бъде разтърсена отвътре. Да се опитаме чрез едно силно представяне на всички наши сродни партии да направим голяма група в Европейския парламент, с която да променим Европа отвътре. Явно е, че по този начин, хората, които в момента управляват Европа, които на практика не са се явявали на избори и не са избрани от никой, са по-скоро слуги на външни фактори“. Лидерът на партия „Воля“ е категоричен, че трябват силни държави за силна Европа. „В момента ЕС прилича по-скоро на Съветския съюз с един феодал отгоре, някакъв диктатор и отдолу послушни републики, послушни поданици. Идеята на нашето движение е точно обратното – силни европейски народи, които да образуват силна обединена Европа“. Сподели:", "date": "2018.05.03", "title": "ПОЛИТИЧЕСКА БОМБА! Марешки издаде голямата си цел! Лидерът на \"Воля\" ще вади България от НАТО, иска референдум"}
{"url": "http://pik.bg/%D0%BD%D0%B0-%D0%BF%D1%8A%D1%80%D0%B2%D0%BE-%D1%87%D0%B5%D1%82%D0%B5%D0%BD%D0%B5-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BF%D1%80%D0%B8%D0%B5-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%B2%D0%BB%D0%B0%D1%81%D1%82-news747445.html", "text": "Инспекторатът към Висшия съдебен съвет да бъде задължен да иска разкриване на банкова тайна за лицата, които не са декларирали писмено съгласие за достъп до данните, необходими за проверка на имуществените им декларации. Това прие на първо четене Народното събрание с промените в Закона за съдебната власт. Въвежда се и санкция за неподаване в срок, като разпоредбата вече ще се прилага и за лицата, загубили статут на магистрати, но останали задължени да подават декларации. Парламентарната група на БСП за България не подкрепи промените. Сподели:", "date": "2018.05.03", "title": "НА ПЪРВО ЧЕТЕНЕ! Парламентът прие промените в Закона за съдебната власт"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B7%D0%B0%D0%B2%D1%8A%D1%80%D1%88%D0%B2%D0%B0%D1%82-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%81%D1%82%D1%80%D1%83%D0%BC%D0%B0-8-%D0%BC%D0%B5%D1%81%D0%B5%D1%86%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news747414.html", "text": "От автомагистрала \"Струма“ през тази година предсрочно ще завършим 24-те км от Кресна до Сандански с почти 8 месеца. Това каза министърът на регионалното развитие и благоустройството Николай Нанков. Той беше извикан в парламента, за да запознае народните представители за напредъка на приоритетните пътни проекти. Министър Нанков направи важното уточнение, че това предсрочно завършване на участъка няма да е сметка на качеството. \"За магистралата от Благоевград до Железница, почти 7 км, строителните дейности вървят изключително добре. Прекъснали сме ги в частта на откритото археологическо находище“, посочи той. \"Ще изчакаме мнението на експертите. Ще се съобразим, както досега, не само с екологията, но и с археологията“, изтъкна министърът. \"За най-тежкият участък от АМ „Струма“- Кресненското дефиле тази година ще стартираме с тръжната процедура, ако Административният съд се произнесе в наша полза“, коментира още той. \"Вървим по график, целта ни е през май 2019 година да стартираме реалното строителство“, обясни регионалният министър и уточни, че стойността на най-скъпата отсечка от магистралата заради тежкия терен е около 800 млн. лева. Сподели:", "date": "2018.05.03", "title": "ПЪРВО В ПИК TV! Завършват магистрала \"Струма\" 8 месеца предсрочно (ОБНОВЕНА)"}
{"url": "http://pik.bg/%D0%B0%D0%BA%D1%82%D1%83%D0%B0%D0%BB%D0%BD%D0%B0-%D0%BF%D1%8A%D1%82%D0%BD%D0%B0-%D0%BE%D0%B1%D1%81%D1%82%D0%B0%D0%BD%D0%BE%D0%B2%D0%BA%D0%B0-news747357.html", "text": "В сутрешните часове на много места в източните райони има мъгла или ниска облачност, съобщават от Агенция “Пътна инфраструктура”, цитирани от „Фокус“. След обяд, главно над планинските райони от Западна България ще се развива купеста облачност и на отделни места отново ще превали и прегърми. Ще духа слаб до умерен източен вятър. Топло време с максимални температури между 24°-29°, по-ниски по Черноморието, в София около 25°. Ограничения за товарни автомобили: Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва: целогодишно за периода на официалните празници: последния работен ден преди празници – от 16:00 часа до 20:00 часа и последния почивен /празничен/ ден – от 14:00 часа до 20:00 часа. Забраната се отнася за всички периоди, в които е определен повече от един празничен ден. Забраната се отнася за всички периоди, в които е определен повече от един почивен или празничен ден. Ограниченията важат само за участъците от републиканската пътна мрежа, както следва: - Всички автомагистрали; - път I-1 с. Ребърково-Ботевград, като движението се пренасочва по път II-16 Ребърково-Своге-София; - път I-1 Благоевград-ГКПП „Кулата“; - път I-4 п. в. „Коритна“-Велико Търново-Шумен; - път I-5 Русе-Велико Търново; - път I-8 ГКПП „Калотина“-София; - път I-9 Варна-Бургас; - път II-18 Околовръстен път София; - път II-99 Бургас-Царево. Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим. Състояние на автомагистралите: АМ „Тракия“: Област София: - Ограничено е движението по пътната връзка София – Костенец на пътен възел „Мухово“ на АМ „Тракия“ при км 46 в посока гр. Костенец и гр. Ихтиман поради ремонтни дейности. Обходни маршрути: - за направлението София – Костенец през пътен възел „Ихтиман“ при км 34+000. - за направленията Ихтиман – Пловдив и Костенец – Пловдив през пътен възел „Церово“ при км 69+167. Движението по АМ „Тракия“ в посоките София – Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 31.07.2018 г.; Област Пловдив: Временно движението по АМ „Тракия“ от км 134 до км 157 в участъка от Пловдив до Стара Загора се извършва с максимална скорост до 90 км/ч и повишено внимание поради извършване на краткотрайни ремонтни дейности. Срок до 30.06.2018 г. област Пазарджик: Движението по АМ \"Тракия\" се осъществява в една лента от км 96+800 до км 97+200 в посока Бургас, поради частични ремонтни дейности на асфалтовата настилка. Затворена за движение е изпреварващата лента. Движението се извършва в активната лента. Срок до 03.05.2018 г. Област Бургас: от км 308+107 до км 359+475 косене на тревни площи. Организацията на движение е сигнализирана с пътни знаци и конуси. Срок до 20.05.2018 г. АМ „Хемус“: Област София: Движението по АМ „Хемус“ от км 36+170 до км 36+710 в посока София е ограничено поради аварийно – възстановителни дейности по виадукт „Коренишки дол“ при км 36+450. Движението се извършва двупосочно в платното посока Варна. Срок до 20.12.2018 г. Движението по АМ „Хемус“ от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона само в посока Варна поради ремонтно-възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" – път I-1 /София – Ботевград/ - път II-17 /Ботевград – АМ \"Хемус\"/ - п.в. Ботевград. Срок 20.12.2018 г. Област Варна: Движението по АМ ,,Хемус“ от км 407+000 /Повеляново/ до км 425+500 /Варна/ се осъществява с повишено внимание поради частични ремонтни дейности на асфалтовата настилка. Движението се осъществява съобразно създадената ВОД. Ремонтните дейности започват от Повеляново посока Варна южно платно и продължават посока Варна – Повеляново северно платно. Срок до 04.05.2018 г. Движението по АМ ,,Хемус от км 422+000 /п.в. Летище/ до км 407+000 /Повеляново/ се осъществява с повишено внимание, поради косене на тревни площи под мантинели в северното платно. Срок до 04.05.2018 г. АМ „Струма“: Област Перник: - Движението в участъка от п.в. „Долна Диканя“ до п.в. „Дупница“ от км 36+890 до км 50+780 посока Кулата е ограничено поради подмяна на дилатационни фуги на виадукт при км 46+150. Обходен маршрут: по път I-1 п.в. „Д. Диканя“ – разклон с. Дрен – разклон с. Тополница – п.в. „Дупница-север“. Срок до 21.06.2018 г.; - Движението по АМ \"Струма\" от км 30+353 до км 33+252 посока София е в активна и изпреварващата лента поради ремонтни дейности. Движението е сигнализирано с пътни знаци. Водачите на МПС да се движат с повишено внимание и съобразена скорост. Срок до 31.05.2018 г. Област Кюстендил: Ограничава се движението по АМ „Струма“ от пътен възел „Долна Диканя“ до пътен възел „Дупница Север“ от км 36+890 до км 50+780 поради извършване на ремонтни дейности по подмяна на дилатационна фуга на виадукт при км 46+150 (дясно и ляво платно). Ремонтните дейности ще се извършат на два етапа. І-ви етап: ремонтни дейности в дясното платно посока Кулата (дясно платно затворено) Обходният маршрут в посока Кулата е следният: Движението при пътен възел Долна Диканя км 37+160 дясно платно се отбива по път І-1, през с.Долна Диканя, връзка при с.Дрен, връзка при с.Делян, връзка с.Тополница и при пътен възел \"Дупница Север\", км 50+780 се включва в АМ „Струма“. ІІ-ри етап: ремонтни работи в лявото платно (ляво платно затворено). Обходният маршрут посока София е следния: от пътен възел „Дупница Север“ км 51+200, движението се отбива по път І-1, връзка с.Тополница, връзка с.Делян, през с.Долна Диканя и при п.в. „Долна Диканя“ км 37+160 се включва в АМ „Струма“. За началото на втория етап ще се подаде допълнителна информация. Срок до 21.06.2018 г. АМ „Марица“: няма. АМ „Черно море“: Движението по АМ ”Черно море” Варна – Бургас от км 2+329 до км 3+238 се осъществява при пълно затваряне на платното посока Бургас и пренасочване на движението в платното посока Варна поради ремонт на виадукт „Звездица”. Срок до 15.10.2018 г. АМ „Люлин“: Област София: Движението по АМ „Люлин“ в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел „Люлин“ до първи тунел „Мало Бучино“, където движението на всички МПС се осъществява двупосочно в платното посока София – Перник. Алтернативни маршрути: - за автомобили до 12 тона по път I-1 от пътен възел Драгичево – Владая – София и обратно. - само за леки автомобили по път 1801 Перник – Мало Бучино – Суходол и обратно. Срок до 30.06.2018 г.; Движението по АМ „Люлин“ в тунел „Мало Бучино“ посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента. Срок до 30.06.2018 г.; Област Перник: Движението по АМ \"Люлин\" при км 16+460 в платно в посока София – Благоевград е ограничено в аварийната лента поради аварийно-възстановителни дейности на свлекли се земни маси. Движението се осъществява в активната и изпреварваща лента в посока Благоевград. Участъка е сигнализиран с пътни знаци. Водачите да се движат с повишено внимание. Срок до 31.07.2018 г. Въведени ограничения по основните пътни направления: Проходи: - „Върбишки“ - затворен за всички МПС. Срок: целогодишно; - „Златишки“ - затворен за всички МПС. Срок: целогодишно; - „Айтоски“ - отворен за всички МПС; - „Котленски“ - отворен за всички МПС; - „Обзорски“ - отворен за всички МПС; - „Печинско“ - отворен за всички МПС; - „Превала“ - отворен за всички МПС; - „Предел“ - отворен за всички МПС; - „Републиката“ - отворен за всички МПС; - „Ришки“ - отворен за всички МПС; - „Рожен“ - отворен за всички МПС; - „Троянски“ - отворен за всички МПС; - „Вратник“ - забранен за МПС над 10 т. Срок: целогодишно; - „Дюлински“ - забранен за МПС над 3,5 т. Срок: целогодишно; - „Пампорово“ - забранен за МПС над 3,5 т. Срок: целогодишно; - „Петрохан“ - забранен за МПС над 12 т. както и тегленето на ремаркета и полуремаркета. Срок целогодишно; - „Твърдишки“ - забранен за МПС над 10 т. Срок: целогодишно; - „Шипка“ - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно. Състояние на републиканската пътна мрежа: Ограничения в движението на МПС по първокласната пътна мрежа: - път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция: Област Монтана: - При км 121+919 се забранява влизането в с. Сумер на тежкотоварни превозни средства над 10 т. по общински път „пътна връзка за с. Сумер”. Движението на МПС при км 120+390 от Монтана посока Вършец се отклонява по път ІІІ-1621 Сумер – Вършец. Срок до 22.11.2018 г.; Движението по път Е79 Монтана - Враца в района на с. Сумер от км 120+920 до км 125+450 се осъществява двупосочно в едната лента поради машинно подравняване на банкети. Срок до 04.05.2018 г. Област София: забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок до 01.09.2018 г. От км 276+162 /Александров мост/ до км 282+485 до г-ца с област Перник – забранено движението на товарни МПС над 12 т. Срок до 13.09.2018 г. Въведено е реверсивно движение по път I-1 София – Перник в участъците от км 276+162 /Александров мост/ до км 277+610 /начало четири лентов път/ и от км 278+910 /край четири лентов път/ до км 282+038 /бензиностанция „Лукойл“/ както следва: - всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от София През останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.12.2018 г.; движението по път I-1 София – Ботевград при Бебреш се извършва с повишено внимание поради свлачище на км 202+650 в посока Ботевград Срок 04.05.2018 г. Движението по път I-1 Ботевград - Мездра от км 175+600 до км 190+000 се осъществява поетапно в една лента поради ремонтни дейности по асфалтовата настилка в двете посоки. Движението се извършва в свободната лента. Срок 04.05.2018 г. Област Перник: Ограничено е движението за тежкотоварни автомобили с тегло над 12 т в участъка от пътен възел „Даскалово“ посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово“). От км 276+162 /Александров мост/ до км 282+485 до г-ца с област Перник – забранено движението на товарни МПС над 12 т. Срок 13.09.2018 г. Въведено е реверсивно движение по път I-1 София – Перник в участъците от км 285+660 /кръстовище Драгичево/ до км 286+847 /бензиностанция „Петрол“/ както следва: - всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока София През останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София. По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни. Срок до 10.04.2019 г. Поради неравности на пътната настилка на път I-1 /Е79/ (с магистрален габарит, ЛОТ 0 на АМ „Струма“) от км 23+000 – нов (км 291+500 – стар) до км 24+000 - нов (км 292+500 – стар) – дясно в посока Перник – Кулата скоростта на движение е ограничена на 80 км/ч. Срок до 30.06.2018 г.; Област Кюстендил: Движението по път І-1 Дупница - Благоевград от км 325+000 до км 356+000 се осъществява с повишено внимание поради попълване на банкети. Сигнализирано е с пътни знаци. Срок до 03.05.2018 г. - път І-2 Граница Румъния-Русе-Цар Калоян-Разград-Шумен-Девня-Варна: Област Разград: Движение в една лента по път Русе – Разград – Шумен от км 59+100 до км 59+400 в село Осенец поради изграждане на пътна връзка-вход при км 59+235 в ляво от републикански път І-2. Затворена е лентата за движение в участъка в посока Разград – Русе. Срок до 11.05.2018 г.; Област Русе: Движение с повишено внимание по Дунав мост Русе от км 0+000 до км 1+057 ремонтни дейности на асфалтовата настилка на мостовото съоръжение. Ремонтът ще се извършва през светлата част на деня. Участъкът е сигнализиран с пътни знаци. Срок до 03.05.2018 г. област Варна: Движението по път I-2 Неофит Рилски - Ветрино от км 169+000 до км 158+000 се осъществява с повишено внимание поради частични ремонтни дейности на асфалтовата настилка. Движението в района се регулира от сигналисти. Срок до 04.05.2018 г.; Движението по път I-2 Русе - Варна в участъка Неофит Рилски - Ветрино от км 169+000 до км 158+000 се осъществява с повишено внимание поради частични ремонтни дейности на асфалтовата настилка. Движението в района се регулира от сигналисти. Срок до 04.05.2018 г. - път І-3 Гара Бяла-Плевен-Луковит-Коритна-Ябланица-Ботевград: Област София: Правец-с.Разлив-Трудовец-Ботевград – забранено е движението на МПС над 12 т в участъка от км 193+345 /отклонение за п.в. „Правец“/ до км 204+200 /заустване в път І-1 Видин-Враца-Ботевград/. Обходен маршрут: АМ „Хемус“ /за п.в. „Правец“/-път ІІ-17 (Мездра-Ботевград)-п.в. І-3-п.в. „Ботевград“ на АМ „Хемус“ и обратно. Срок до 30.09.2018 г.; - път І-4 Коритна-Български Извор-Микре-Севлиево-В. Търново-Омуртаг-Търговище-Шумен: Област Ловеч: Движението по път І-4 Български извор – Севлиево в участъка Голец – Абланица от км 43+700 до км 48+000 се осъществява с повишено внимание поради почистване на окопи. Водачите да се движат със съобразена скорост. Срок 05.05.2018 г. - път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: Област Габрово: Движението по път Габрово – В.Търново в участъка Цинга – Дебелец от км 115+300 до км 131+000 се осъществява с повишено внимание поради изсичане на храсти. Срок до 04.05.2018 г. Област Хасково: - На път І-5 между с. Козлец и границата на Област Хасково в посока Кърджали от км 308+000 до км 319+100 се извършва частичен ремонт на асфалтовата настилка. Движението се осъществява с повишено внимание двупосочно в едната лента в ремонтната зона. Да се спазват ограниченията на временната сигнализация. Срок до 05.05.2018 г. Област Кърджали: Черноочене-Кърджали – ограничено е движението на МПС над 15 т. Срок до 21.12.2018 г. Обходни маршрути: - направление Хасково – Кърджали: път І-5 – път ІІІ-505 (с.Манастир) – път ІІІ-507 –Г.Войводино – Мост – Чифлик – Кърджали. - направление Асеновград – Кърджали: път ІІ-58 – път І-5 посока Хасково – път ІІІ-505 (с. Манастир) – път ІІІ-507 – Г. Войводино – Мост – Чифлик – Кърджали. - направление Минерални бани – Кърджали: път ІІІ-506 – път І-5 посока Хасково – път ІІІ-505 (с. Манастир) – път ІІІ-507 – Г.Войводино – Мост – Чифлик – Кърджали; Надлез Кирково - ГКПП „Маказа“ – ограничено движението на МПС над 3,5 т. Срок до 21.12.2018 г. Движение в една лента по път I-5/Е85 сп. Джебел - п.в.Кирково - граница Гърция в участъка р-н с. Седлари - р-н с. Загорско от км 355+885 до км 356+113 поради извършване на строително ремонтни дейности по възстановяването на дилатационна фуга на мост над р. Джебелска. Срок до 03.05.2018 г. Област Русе: Две Могили – Полско Косово от км 26+800 до км 65+200 ремонтни дейности на асфалтовата настилка. Участъка е сигнализиран временно. Срок до 04.05.2018 г. - път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Област Кюстендил: Движението по път І-6 Ябълково – Драгомирово в участъка от км 29+000 до км 40+860 се осъществява с повишено внимание поради ремонтни дейности по асфалтовата настилка. Участъкът е сигнализиран с пътни знаци. Срок до 03.05.2018 г.; Движението по път І-6 ГКПП Гюешево – Кюстендил от км 0+375 до км 18+000 се осъществява с повишено внимание поради ремонтни дейности по асфалтовата настилка. Участъкът е сигнализиран с пътни знаци. Срок до 03.05.2018 г. Област София: движението по път I-6 при Буново от км 169+000 до км 171+500 се осъществява с повишено внимание поради строително-монтажни работи при км 170+536 в банкета и част от лявата лента на движение /посока София/. Скоростта на движение се ограничава до 50 км/ч. Срок до 29.06.2018 г. Област Бургас: Движението в участъка Ветрен – Бургас от км 487+500 до км 490+700 се осъществява в една лента поради ремонтни дейности на асфалтовата настилка. Организацията на движение е сигнализирана с пътни знаци. Срок до 13.05.2018г. - път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма. Област Ямбол: Движението в участъка кръстовище Бояново – кръстовище Кирилово от 287+000 до км 288+000 се осъществява двупосочно в една лента поради частични ремонтни дейности на асфалтовата настилка. Участъкът е сигнализиран с пътни знаци. Водачите да се движат с повишено внимание и съобразена скорост в свободната лента, съобразно създадената организация на движение. Срок до 04.05.2018 г. - път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция: Област София: Движението в участъка Вакарел – Ихтиман от км 110+700 до км 118+800 е ограничено за всички МПС поради намален габарит на пътното тяло. Поставена е необходимата сигнализация указваща ограничението. Срок до 30.09.2018 г. Движението в участъка Момин проход – Костенец от км 141+000 до км 142+000 се осъществява в една лента поради изкопни работи и полагане на водопровод в дясната лента посока Костенец. Движението се извършва двупосочно в лентата посока Момин проход. Срок 04.05.2018 г. Област Пазарджик: Движението по път І-8 граница София обл. - Белово се осъществява в една лента, от км 147+000 до км165+000, чрез поетапно затваряне на лява и дясна ленти за движение, поради частични ремонтни дейности на асфалтовата настилка. Срок до 03.05.2018 г. - път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция: Област Варна: Кранево – Варна при км 83+100 – ограничено движение на МПС над 10 т.; Обходен маршрут: Кичево – Оброчище. Срок до 28.02.2019 г.; Движението в участъка от км 125+000 до км 165+000 се осъществява с повишено внимание, поради монтаж на ограничителни системи. Движение в свободната лента, съобразно създадената организация на движение. Срок до 30.03.2018 г.; Движението в участъка Кранево – Варна от км 83+200 до км 100+100 се осъществява с повишено внимание поради косене на тревни площи. Движението в района се регулира от сигналисти. Срок до 05.05.2018 г. Област Бургас: - движението по път I-9 в участъка Ахелой – Поморие е ограничено и се осъществява обходен маршрут: - За пътуващите Бургас – Варна: от пътен възел Бургас „Север“ по път III-906 – с. Лъка – гр. Каблешково, по път III-6009 гр. Каблешково – Ахелой и обратно. - За пътуващите от Ахелой до Поморие и обратно: Поморие – Каменар – Каблешково – Ахелой. Срок до 18.06.2018 г. - движението в участъка Обзор – Сарафово от км 165+500 до км 224+100 се осъществява в една лента на определени участъци поради частични ремонтни дейности по асфалтовата настилка. Участъкът е сигнализиран с пътни знаци. Срок 07.05.2018 г.; - движението в участъка Обзор – Св. Влас от км 170+000 до км 199+000 се осъществява с повишено внимание поради оформяне на банкети. Участъкът е сигнализиран с пътни знаци. Срок 07.05.2018 г.; - движението по път Бургас – Слънчев бряг в участъка обход на гр. Ахелой от км 212+000 до км 217+000 се осъществява с повишено внимание спрямо поставената вертикална сигнализация и ограничение на скоростта на 50 км/ч поради ремонтни дейности. Срок до 15.06.2018 г. Състояние на републиканската пътна мрежа: Ремонтни дейности и временна организация на движението /ВОД/: ОПУ-Благоевград: Временно са въведени следните ограничения за движение на МПС: няма. Ремонтни дейности: няма. Път ІІІ-1972: Движението по път IІІ-1972 Дъбница – Фъргово в участъка от км 0+000 до км 28+000 се осъществява в една лента за движение поради частични ремонтни дейности на асфалтовата настилка. Участъкът е сигнализиран с пътни знаци. Срок до 04.05.2018 г. ОПУ-Бургас: Временно са въведени следните ограничения за движение на МПС: Път III-908: Движението по път III-908 Варовник – Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г. Път III-7306: Движението по път ІІІ-7306 Черница – Сунгурларе – Чубра е ограничено за МПС над 10 т поради стесняване на пътното платно. Срок 31.12.2018 г. Ремонтни дейности: Път II-99: Движението по път II-99 в участъка Крайморие - Росенец от км 4+000 до км 5+000 се извършва с повишено внимание поради почистване на окопи. Организацията на движение е сигнализирана с пътни знаци и регулировчици. Срок до 10.05.2018 г.; Път II-99: от км 20+000 до км 45+000 в участъка Созопол – Китен се осъществява в една лента поради частични ремонтни дейности по асфалтовата настилка, почистване на окопи и попълване на банкети. Участъкът е сигнализиран с пътни знаци. Срок до 10.05.2018 г.; Път III-208: Движението по път III-208 от км 51+000 до км 92+000 в участъка „Добромир-Айтос” почистване на окопи и попълване на банкети. Организацията на движение е сигнализирана с пътни знаци.Срок до 04.05.2018 г. Път III-539: Движението по път III-539 Вратица – Караново от км 30+000 до км 37+000 се осъществява в една лента на определени участъци поради частични ремонтни дейности на асфалтовата настилка. Организацията на движение е сигнализирана с пътни знаци.Срок до 04.05.2018 г. Път III-2085: Движението по път III-2085 Просеник – Гюльовци от км 20+000 до км 28+000 се осъществява в една лента на определени участъци поради частични ремонтни дейности на асфалтовата настилка. Организацията на движение е сигнализирана с пътни знаци.Срок до 21.05.2018 г. Път III-7909: Движението по път III-7909 кв. „Горно Езерово“ – Братово от км 4+000 до км 12+000 се осъществява в една лента на определени участъци поради частични ремонтни дейности на асфалтовата настилка. Организацията на движение е сигнализирана с пътни знаци.Срок до 31.05.2018 г. Път III-9008: Движението по път III-9008 Полски Извор – Братово от км 6+650 до км 7+400 се осъществява с повишено внимание поради изграждане на водопровод и канализация в обхвата на път III-9008. Скоростта на движение се ограничава на 30 км/ч. Движението се регулира от пътни знаци. Срок до 05.05.2018 г. Път II-9061: Движението по път III-9061 Александрово – Слънчев бряг от км 0+000 до км 7+500 се осъществява в една лента поради частични ремонтни дейности по асфалтовата настилка. Участъкът е сигнализиран с пътни знаци. Срок до 07.05.2018 г.; ОПУ-Варна: Временно са въведени следните ограничения за движение на МПС: няма. Ремонтни дейности: Път III-904: Движението по път III-904 Старо Оряхово – Гроздьово от км 23+403 до км 41+705 се осъществява в една лента поради частични ремонтни дейности на асфалтовата настилка. Организацията за движение е сигнализирана с пътни знаци. Срок до 04.06.2018 г. Път III-904: Движението по път III-904 Старо Оряхово – Гроздьово от км 0+000 до км 17+377 се осъществява в една лента поради частични ремонтни дейности на асфалтовата настилка. Организацията за движение е сигнализирана с пътни знаци. Срок до 04.06.2018 г. ОПУ-В. Търново: Временно са въведени следните ограничения за движение на МПС: Път III-407: Движението по път ІІІ-407 Лозен – Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г. Обходен маршрут: Лозен – Драганово – Янтра – Поликраище – Полски Тръмбеш; Път III-551: Движението по път ІІІ-551 Дебелец – Средни колиби – Елена е ограничено за МПС над 10 т поради намален габарит на пътното тяло. Обходен маршрут: Дебелец – В. Търново – Лясковски кантон – Миндя – Елена и обратно. Срок до 05.07.2018 г. Път III-4073: Движението по път ІІІ-4073 Царски извор – Драганово от км 0+000 до км 5+500 е ограничено поради свлачище. Обходен маршрут: Царски извор – Сушица – Драганово и обратно. Срок целогодишно. Път III-4082: Движението по път ІІІ-4082 Чешма – Кесарево е ограничено за МПС над 3,5 т поради намален габарит на пътното тяло. Срок до 05.07.2018 г. Обходен маршрут: Чешма – Сливовица – Горско Ново село – Джулюница – Кесарево. Ремонтни дейности: Път II-53: Движението по път II-53 Поликраище – Елена в участък от км 16+800 до км 17+570 се осъществява с повишено внимание поради изграждане на пътна връзка. Срок до 12.06.2018 г. Път III-504: Ограничено е движението на път III-504 Стефан Стамболово – Обединение в участъка от км 16+700 до км 26+113 поради ремонтни дейности. Обходен маршрут: По път Стефан Стамболово – VTR1235/за Полски Сеновец/ - път I-5 Полски Тръмбеш – път-502 – Обединение и обратно. Срок до 30.06.2018 г. Път ІІІ-662: Движението по път ІІІ-662 Твърдица – Елена в участъка от км 47+800 до км 48+000 се осъществява в една лента поради пропадане на пътното платно и наличие на свлачище. Срок до 05.07.2018 г. ОПУ-Видин: Временно са въведени следните ограничения за движение на МПС: Път III-1411: Движението по път III-1411 с. Слана Бара – Видин при км 24+990 е ограничено за МПС над 5 т поради компрометирано експлоатационно състояние на мост. Обходен маршрут: Видин – път II-14 до пътно кръстовище на км 3+217 през с. Слана Бара до път III-1411. Срок до 31.05.2018 г. Път III-1411: Движението по път III-1411 с. Буковец – с. Слана бара от км 24+162 до км 26+664 в участъка между с. Буковец и с.Слана бара е ограничено поради авариен ремонт на мост над р. Тополовец. Обходен маршрут от Видин до с. Слана бара и обратно: Път I-1/Видин-Димово/, път II-14 /Видин-Кула/ до п.к. „Вила Пчела” при км 3+217, общински път, път III-1411/с. Слана бара/. Срок до 31.05.2018 г. Ремонтни дейности: Път II-11: Движението по път II-11 в участъка с. Арчар – с. Добри дол от км 15+000 до 18+000 се осъществява с повишено внимание поради локален ремонт на асфалтовата настилка. Движението в района се регулира от сигналисти и пътни знаци. Срок до 04.05.2018 г.; Път II-14: Движението по път II-14 Видин- ГПКП „Връшка чука“ в участъка между с. Бела Рада - с. Войница от км 8+000 до 10+000 се осъществява с повишено внимание поради частични ремонтни дейности по асфалтовата настилка. Движението в района се регулира от сигналисти. Срок до 04.05.2018 г. Път III-112: Движението по път III-112 Видин – Добри дол – Тополовец от км 5+000 до 10+500 се осъществява с повишено внимание поради частични ремонти на асфалтовата настилка. Движението в района се регулира от сигналисти. Срок до 04.05.2018 г. ОПУ-Враца: Временно са въведени следните ограничения за движение на МПС: Път II-11: Движението по път ІІ-11 Оряхово – Лесковец – граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка. Обходен маршрут: Оряхово – Селановци /път ІІІ-306/ Галово – Остров /пътища ІV-ти клас/-път ІІ-11-граница Плевен. Срок 31.12.2018 г. Път ІІІ-161: Движението по път ІІІ-161 Ребърково – Люти дол от км 0+000 до км 8+700 се осъществява при стеснение в двете посоки и ограничение за движението на МПС над 12 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.12.2018 г. Път III-308: Движението по път ІІІ-308 Своде – Караш – Хубавене – Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.12.2018 г. Обходен маршрут: Роман – Ябланица – Осикова Лъкавица – Правешка Лъкавица – Караш за пътуващите от Роман за Караш. Ябланица – Роман – Хубавене за пътуващите от София и Ловеч. Ремонтни дейности: Път ІIІ-101: Движението по път IІІ-101 Криводол – Палилула се осъществява в една лента поради частични ремонтни дейности на асфалтовата настилка. Участъкът е сигнализиран с пътни знаци. Срок 21.05.2018 г. Път III-103: Движение по път III-103 Г. Бешовица – Роман от км 22+000 до км 33+000 се осъществява при стесняване на една от лентите за движение поради частични ремонти на асфалтовата настилка. Ограничението е сигнализирано с пътни знаци. Срок 05.05.2018 г. Път III-1002: Движението по път III-1002 Враца-Леденика се осъществява при стесняване на една от лентите за движение от км 5+150 до км 5+200 поради деформация на пътната настилка. Срок до 31.12.2018 г. Път ІІІ-1306: Движението по път ІІІ-1306 Горно Пещене – /път ІІ-15/ от км 62+000 до км 62+300 се осъществява с повишено внимание поради възникнали свлачищни процеси. Една от лентите за движение е стеснена, като ограничението е сигнализирано с пътни знаци. Срок 31.12.2018 г. ОПУ-Габрово: Временно са въведени следните ограничения за движението на МПС: Път III-403: Движението по път III-403 с. Кормянско – с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15. Обходен маршрут: за МПС над 3,30 м по път III-401 Граница Ловеч - /Кормянско – Малък Вършец/ - при км 46+800 по общински път до III-403 в с. Малък Вършец. Срок до 31.12.2018 г. Път III-3011: Движението по път III-3011 Крамолин – В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г. Път III-5004: Движението по път III-5004 Граница В. Търново – Дряново – Габрово – граница Ст. Загора от км 10+940 до км 11+829 съвпадащ с ул. Малина в гр. Габрово е ограничено поради извършване на строителни дейности. Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г. Ремонтни дейности: Път II-44: Движението по път II-44 Севлиево – Драгановци от км 0+000 до км 14+600 се осъществява с повишено внимание поради извършване на строително монтажни работи. Срок до 22.06.2019 г. Път II-44: Движението по път II-44 Севлиево – Драгановци от км 7+331 до км се 13+138 се осъществява в една лента поради ремонт на пътни съоръжения при км 7+331, км 8+693 и км 13+138 и укрепителна стена при км 11+735. Срок до 31.10.2018 г.; Път II-44: Движението по път II-44 Драгановци – Габрово от км 14+600 до км 23+978,36 и от км 25+731 до км 28+972,75 се осъществява в едната лента или част от нея, както и по банкета поради извършване на ремонтни дейности на асфалтовата настилка. Поставена е необходимата пътна сигнализация. Срок до на 25.12.2018 г.; Път II-44: Движението по път II-44 Драгановци – Габрово в участъка от км 16+970 до км 17+175 се осъществява в едната лента поради извършване на ремонт на пътно съоръжение при км 17+075. Ремонтът включва направа на стоманобетонна плоча, хидроизолация и полагане на нови пластове. Поставена е необходимата пътна сигнализация. Срок до 31.05.2018 г. Път II-404: Движението по път III-404 Богатово – Севлиево в участъка от км 2+000 до км 4+777 се осъществява с повишено внимание поради изсичане на храсти, оформяне на окопи и подравняване на банкети. Срок до 04.05.2018 г.; Път II-4041: Движението по път III-4041 Севлиево – Янтра в участъка от км 0+000 до км 13+701 се осъществява в едната лента поради извършване на частични ремонтни дейности по асфалтовата настилка. Срок до 04.05.1018 г.; Път III-5006: Движението по път III-5006 Габрово – Стоманеците при км 7+060 се осъществява с повишено внимание поради пропаднал участък на асфалтова настилка. Една от лентите за движение е стеснена, поставена е сигнализация. Срок до 30.06.2018 г. ОПУ-Добрич: Временно са въведени следните ограничения за движение на МПС: няма. Ремонтни дейности: Път II-29: Движението по път II-29 Варна – Добрич в участъка от км 25+830 до км 43+515 се осъществява с повишено внимание поради ремонтни дейности на асфалтовата настилка. Движението е регулирано с пътни знаци. Срок 30.05.2028г.; Път II-97: Движението по път II-97 от км 7+824 до км 16+539 се осъществява с повишено внимание поради ремонтни дейности на асфалтовата настилка.Околовръстен път на Добрич. Движението се регулира с пътни знаци. Срок 30.05.2018 г.; ОПУ-Кюстендил: Временно са въведени следните ограничения за движение на МПС: няма ограничения. Ремонтни дейности: Път ІІ-62: Движение с повишено внимание по път II-62 от разклона за с. Ямен до разклона за с. Мърво дол от км 15+000 до км 17+000 поради извършване на машинно подравняване на банкети. Сигнализирано с пътни знаци. Срок до 03.05.2018 г. Път ІІІ-623: Движение с повишено внимание в участъка Бобов дол – Жедна от км 14+800 до км 15+560 поради изграждане на ново трасе (усвояване на нови площи от км 14+850 до км 15+550). Сигнализирано съгласно проект за временна организация и безопасност на движението. Срок до 08.09.2018 г.; Път ІІІ-6222: Движението по път ІІІ-6222 Смоличано – Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 30.06.2018 г. ОПУ-Кърджали: Временно са въведени следните ограничения за движение на МПС: Път III-5009: Движението по път ІІІ-5009 Зорница – Бели пласт – Стремци – Черноочене – Кърджали е ограничено за МПС над 12 т. Обходен маршрут: по път I-5 Хасково – Кърджали и път III-507 Кърджали – Мост през с. Мост. Срок до 21.12.2018 г. Ремонтни дейности: Път III-865: Движението по път III-865 Ардино – с. Бойно от км 32+000 до км 49+500 се осъществява в една лента поради частични ремонтни дейности на асфалтовата настилка. Срок до 30.06.2018 г. Път III-865: Движението по път III-865 Ардино – с. Ленище при км 34+120 се осъществява в една лента поради частични ремонтни дейности по асфалтовата настилка. Срок до 10.05.2018 г. ОПУ-Ловеч: Временно са въведени следните ограничения за движение на МПС: Път III-3505: Движението по път III-3505 Казачево – Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.06.2018 г. Ремонтни дейности: Път II-35: Движението по път II-35 Плевен – Кърнаре в участъка Калейшко ханче – Троян от км 70+915 до км 73+201 се осъществява с повишено внимание поради частични ремонтни дейности по асфалтовата настилка. Срок до 31.05.2018 г. Път III-305: Движението по път III-305 Садовец – Гложене в участъка от км 25+000 до км 62+000 се осъществява с повишено внимание поради частичен ремонт на асфалтовата настилка. Срок 10.05.2018 г. ОПУ-Монтана: Временно са въведени следните ограничения за движение на МПС: Път ІІ-11: Движението по път ІІ-11 Лом - Горни Цибър е ограничено за тежкотоварни автомобили над 12 тона поради ремонт на пътно тяло и настилката в участъка от 46+000 км до 68+280. Обходен маршрут: по път ІІ-81, след това по път ІІІ-133 до гр. Вълчедръм и по път ІІІ-818 до Горни Цибър и обратно. Срок до 08.05.2018 г. Път II-81: Ограничено движение по път ІІ-81 Монтана – София през проход „Петрохан“ за автомобили над 12 т. Обходен маршрут: през гр. Своге. Срок до 10.01.2019 г.; Път III-8104: Движението по път ІІІ-8104 Замфирово – Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 26.06.2018 г. Ремонтни дейности: Път II-81:Ограничено движение по път ІІ-81 Било Петрохан - Бързия от км 51+840 до км 70+785 по посока Бързия, поради поставяне на мантинели. Движението се регулира от сигналисти. Срок до 14.05.2018 г. Сподели:", "date": "2018.05.03", "title": "Актуална пътна обстановка"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B0%D0%BB%D0%B1%D0%B0%D0%BD%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD-news747339.html", "text": "Вицепремиерът и външен министър Екатерина Захариева заминава за Солун, където ще участва в министерска среща в рамките на четиристранния формат България -Гърция -Албания – Македония, съобщи БНР. Ключовото заседание ще се проведе само две седмици преди Европейската среща на върха за Западните Балкани в София, на която ще се обсъжда европейската перспектива и транспортната свързаност на региона. Събитието е под егидата на външния министър на Гърция Никос Коциас. Във фокуса на дискусиите на двудневната министерска среща в Солун ще бъде задълбочаване на сътрудничество в областта на външните работи, полицейското и трансграничното сътрудничество, както и транспортната свързаност. Срещата се смята за ключова, тъй като през юни Европейският съвет ще обсъжда препоръката на Еврокомисията за започване на преговори за присъединяване на Македония и Албания към ЕС, а в същото време Скопие и Атина са много близо до постигането на споразумение за името на бившата югославска република, което би било повратен момент за евроатлантическата интеграция на Македония. Смята се, че срещата на четиримата външни министри е решаваща и заради подготовката на „Декларацията от София“ за европейската перспектива и свързаността на региона. Очаква се документът да бъде приета на срещата на европейските лидери с колегите им от Западните Балкани в София на 17 май. Сподели:", "date": "2018.05.03", "title": "Вицепремиерът Екатерина Захариева се среща с външните министри на Гърция, Албания и Македония в Солун"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BC%D0%B8%D0%B3-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D1%81%D1%82%D1%80%D0%B0%D1%85---%D1%81%D0%BB%D0%B0%D0%B2%D0%B0-%D0%BD%D0%B5-%D0%B4%D0%B0%D0%B2%D0%B0-news747421.html", "text": "Жеферсон, Бодуров, Барт, Атанасов, Пинто, Лое, Манолев - всичките титуляри! В турнирна битка, в която изоставаш с 0:2! Страх лозе може и да пази, но трофеи не дава! Стамен Белчев избра за дербито-реванш от 1/2-финалите за Купата на България между \"червени\" и \"сини\" схема с 4 защитници, 2 опорни халфа и десен бек за крило! При изоставане с 2 гола на \"армейците\" от първия мач. Щеше ли да стане обрат при признаване попадението на Енрике, ощети ли съдията ЦСКА? Твърде дискусионни въпроси, които допълнително наливат масло в огъня на спортното съперничество между \"червени\" и \"сини\"? Стойчо Атанасов за десен бек и Станислав Манолев за дясно крило - в двубой, в който търсиш разгромна победа? Това вече изглежда като не толкова сложна дилема - едва ли ще доведе до успех! Бърз прочит на футбол от по-високо ниво казва много по темата. ПСЖ при резултат 1:1 с Реал на \"Бернабеу\", поради виждане на Унай Емери заигра с 2 десни защитници едновременно (Алвеш изнесен в предни позиции) - крайният резултат в Мадрид стана 3:1 за \"белия балет\". В последствие Кристиано Роналдо и компания продължиха към следващата фаза на състезанието. Барса излезе със Серхи Роберто (упорито налаган като десен краен бранител) в халфовата линия и със Семедо за типичен бек във въпросната зона. В един за мнозина \"протоколен\" мач. Срещата се състоя на \"Олимпико\", а Рома надви Барселона с 3:0 и отстрани каталунците от Шампионска лига, съвсем наскоро. Всеки има право да разбира футбола, както желае. Дали Емери, Валверде и Белчев приложиха с еднакъв \"успех\" сходен тактически ход? По-скоро - да! Като Стамен Белчев беше трети в хронологичен ред на действия. А питанията какво се случва с играта на ЦСКА след радостния за Левски 1/2-финален спор? Един бърз отговор - \"армейците\" имат десен защитник на позиция в атака, а в същата зона \"сините\" са с бивш играч на Манчестър Юнайтед, с подчертано офанзивни качества. Белчев вече не е начело на ЦСКА, възможно ли е Христо Янев да остане за постоянно на поста, чужденец ли ще поеме отбора от следващия сезон, българин ли ще е? Клубът се нуждае от специалист, който да овладее работния процес при футболистите ежеседмично до най-високо равнище, да не се допускат летаргични представяния в редица уж също \"протоколни\" двубои. И да знае, че страх лозе може и да пази, но трофеи в съвременния футбол трудно ще донесе! \"Червените\" се завръщат в евротурнирите, имат амбиции за пробив в групова фаза. И е ясно - гонят титли на родна земя, а кой ще е треньор на ЦСКА през следващия сезон - решението ще е с исторически привкус. Сподели:", "date": "2018.05.03", "title": "Исторически миг на \"Армията\"! Страх - слава не дава"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B2%D0%B7%D1%80%D0%B8%D0%B2%D0%B0-%D0%B2-%D0%BA%D1%8A%D0%BD%D0%B5%D0%BA%D1%82%D0%B8%D0%BA%D1%8A%D1%82-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D1%88%D0%B5%D1%81%D1%82%D0%B8%D0%BC%D0%B0-%D0%B4%D1%83%D1%88%D0%B8-news747353.html", "text": "Шестима служители на реда са пострадали при взрива в къща в американския щат Кънектикът, съобщава Асошиайтед Прес, цитирани от РИА Новости. Първоначално бе съобщено за четирима ранени. Според информацията, до инцидента се е стигнало в хода на полицейска операция в град Норт Хевън. Служители на полицията и на отряда SWAT атакували къща, в която мъж държал жена за заложник. Органите на реда започнали преговори с похитителя, но в този момент в къщата избухнал взрив. Съобщава се за пострадали шестима служители на реда, които са с наранявания и охлузвания. Те са настанени в болница, като живота им е вън от опасност. От полицията са продължили операцията. Причината за взрива остава неизвестна. Сподели:", "date": "2018.05.03", "title": "Броят на пострадалите при взрива в Кънектикът достигна шестима души"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%82%D0%B5-%D0%BC%D0%B0%D1%80%D0%BA%D0%B8-%D1%81%D0%BC%D0%B0%D1%80%D1%82%D1%84%D0%BE%D0%BD%D0%B8-%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%B1%D0%B0%D0%B7%D0%B8-news747334.html", "text": "От Пентагона решиха да забранят търговията с китайските марки Huawei и ZTE в американските военни бази по целия свят, съобщава The Wall Street Journal. От ведомството обясняват решението си със заплаха за безопасността. Изданието отбелязва, че чиновниците от Вашингтон нееднократно са предупреждавали, че китайските власти могат да накарат производителите да използват своите продукти за шпионски цели. „Устройства с марките Huawei и ZТE могат да носят риск за личния състав на министерството, информацията и мисиите. В светлината  на тази информация не би било разумно тези устройства да продължат да се продават в магазините на ведомството“ коментира представителят на Пентагона Дейв Истбърн. Според добре осведомен източник на изданието, в Министерството имат опасения, че с помощта на устройствата на Huawei и ZТE, китайските власти лесно биха могли да разкриват местонахождението на американските войници. Сподели:", "date": "2018.05.03", "title": "Забраниха китайските марки смартфони в американските военни бази"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%BE%D0%B1%D1%8F%D0%B2%D0%B8-%D1%87%D0%B5-%D0%B8%D1%80%D0%B0%D0%BD%D1%81%D0%BA%D0%B0%D1%82%D0%B0-%D1%8F%D0%B4%D1%80%D0%B5%D0%BD%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D0%B5-%D0%B7%D0%B0%D0%BC%D1%80%D0%B0%D0%B7%D0%B5%D0%BD%D0%B0-news747340.html", "text": "Получените от израелското разузнаване материали, показват, че иранската програма за създаване на ядрено оръжие в момента е замразена, макар че преди това по нея е работено активно. Това заяви израелският министър на отбраната Авигдор Либерман в интервю за руския вестник \"Комерсант\", цитиран от ТАСС и БНР. От гледна точка на Израел подобни действия представляват еднозначно нарушаване на споразумението, независимо от това дали в момента се работи активно или не за създаване на ядрено оръжие. \"Говорим изобщо за иранската ядрена програма“, уточни Либерман. Израелският премиер Бенямин Нетаняху обвини в началото на седмицата Иран, че е скрил програми и архиви за ядрено оръжие и изрази увереност, че споразумението за ядрената програма почива на лъжи на Техеран. Сподели:", "date": "2018.05.03", "title": "Министърът на отбраната на Израел обяви, че иранската ядрена програма в момента е замразена"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%B8-%D1%81%D0%B8%D0%BB%D0%B8-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BE%D1%84%D0%B0%D0%BD%D0%B7%D0%B8%D0%B2%D0%B0-%D1%81%D1%80%D0%B5%D1%89%D1%83-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%B2-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D0%B4%D0%B5%D0%B9%D1%80--news747356.html", "text": "Сирия е предупредена за предстояща офанзива срещу „Ислямска държава“ в провинция Дейр ез-Зор, която ще бъде проведена от Сирийските демократични сили с подкрепата на САЩ, предава радио Voice of America, цитирани от „Фокус“ Правителството на Башар Асад е предупредено, че на всяка атака от негова страна или от приближените му милиции ще получи категоричен отпор. Операцията ще бъде насочена срещу прегрупиралите се сили на „Ислямска държава“ в граничния район между Сирия и Ирак. „Имаме правото да се защитаваме и да отговорим подобаващо на всяка агресия срещу нашите сили“, заявяват от Сирийските демократични сили. Сподели:", "date": "2018.05.03", "title": "Сирийските демократични сили подготвят офанзива срещу „Ислямска държава“ в провинция Дейр ез-Зор"}
{"url": "http://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D1%81%D0%BC%D1%8F%D1%82%D0%B0%D0%BD-%D0%B7%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%B2%D0%B8%D0%B4-%D0%B3%D1%80%D0%B8%D0%B7%D0%B0%D1%87%D0%B8-news747337.html", "text": "Сътрудници на Музея за естествена история в Сан Диего открили по време на изследване в Мексико кенгурови мишки, за които се е смятало че са напълно изчезнали през 1989 година, съобщава Известия, като се позовава на информация от сайта на музея. Дълго време учените били на категоричното мнение, че този вид гризачи е напълно изчезнал заради селскостопанския бум в Мексико отпреди 30-ина години, оставил кенгуровите мишки без храна и обичайните им места за обитаване. В най-скоро време учените смятат да обновят данните за кенгуровите мишки в Бюлетина на Академията на науките на Южна Калифорния. Четири гризача, чието научно название е Dipodomys gravipes, били открити хванати в капани. Учените ги снимали, след което ги пуснали на свобода. Размерът на кенгуровите мишки не превишава 13 см, като те са способни да скачат на разстояния до  два метра. За първи път този вид гризачи са споменати в книгата на американския зоолог Лоурънс Хюи през 1925 година. Новата теория на изследователите е, че подемът на селското стопанство в Мексико не е довел до унищожаването на кенгуровите мишки, а ги е принудил да напуснат обичайната си среда за живот, като сега, когато много полета не се използват, те се завръщат обратно. Сподели:", "date": "2018.05.03", "title": "Учени откриха в Мексико смятан за изчезнал вид гризачи"}
{"url": "http://pik.bg/%D1%80%D0%B0%D0%B7%D0%BC%D0%B8%D0%BD%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B4%D1%83%D0%BC%D0%B0-%D1%81%D0%B5-%D0%BE%D1%87%D0%B0%D0%BA%D0%B2%D0%B0-%D0%B4%D0%B0-%D0%BE%D1%82%D0%BD%D0%B5%D0%BC%D0%B5-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%82%D1%80%D0%B8-%D0%BC%D0%B5%D1%81%D0%B5%D1%86%D0%B0-news747348.html", "text": "Пълното разминиране на сирийския град Дума ще отнеме три месеца, предава TACC, цитирани от „Фокус“. „В момента тече активно разминиране на града. Досега сирийските сапьори са открили и обезвредили 1 200 мини, 1 500 взривни устройства и 4 000 самоделни бомби. Пълното разминиране на града ще отнеме до три месеца“, съобщават от Центърът за умиротворяване на враждуващите групировки към руското Министерство на отбраната. Ежедневно сирийските сапьори намират 200-250 мини и самоделни взривни устройства, като получават голямо съдействие и помощ от местното население. Сподели:", "date": "2018.05.03", "title": "Разминирането на сирийския град Дума се очаква да отнеме най-малко три месеца"}
{"url": "http://pik.bg/%D0%B6%D0%B5%D0%B3%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-30-%D0%B3%D1%80%D0%B0%D0%B4%D1%83%D1%81%D0%B0-%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%B2%D0%B0%D0%BB%D0%B8-news747347.html", "text": "Предимно слънчево време ни очаква и днес. Временни увеличения на облачността ще има над Западна България, но само на отделни места, след обяд в планинските райони ще превали и прегърми, съобщават от Националния институт по метеорология и хидрология (НИМХ) към Българската академия на науките (БАН), цитирани от „Фокус“. Ще духа слаб до умерен вятър от изток-югоизток. Максималните температури ще са между 25 и 30 градуса, малко по-ниски по Черноморието. Край морето ще има ниска облачност или мъгла, които около обяд ще се разсеят и ще се установи предимно слънчево време. Ще духа слаб до умерен източен вятър. Максималните температури ще са между 16 и 21 градуса. Температурата на морската вода ще достигне 16 -18 градуса. Вълнението на морето ще е 2 бала. Над планините ще бъде предимно слънчево. След обяд ще се развива купеста и купесто-дъждовна облачност и на места, главно в Рило-Родопската област ще превали и прегърми. Ще духа слаб до умерен вятър от юг-югоизток. Максималната температура на височина 1 200 метра ще е около 19 градуса, на 2 000 метра – около 12 градуса. Атмосферното налягане ще бъде близко до средното за месец май (946 хПа) и ще остане без съществена промяна. Утре ще се задържи предимно слънчево и в по-голямата част от страната без валежи. Преди обяд в източните райони ще има ниска слоеста облачност или мъгла. В следобедните часове ще се развива купеста облачност, значителна над планинските райони в Западна България. На отделни места там ще има краткотрайни превалявания с гръмотевици. Вятърът ще остане от изток-югоизток, слаб до умерен. Температурите в източните райони ще се задържат по-ниски, но в останалата част от страната дневните ще достигат 26 -31 градуса. През почивните дни въздушната маса ще е неустойчива. Ще се развива купеста и купесто-дъждовна облачност и в събота само на отделни места в западната половина от страната, а на Гергьовден на много места из цялата страната ще има краткотрайни, в отделни райони интензивни валежи и гръмотевични бури. Възможни са градушки. В края на тази седмицата вятърът ще се ориентира от североизток и ще се усили. Ще започне понижение на температурите. Сподели:", "date": "2018.05.03", "title": "ЖЕГА! Температурите скачат до 30 градуса, ето къде ще вали"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D1%83%D0%B1%D0%B8%D1%82-%D1%86%D0%B8%D0%B2%D0%B8%D0%BB%D0%B5%D0%BD-%D0%BF%D1%80%D0%B8-%D0%B2%D1%8A%D0%B7%D0%B4%D1%83%D1%88%D0%B5%D0%BD-%D1%83%D0%B4%D0%B0%D1%80-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D1%81%D0%B8%D1%80%D0%B8%D1%8F-news747342.html", "text": "Британският министър на отбраната Гавин Уилямсън признава за убит цивилен при въздушен удар в Източна Сирия, насочен срещу бойци на „Ислямска държава“, съобщава Evening Standard, цитирани от „Фокус“. В изявлението се казва, че инцидента се е случил на 26 март, като това е първият случай, при който Великобритания признава за цивилна жертва на водената от нея въздушна кампания срещу „Ислямска държава“. Водената от САЩ коалиция ще извърши разследване на инцидента. Досега Кралските военновъздушни сили са извършили  1 600 удара срещу „Ислямска държава“ в Сирия и Ирак. Сподели:", "date": "2018.05.03", "title": "Британският министър на отбраната призна за убит цивилен при въздушен удар в Източна Сирия"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%89%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%B2%D0%BB%D0%B0%D1%81%D1%82-news747343.html", "text": "С обсъждане на първо четене на промени в Закона за съдебната власт започват работата си днес депутатите, съобщи БНР. Поправките, предложени от Министерски съвет, предвиждат Инспекторатът към Висшия съдебен съвет да има достъп до банковата тайна на магистратите. Данните са необходими за проверка на имуществените им декларации. Въвежда се и санкция за неподаване в срок, като разпоредбата вече ще се прилага и за лицата, загубили статут на магистрати, но останали задължени да подават декларации. Втора точка в дневния ред е изслушване на министъра на регионалното развитие и благоустройството Николай Нанков относно напредъка по приоритетните пътни проекти. Изслушването е по искане на депутати от ГЕРБ. Сподели:", "date": "2018.05.03", "title": "Депутатите ще обсъждат промени в Закона за съдебната власт"}
{"url": "http://pik.bg/%D1%88%D0%BE%D0%BA-%D0%B7%D0%B0-%D0%BB%D1%8F%D1%82%D0%BE%D1%82%D0%BE-%D0%BD%D0%B0%D0%B4%D1%83%D0%B2%D0%B0%D1%82-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B1%D0%B5%D0%BD%D0%B7%D0%B8%D0%BD%D0%B0-%D0%B7%D0%B0-%D1%81%D0%B5%D0%B7%D0%BE%D0%BD%D0%B0-%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D0%B8%D1%82%D0%B5-news746836.html", "text": "Сезонът на ваканциите наближава и големите търговци на горива побързаха да ни ударят с традиционния скок на цените в началото на лятото. Бензинът скочи за добър ден в края на април, като най-голямо е увеличението при горивото 100 октана. До момента увеличението на най-масовия А95 е между 2 и 3 процента. 5 стотинки е разликата само от 26 до 30 април, а тенденцията е за продължаващо поскъпване, прогнозират експертите. За една седмица дизелът е повишил цената си с 4 стотинки. Увеличението е масово във всички бензиностанции - както в големите вериги, така и в по-малките обекти. Транспортните горива се очаква да са поскъпнали с 5,1% до края на 2018 г. Това е записано в пролетната макроикономическа прогноза, изготвена от Министерство на финансите (МФ) и публикувана на сайта на ведомството, пише в. \"Марица\". Експерти прогнозират поскъпване на бензина заради нови изисквания, които задължават търговците на горива да блокират сериозни суми за банкови гаранции. Собствениците на малки бензиностанции настояват да не бъдат слагани под общ знаменател с големите вериги. Те не могат да си позволят нито сумите, нужни за уставен капитал, нито банковите гаранции, които трябва да блокират. Търговците на дребно ще трябва да имат в уставния си капитал 20 000 лева и да дадат като банкова гаранция по още 20 бона за всяка бензиностанция. В мотивите на проектозакона се посочва, че гаранциите ще се използват, за да има откъде да се вземат глобите, когато търговците нарушат закона. В края на март икономическата комисия отхвърли новия секторен закон за горивата. Все още не е ясно дали ще бъде изцяло изтеглен от деловодството, или ще бъде преработен с препоръките на институциите и браншовите организации. Сподели:", "date": "2018.05.03", "title": "ШОК ЗА ЛЯТОТО! Надуват цената на бензина за сезона на ваканциите"}
{"url": "http://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F%D1%82-%D0%B4%D0%B5%D0%BD-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BD%D0%B0-%D0%BF%D0%B5%D1%87%D0%B0%D1%82%D0%B0-news747344.html", "text": "Свободата на пресата се счита от мнозина за една от основните ценности на демократичната държава. За да се гарантира работата на правителството, трябва да се осигури независимостта на управлението на пресата, както и да бъдат гарантирантирани механизми за предпазване от заплахи от властта. Независимостта на информационните организации се възприема за същността на свободата на печата, фактор от най-голямо значение за тяхното правилно функциониране, съобщкава Петел.бг. През 1993 г. ООН постанови 3 май да бъде Световен ден на свободата на печата, за да се подчертае необходимостта от важността на темата. Решението е резултат от Генералната конференция на ЮНЕСКО, която в резолюция от 1991 г. \"относно насърчаване на свободата на печата в света\" е признала, че свободната, плуралистична и независима преса е основен елемент на всяко демократично общество. На днешната дата международни организации на журналистите и издателите почитат всички, дали живота, здравето и свободата си, за да бъдат информирани хората. Сподели:", "date": "2018.05.03", "title": "Отбелязваме Световният ден на свободата на печата"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0%D1%81%D0%B8%D0%BB%D0%B2%D0%B0-%D0%BC%D0%B5%D1%80%D0%BA%D0%B8%D1%82%D0%B5-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BF%D1%80%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-news747346.html", "text": "Фрeнското правителство ще засили мерките за сигурност при протести след насилието на 1 май с промени в законодателството, съобщава  The Guardian, цитирани от „Фокус“. Службите за сигурност отричат да са били неподготвени за погрома извършен от 1 200 маскирани антикапиталисти, които са помрачили иначе мирното шествие на трудещите се. „За следващите демонстрации, ще има повече представители на силите за сигурност, с цел да бъдат отделени мирно протестиращите от такива , които имат намерение да повреждат имущество“, заявява Жерар Коломб, министър на вътрешните работи. „Дори с 21 мобилизирани полицейски формирования не успяхме да овладеем появилите се внезапно маскирани младежи. Подобно нещо доосега не сме виждали“, продължава той в интервю пред френският телевизионен канал France 2. Крайнолевият политик Жан-Люк Меланшон заявява, че „чупенето на витрините на McDonalds не е революционен акт\". Сподели:", "date": "2018.05.03", "title": "Франция засилва мерките за сигурност при протести"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%85%D0%B0%D0%B7%D0%B0%D1%80%D1%82%D0%B0-%D0%BF%D1%83%D1%88%D0%B5%D0%BD%D0%B5%D1%82%D0%BE-%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D1%81-%D1%80%D0%BE%D0%BC%D0%B8-news747382.html", "text": "Проблемът с ромите в Асеновград е решен. Това обяви пред БНТ вицепремиерът Валери Симеонов. \"Благодарение на общината и \"Напоителни системи\", които стопанисват язовира, откъдето тръгна скандалът, успяхме да свалим напрежението и сега всичко е мирно и тихо\", заяви Симеонов. Той коментира интеграцията на ромите в обществото и обясни кои са важните проблеми и как те може да се решат. \"За първи път в Асеновград имах участие в този процес и се гордея, че направихме една съгласувана кампания с местните власти. Там беше назряла една втора Катуница. Етнически градът беше разделен на две. Имаше рискове от сблъсъци, кръвополития и т.н. Ние постигнахме пълно омиротворяване. Оттогава в Асеновград няма никакви проблеми. Същият модел наложихме в пловдивската Арман махала\", разкри Симеонов. \"С дистанционно управление, европейски мерки и напудрени доклади няма да се решат проблемите в ромските квартали в България. Решават се, когато човек отиде на място\", допълни той. \"Хазартните игри имат приходи в момента над 3 млрд. лева годишно, законът не ги задължава д аплащат нито ДДС, нито данък печалба. Само 15 % такса\", заяви още вицепремиерът - другата болна тема. \"При частните игри дори го няма това да върнат 50 процента. Спортният тотализатор е длъжен да отделя 17-18% за самоиздръжка, при частните го няма. Как се самоиздържат не е ясно. Това е доста съсипващо за финансирането на спорта и това се вижда по резултатите. Спортният тотализатор в момента е изгубил своите позиции. Той е изместен от частните игри\", коментира Валери Симеонов. Той обясни, че темата за хазарта е изключително важна  и това трябва да обедини политическите партии. \"Олигофренски усмивки, едни големи суми, а всъщност кампания за промиване на мозъци. В момента само българската православна църква не продава талончета за търкане. Става въпрос за едно болестно състояние. Това е патологично разстройство - така е определено от Световната здравна организация. Така се внушава, че с търкане на талончета и участие в хазартни игри, можеш да постигнеш всичко в живота. Остава единствено внушението, че късметът си е твой и ти просто трябва да посегнеш да си го вземеш. 10% от учениците от 8 до 10 клас го правят всеки ден. На всичко това трябва да се сложи край, защото такова промиване на мозъци няма. \", каза още Симеонов, който иска това да се ограничи. \"До края на седмицата ще получа отговор от моите коалиционни партньори от \"Патриотите\". Мисля, че каузата е толкова значима, че би трябвало да обедини доста от партиите\", обясни вицепремиерът за промените, които е предложил той в закона за хазарта - да не се излъчват реклами и да не се продават навсякъде талони. \"За мен комисията по хазарта е пробита, тя обслужва хазаратните олигарси. Как така ще имаш една задача за проверка на трите телевизии и ще изнесеш частична информация преди да се приключи с окончателния доклад - как става тая работа... Вече започнаха ударите под кръста, свързани с атаки към мен от личностен план, даже с посегателство върху семейството\", разкри Симеонов. Вицепремиерът обясни за пореден път защо иска да падне забраната за тютюнопушене в заведенията. \"Пушат в някакви аквариуми, а то е лисичарник. Влизаш и се опушваш. Какъв е смисълът\", обясни Симеонов позицията си, която ГЕРБ не подкрепя. \"Забраната остава, разрешаваме само в ресторанти, барове, дискотеки, кафенета - само в местата, свързани с туризма\", каза той за предложението на НФСБ и припомни, че пълната забрана е наложена именно от ГЕРБ. \"Премествяемите обекти по морето и планинските курорти са в сивата икономика. Те дори нямат касови апарати. те са като арабски битаци - грозни бараки, има гина плажа, има ги дори на Боровец. съществуват дори без разрешение за поставяне. Това не е страничен въпрос за туризма. Тези обекти се стопанисват от силови групировки\", избухна Валери Симеонов за друга тема, по която води война. Той показа снимка на известно заведение в Слънчев бряг с вятърна мелница, а пред него луксозна лимузина. \"Знаете ли на кой е тази кола - на Митьо Очите. Седи си спокойно човекът, ту на една маса, ту на друга, кротко. Това е един град на греха\", отсече вицепремиерът. Сподели:", "date": "2018.05.03", "title": "ГОРЕЩА ТЕМА! Валери Симеонов с ексклузивен коментар за хазарта, пушенето и проблемите с ромите! Посегнали на семейството му заради талончетата (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B4%D1%81%D0%BA%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%BD%D0%B0-%D0%B5%D0%B2%D1%80%D0%B5%D0%B9%D1%81%D0%BA%D0%B8-%D0%BF%D1%80%D0%B0%D0%B7%D0%BD%D0%B8%D0%BA-%D0%B2-%D0%BB%D0%BE%D0%BD%D0%B4%D0%BE%D0%BD-%D1%80%D0%B0%D0%BD%D0%B5%D0%BD%D0%B8-%D1%81%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D0%B2%D0%B8%D0%B4%D0%B5%D0%BE%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news747388.html", "text": "Свидетели разказват, че до инцидента се стигнало след като религиозен лидер хвърлил мобилен телефон в огъня, като предупреждение срещу опасността от смартфоните за обществото. Когато огънят пламнал последвал взрив. Няколко души са били стъпкани, когато хората тръгнали да бягат, разказват свидетели. Лондонската спешна помощ се отзовала веднага заедно с еврейската доброволческа служба „Хатцола“, която обяви, че е лекувала „много пациенти“ с изгаряния. Близо 30 души са били ранени при експлозия в Стамфорд Хил, Северен Лондон, съобщи вестник \"Дейли експрес\". Взривът проехтял, когато много хора са се били събрали за еврейския празник Лаг БаОмер, на който традиционно се палят огньове. Сподели:", "date": "2018.05.03", "title": "ИЗВЪНРЕДНО! Адска експлозия на еврейски празник в Лондон! Ранени са десетки (ВИДЕО/ОБНОВЕНА)"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%BC%D0%B5%D0%BD%D0%B8-%D0%B0%D0%B4%D0%B2%D0%BE%D0%BA%D0%B0%D1%82%D0%B0-%D1%81%D0%B8-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%E2%80%9E%D1%80%D1%83%D1%81%D0%BA%D0%B0-%D0%BD%D0%B0%D0%BC%D0%B5%D1%81%D0%B0%E2%80%9C-news747349.html", "text": "Президентът на САЩ Доналд Тръмп смени адвоката, който ще го защитава в рамките на делото за „руска намеса“, съобщават Ройтерс и Газета, като се позовават на изявление на прессекретаря на Белия дом Сара Сандърс. На мястото на адвокат Тай Коб с делото ще се заеме адвокат Емет Флед, който работи за бившия американски президент Бил Клинтън, когато се разглеждаше въпроса за неговия импийчмънт. Флед ще „представлява интересите на президента и администрацията в “лова на вещици“ около Русия“, обяви Сандърс. По думите й, Коб ще подаде оставката си до края на месеца. По-рано специалният прокурорт на САЩ по делото за „руска намеса“ Робърт Мюлер заплаши Тръмп със съд, ако той откаже да даде показания по делото. Сподели:", "date": "2018.05.03", "title": "Доналд Тръмп смени адвоката си по делото за „руска намеса“"}
{"url": "http://pik.bg/%D0%B5%D0%BA%D1%81%D1%82%D0%B0%D0%B7%D0%B8%D1%82%D0%BE-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D1%82%D1%80%D0%B0%D0%B2%D0%BC%D0%B0%D1%82%D0%B8%D0%B7%D0%B8%D1%80%D0%B0%D0%BD%D0%B8-%D0%B2%D0%BE%D0%B5%D0%BD%D0%BD%D0%B8-news747352.html", "text": "Молекулата на екстазито, прилагана под медицински контрол, може да помогне при лечението на военнослужещи, станали жертва на посттравматично стресово разстройство, предава Франс Прес, цитирана от БТА и Нова телевизия. Авторите на изследването от Асоциацията за психеделични проучвания на САЩ признават, че то е било проведено върху сравнително ограничен брой пациенти - 26 военни ветерани, трима пожарникари и един полицай. Резултатите от направените тестове са окуражаващи. Един месец след тестовете половината от участниците не са показали диагностични критерии за наличие на посттравматично стресово разстройство. По време на сеанси по психотерапия на участниците били раздавани различни дози с екстази - съответно 30, 75 и 125 милиграма. Двата сеанса траели по осем часа. След това пациентите били следени едно денонощие, а телефонните им разговори били контролирани една седмица. Накрая били подложени на нови три психосеанса с продължителност час и половина. Пациентите, взели най-големи дози екстази, показали и най-снижените симптоми на посттравматично стресово разстройство. Сподели:", "date": "2018.05.03", "title": "Екстазито помага на травматизирани военни"}
{"url": "http://pik.bg/%D1%81%D1%8A%D0%B4%D1%8A%D1%82-%D1%89%D0%B5-%D1%80%D0%B5%D1%88%D0%B0%D0%B2%D0%B0-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%BB%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%8F%D1%82-%D0%B7%D0%B0-%D1%85%D0%B2%D1%8A%D1%80%D0%BB%D0%B5%D0%BD%D0%B0%D1%82%D0%B0-%D0%B1%D0%BE%D0%BC%D0%B1%D0%B8%D1%87%D0%BA%D0%B0-%D1%81%D1%80%D0%B5%D1%89%D1%83-%D0%BF%D0%BE%D0%BB%D0%B8%D1%86%D0%B0%D0%B8-%D0%BD%D0%B0--news747354.html", "text": "Съдът ще решава днес дали 25-годишният Йордан Исаев, който хвърли бомбичка по време на футболният мач между Левски и ЦСКА-София и рани двама служители на реда, да остане за постоянно в ареста, съобщава Нова телевизия И в съдебна зала, и извън нея Исаев каза, че съжалява и се извини на ранените жандармеристи. Още не е ясно обаче как 25-годишният мъж се е сдобил със самоделното устройство. Сподели:", "date": "2018.05.03", "title": "Съдът ще решава ще остане ли в ареста задържаният за хвърлената бомбичка срещу полицаи на Левски – ЦСКА-София"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%BD%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-news747358.html", "text": "Президентът на Австрия Александър Ван дер Белен пристига на официално посещение у нас по покана на държавния глава Румен Радев, съобщава Нова телевизия. Церемонията по посрещането му ще се проведе на площад „Св. Александър Невски” в 10:00 часа. Президентите на България и Австрия ще проведат от 10:25 часа среща на „четири очи“ на „Дондуков“ 2, след което ще се състоят пленарните разговори на официалните делегации на двете държави. Румен Радев и Александър Ван дер Белен ще дадат съвместна пресконференция. Двамата президенти ще направят изказвания пред участниците в Българо-австрийския бизнес форум, който ще се проведе в зала „Средец“ на столичния хотел „Балкан“. На 4 май Александър Ван дер Белен ще участва в неформалната среща на президентите на България, Румъния и Австрия в град Русе. По време на срещата се очаква да бъде потвърдена политическата воля на трите държави, които последователно ще председателстват Съвета на Европейския съюз, за приемственост по ключови теми като европейската перспектива за Западните Балкани, бъдещето на кохезионната политика, енергийната и транспортна свързаност в Дунавския регион. В рамките на визитата си в България президентът Александър Ван дер Белен ще проведе среща и с министър-председателя Бойко Борисов. Сподели:", "date": "2018.05.03", "title": "Визита! Австрийският президент пристига на официално посещение"}
{"url": "http://pik.bg/%D0%B1%D0%BE%D0%BC%D0%B1%D0%B0%D0%B4%D0%B6%D0%B8%D1%8F%D1%82%D0%B0-%D0%B9%D0%BE%D1%80%D0%B4%D0%B0%D0%BD-%D1%80%D0%B0%D0%BD%D0%B8%D0%BB-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD%D0%B0-%D0%BD%D0%B5-%D0%B8%D1%81%D0%BA%D0%B0-%D0%B2-%D0%B0%D1%80%D0%B5%D1%81%D1%82%D0%B0-news747363.html", "text": "Йордан Исаев, който рани с бобмичка двама полицаи по време на дербито ЦСКА - Левски, се изправя отново пред съда. Защитата на 25-годишния футболен фен обжалва пред Апелативния съд наложената от по-долната инстанция мярка за неотклонение – задържане под стража. Според обвинението обаче Исаев представлява обществена опасност поради характера на тежкото престъпление, което е извършил, припомня Би Ти Ви. В съда преди 10 дни младежът се разкая за постъпката си и се извини на служителката на жандармерията Гергана Зашева. Нейното зрение пострада сериозно от стъкло, врязало се в окото ѝ след взрива от бомбичката. Няколко дни след инцидента Исаев доброволно се предаде в полицията и беше задържан. Сподели:", "date": "2018.05.03", "title": "Бомбаджията Йордан, ранил полицайка на стадиона, не иска в ареста "}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D1%82%D1%8A%D1%80%D1%81%D0%B8-%D0%BD%D0%BE%D0%B2-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81-%D0%B7%D0%B0-%D0%BC%D0%B8%D1%82%D0%BD%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D0%B5%D1%81-news747338.html", "text": "Премиерът на Великобритания Тереза Мей ще търси нов компромис за митническите отношения с Европейския съюз след като предложеният от нея вариант за митническо партньорство с ЕС не получи подкрепата на министрите от кабинета, съобщава Тhe Independent, цитирани от „Фокус“. Досега премиерът предлагаше „митническо партньорство“, което предвиждаше по-близки митнически отношения с ЕС, за да се избегне „твърда граница“ с Ирландия, а другият вариант предвижда по-слаби митнически връзки с ЕС, но усложнява проблема с границата с Ирландия. Както е известно, на специално посветеното на въпроса заседание на кабинета вчера Тереза Мей не получи необходимата подкрепа от министрите в кабинета за предпочитания от нея първи вариант. Както се очакваше министърът на отбраната Гавин Уилямсън и новоизбраният вътрешен министър Саджид Джавид подкрепиха лагера на привържениците на „твърд“ Брекзит. Министърът, отговарящ за Брекзит Дейвид Дейвис, както и министърът на външната търговия Лиъм Фокс дори са заплашили с оставки, ако бъде подкрепен вариантът, предложен от премиера. За да избегне временно крайните решения Тереза Мей отложи решението по въпроса. Така Великобритания няма готово предложение за митническите отношения с ЕС само пет месеца преди очаквания край на преговорите с Европейската комисия. Сподели:", "date": "2018.05.03", "title": "Премиерът на Великобритания ще търси нов компромис за митническите отношения с ЕС"}
{"url": "http://pik.bg/%D0%BF%D1%80%D0%BE%D0%BB%D0%B8%D0%B2%D0%BD%D0%B8%D1%82%D0%B5-%D0%B4%D1%8A%D0%B6%D0%B4%D0%BE%D0%B2%D0%B5-%D0%B2-%D0%BA%D0%B5%D0%BD%D0%B8%D1%8F-%D0%B2%D0%B7%D0%B5%D1%85%D0%B0-%D0%BF%D0%BE%D0%BD%D0%B5-100-%D0%B6%D0%B5%D1%80%D1%82%D0%B2%D0%B8-news747345.html", "text": "Най-малко 100 души са загинали в резултат на проливни дъждове  в Кения, продължили няколко дни, предаде ДПА, цитирани от БНР. 250 000 души в различни части на страната са били принудени да напуснат домовете си, съобщава местният Червен кръст. Най-малко 29 училища и 33 болници са под вода или недостъпни заради бедствието. Метеоролозите прогнозират още дъждове в идните дни. Сподели:", "date": "2018.05.03", "title": "Проливните дъждове в Кения взеха поне 100 жертви"}
{"url": "http://pik.bg/%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B2-%D0%B0%D1%80%D0%BC%D0%B5%D0%BD%D0%B8%D1%8F-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B0-%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-news747333.html", "text": "Управляващата партия в Армения ще подкрепи кандидата на опозицията Никол Пашинян, съобщава “Ведомости“, цитирани от „Фокус“. След като опозицията блокира централните улици, пътя към летището, както и главните автомагистрали на страната, а на митинг Никол Пашинян заявява, че опозицията ще бойкотира изборите, ако изпълняващ длъжността премиер остане представител на управляващата Републиканска партия. По думите на опозиционера, 95 процента от народа подкрепя „Кадифената революция“ Ако бъде избран за премиер, Пашинян обещава незабавни извънредни парламентарни избори. Като свои цели той определя изкореняването на корупцията и гарантиране на независимостта на всички клонове на властта. Според анализатори, оптималното решение са бързи предсрочни избори, а до тяхното провеждане - договореност за управлението на страната в преходния период . Пашинян се опира в парламента на фракцията на най-богатия човек в страната Гагик Царукян, което е абсурдно, доколкото той казва, че е против олигарсите. Анализаторите също така отбелязват, че управляващата досега Републиканска партия не умее да работи с общественото мнение. Според политолога Алексей Макарин, опозицията ще се добере до властта, защото Републиканската партия е започнала да се разпада. Сподели:", "date": "2018.05.03", "title": "Управляващата партия в Армения ще подкрепи кандидата на опозицията"}
{"url": "http://pik.bg/%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%81%D0%B1%D0%B8%D0%B2%D0%B0%D0%BD%D0%B5-%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-news747329.html", "text": "Мъж бе прободен смъртоносно с нож в бой със стрелба в центъра на Москва, съобщава РИА Новости, като се позовава на информация от правоохранителните органи. Отбелязва се, че в полицията е постъпил сигнал за бой и стрелба на московската улица „Щепкина“. „Пристигналите на мястото служители на реда са открили тялото на мъж с порезни рани, които се предполага, че са от нож. Започнало е издирване на заподозрените“, заявява източникът на Агенцията. От столичното Главно управление на Министерството на извънредните ситуации също са потвърдили за конфликт на улица „Щепкина“. От там обаче не уточняват дали има жертва. Сподели:", "date": "2018.05.03", "title": "Мъж загина след сбиване и стрелба в центъра на Москва"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D0%BA%D1%8A%D1%89%D0%B0-%D0%B2-%D0%BA%D1%8A%D0%BD%D0%B5%D0%BA%D1%82%D0%B8%D0%BA%D1%8A%D1%82-news747351.html", "text": "Четирима души са пострадали при мощен взрив в къща в американския щат Кънектикът, след който сградата се е запалила, съобщава телевизионният канал CBS. Инцидентът е станал в град Норт Хевън в ранните часове на 3 май. Властите са се обърнали с призив към местните граждани да избягват района на инцидента. На мястото работят сътрудници на полицията. От местен телевизионен канал са успели да заснемат, как от мястото органите на реда извеждат с белезници двама мъже. Не е ясно дали те са отговорни за взрива. По неофициални данни, заподозрените са останали в горящата къща. Сподели:", "date": "2018.05.03", "title": "Четирима пострадали при взрив в къща в Кънектикът"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B0%D1%82%D0%B8%D0%BD%D0%B0-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-%D0%B1%D1%80%D0%BE%D1%8F-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%B2-%D0%BB%D0%B0%D0%B3%D0%B5%D1%80%D0%B8%D1%82%D0%B5-%D0%BF%D0%BE-%D0%B3%D1%80%D1%8A%D1%86%D0%BA%D0%B8%D1%82%D0%B5-%D0%BE%D1%81%D1%82%D1%80%D0%BE%D0%B2%D0%B8-news747328.html", "text": "Властите в Атина обявиха, че ще намалят броя на мигрантите в претъпканите лагери на гръцките острови, съобщава Асошиейтед Прес, цитирани от БНР. Като причина се изтъкват засилващите се протести, че мигрантската криза удря туризма, водещ икономически сектор в страната, вече четвърта година поред. Министърът за миграциите Димитрис Вицас посети остров Лесбос и по този повод каза, че правителството планира до края на септември да намали с 9 000 души броя на мигрантите на пет гръцки острова до 6 500 души, колкото е капацитетът на местните приемни центрове. Премиерът Алексис Ципрас се очаква да посети днес Лесбос, а жители на острова подготвят улични протести. Сподели:", "date": "2018.05.03", "title": "Властите в Атина намаляват броя на мигрантите в лагерите по гръцките острови"}
{"url": "http://pik.bg/%D0%B8%D0%BD%D0%B0%D1%83%D0%B3%D1%83%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BC%D0%BE%D0%B6%D0%B5-%D0%B4%D0%B0-%D0%B5-%D0%B1%D0%B5%D0%B7-%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%8F-%D0%BA%D0%BE%D1%80%D1%82%D0%B5%D0%B6-%D0%B8%D0%B7-%D0%BC%D0%BE%D1%81%D0%BA%D0%B2-news747336.html", "text": "Церемонията по инаугурацията на президента на Русия Владимир Путин на 7 май може да премине без традиционното преминаване на президентския кортеж по улиците на Москва. Това съобщи РИА Новости, като се позовава на свои източници, запознати с организацията и подготовката на мероприятието. Агенцията отбелязва, че на предишната церемония Путин пристигна в Кремъл с автомобил, съпровождан от Почетния ескорт на ФСО на Русия. „Възможно е този път организаторите да се откажат от традиционното преминаване на кортежа на президента по улиците на Москва до Кремъл“, е заявил източникът. Отбелязва се, че окончателният сценарий на церемонията по инаугурацията все още не е утвърден окончателно, като програмата ще бъде съгласувана в най-скоро време. Сподели:", "date": "2018.05.03", "title": "Инаугурацията на Владимир Путин може да е без преминаване на президентския кортеж из Москва"}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B4%D0%B2%D0%B0%D0%BC%D0%B0-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%B8-%D1%81%D1%8A%D1%81-%D1%81%D1%8A%D0%B4%D0%B5%D0%B1%D0%B5%D0%BD-%D0%B8%D1%81%D0%BA-%D1%81%D1%80%D0%B5%D1%89%D1%83-%D0%B4%D0%B6%D0%BE%D0%BD%D0%B8-%D0%B4%D0%B5%D0%BF-news747327.html", "text": "Сериозните проблеми продължават да връхлитат един след друг холивудската звезда Джони Деп. По информация на електронното издание  TMZ двама от телохранителите на актьора – Юджин Арбелоа и Мигел Санчес, са завели съдебно дело срещу Деп. Арбелоа и Санчес постъпили на работа при Деп през 2016 година. По думите им, след като станали част от личната охрана на звездата, Деп започнал да ги експлоатира и да ги поставя в компрометиращи ситуации. Охранителите разказват, че им се налагало да шофират автомобили, в които Деп превозвал наркотици и алкохол, да следят за поведението на неуравновесени членове на екипа му, да се грижат за децата му и дори да пазят Деп от самия него в периодите, когато той се държал неадекватно. Като пример Арлебоа и Санчес посочват в иска си, че им се налагало да предупреждават Деп след посещения в нощни клубове, че „по лицето му са останали следи от забранени вещества“, за да не се стига до ситуации някой да забележи в какво състояние се намира актьора. Охранителите се оплакват, че Деп не им плащал заплатите. Освен това, не им давал обедна почивка. Сподели:", "date": "2018.05.03", "title": "Нови проблеми! Двама охранители със съдебен иск срещу Джони Деп"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BD%D0%B0%D0%BC%D0%B5%D0%BA%D0%BD%D0%B0-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%B7%D0%B0-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D0%B2-%D0%BA%D0%BD%D0%B4%D1%80-%D1%82%D1%80%D0%B8%D0%BC%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA-news747350.html", "text": "Президентът на САЩ Доналд Тръмп намекна в профила си в „Туитър“ за възможност за освобождаване на трима американски граждани, които се намират в севернокорейски трудов лагер, съобщава РИА Новости. „На всички е известно, че предходната администрация дълго време работеше по освобождаването на трима американци, затворени в трудов лагер в Северна Корея, но безрезултатно. Очаквайте новини!“, написа Тръмп. Агенция „Ренхап“ съобщи, че при успех на предстоящите преговори между Тръмп и севернокорейския лидер Ким Чен Ун, тримата американски граждани, обвинени в подривна дейност на територията на Северна Корея, може да бъдат освободени. По данни на медиите, тримата американци вече са били прехвърлбени от лагера, в който са били, в един от хотелите в покрайнините на Пхенян. Сподели:", "date": "2018.05.03", "title": "Доналд Тръмп намекна за възможност за  освобождаване на задържаните в КНДР трима американски граждани"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%83%D0%B4%D0%B0%D1%80-%D1%81%D1%80%D0%B5%D1%89%D1%83-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D1%82-%D0%B3%D0%BE%D1%80%D0%BD%D0%B0%D1%82%D0%B0-%D0%BA%D0%B0%D0%BC%D0%B0%D1%80%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news747311.html", "text": "Премиерът на Великобритания Тереза Мей претърпя поредно поражение в Горната камара на парламента, предаде Ройтерс, цитирани от БНР. С 309 срещу 242 гласа Камарата на лордовете прие законова поправка, според която Уестминстър ще има последната дума за евентуалното споразумение за Брекзит по  отношение на границата между Ирландия и Северна Ирландия, ако Лондон и Брюксел не успеят да се договорят тя да остане отворена, както е в момента. Това ще е единствената сухоземна граница между Обединеното кралство и Европейския съюз след март идната година. И двете преговарящи страни твърдят, че не искат връщане на граничния контрол, но така и досега не намират практическо решение как да бъде постигнато това. Въпросът е изключително важен заради опасенията остров Ирландия да не бъде завладян отново от вълнения и междурелигиозно насилие. Така беше по време на прекратения през 1998 година дългогодишен конфликт между републиканци и юнионисти в Ълстър за това дали той да бъде част от Република Ирландия или от Обединеното кралство. Сподели:", "date": "2018.05.03", "title": "Пореден удар срещу Тереза Мей от Горната камара на парламента"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BF%D1%80%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B4%D0%B6%D0%BE%D1%80%D0%B4%D0%B6%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D0%B4%D0%B5%D0%B2%D0%B5-news747331.html", "text": "Девет са загиналите при самолетната катастрофа в американскя шщат Джорджия, съобщи Франс Прес, цитирана от „Фокус“. Съгласно обновената информация, на борда на военния транспортен самолет е имало девет военнослужещи, които са пътували от Пуерто Рико. Самолетът принадлежи на Националната гвардия в Пуерто Рико и е изпълнявал последен полет, преди да бъде изваден от активна експлоатация поради възрастта и налетените часове. „Потвърдили сме смъртта на девет души – пет души екипаж и още четирима военнослужещи, които са пътували на борда“, заявява майор Пол Далън от Националната гвардия в Пуерто Рико. Машината се разбила в близост до летището по време на кацане. Сподели:", "date": "2018.05.03", "title": "От последните минути! Броят на жертвите при самолетната катастрофа в Джорджия достигна девет души"}
{"url": "http://pik.bg/%D0%B7%D0%B0%D1%81%D0%B5%D0%B3%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%B0%D1%80%D0%BC%D0%B5%D0%BD%D0%B8%D1%8F-%D1%81%D0%BF%D0%B8%D1%80%D0%B0%D1%82-news747314.html", "text": "Лидерът на опозицията в Армения Никол Пашинян обяви временно спиране на масовите протести срещу управляващата Републиканска партия, съобщи БНР. Това стана след като председателят на парламентарната фракция на републиканците Вахрам Багдасарян заяви, че управляващите няма да издигат свой кандидат за премиер и ще подкрепи онзи, който бъде издигнат от опозицията. Багдасарян не даде недвусмислена подкрепа на Пашинян, затова лидерът на опозицията ще търси допълнителни гаранции от парламентарното мнозинство. Парламентът отхвърли кандидатурата на Пашинян, с което предизвика многохилядни протести в Ереван и други градове вчера, включително блокади на основни пътни артерии. Следващият вот за министър-председател е насрочен за 8 май. Пашинян се обяви по-рано за нови парламентарни избори. Сподели:", "date": "2018.05.03", "title": "Засега! Протестите в Армения спират"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BA%D0%B8%D1%82%D0%B0%D0%B9-%D0%B5-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news747319.html", "text": "Китайският външен министър Ван И е на посещение в Северна Корея, предава Франс Прес, цитирана от „Фокус“. Пекин се надява, че разговорите между САЩ и Северна Корея ще бъдат „гладки и ще постигнат значителен прогрес“, заявява Ван И по време на своето двудневно посещение в Пхеняян. Той е най-високопоставения китайски официален представител, посещавал Северна Корея през последните години. Това посещение последва срещата между лидерите на Севера и Юга и предхожда предстоящата среща между американския президент Доналд Тръмп и севернокорейския лидер Ким Чен Ун. Пекин „напълно подкрепя усилията на Северна Корея да постигне денуклеаризация на Корейския полуостров\". Ван И също така заявява, че Китай иска да „подсили комуникацията с Пхенян и да продължи да играе позитивна роля в търсенето на политическо решение на проблемите на Корейския полуостров“. Сподели:", "date": "2018.05.03", "title": "Визита! Външният министър на Китай е на посещение в Северна Корея"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-%D1%87%D0%B5%D0%BD%D0%B3%D0%B5%D1%82%D0%B0-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D1%82-%D0%BA%D1%80%D0%B0%D0%B4%D0%B5%D1%86-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BC%D0%B5%D1%81%D1%82%D0%BD%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D0%B8%D0%B7%D0%BB%D1%8A%D1%87%D0%B2%D0%B0-%D0%B3%D0%BE%D0%BD%D0%BA%D0%B0-news747315.html", "text": "Истински екшън като от филм се разигра по улиците на Лос Анджелис – след дълго автомобилно преследване полицията успя да задържи крадец на автомобил, съобщи БТВ. Гонката беше заснета от хеликоптер на местна телевизия. Екшънът започнал по сигнал за кражба на автомобил. Подгонен от няколко полицейски коли, престъпникът няколко пъти успял да им се изплъзне. Всичко приключва, когато един от полицейските автомобили прилага класическия похват, като леко чуква отзад преследваната кола. Вече в безизходица, крадецът си дръпва няколко пъти от цигара, преди да се предаде. Сподели:", "date": "2018.05.03", "title": "Екшън в Лос Анджелис! Ченгета преследват крадец на автомобил, местна телевизия излъчва гонката"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B8%D0%B7%D1%87%D0%B5%D0%B7%D0%BD%D0%B0-%D0%BB%D0%B8-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news747284.html", "text": "Ще се яви ли Димитър Желязков - Митьо Очите на делото срещу групата на Божидар Кузманов - Божо Кравата? В четвъртък е поредното заседание в Специализирания съд, където Очите е очакван гост. След като няколко пъти той пращаше адвокати, този път Желязков ще трябва да се яви лично, както поиска съдията. Освен че е частен обвинител заради стрелбата по него през 2016 г., Очите е и свидетел по делото. На предишното заседание адвокатката му Любомира Гавазка трябваше да се ангажира да уведоми клиента си да се яви. Уж за по-сигурно бе пратена и призовка от съда. По информация на „Флагман” обаче Очите не е бил намерен на официалния му адрес в град Несебър. Адвокат Гавазка е с изключен телефон. Другият защитник – Илиан Василев, вдигна, но като чу, че става въпрос за утрешното дело, отсече: „Не коментирам дела с журналисти, извинете ме…”. Адвокат Василев отказа да чуе какво ще го питаме и затвори. В същото време „Флагман” разполага със снимка на Димитър Желязков, която според медията е от вилата му в село Кошарица и е отпреди около месец. Снимка на Митьо Очите отпреди около месец в Кошарица Дали този адрес е официален и дали е проверен от органите, издирващи Митьо Очите, „Флагман” не знае. Остава загадка намерен ли е Желязков и ще се яви ли на делото утре. Сподели:", "date": "2018.05.03", "title": "МИСТЕРИЯ! Изчезна ли Митьо Очите?! (ЕКСКЛУЗИВНА СНИМКА)"}
{"url": "http://pik.bg/%D0%BE%D1%82-%D0%B4%D1%8A%D1%80%D0%B6%D0%B0%D0%BD%D0%B8%D1%8F-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BD%D0%B0-%D1%81%D0%B0%D1%89-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D1%80%D1%83%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D1%87%D0%BE%D0%B2%D0%B5%D1%88%D0%BA%D0%B8%D1%82%D0%B5-%D0%BF%D1%80%D0%B0-news747313.html", "text": "Държания департамент на САЩ, обвинява Северна Корея в нарушаване на човешките права, предава TACC, цитирани от „Фокус“. Жителите на Северна Корея се сблъскват със много сериозни нарушения на човешките права от страна на властите на републиката. За това се говори в изявление на началника на пресслужбата на Държавния департамент Хедър Науърт. „Ние както и преди запазваме сериозно обезпокоение и дълбока загриженост за тези нарушения. Едновременно с кампанията на оказване на максимален натиск, ние продължаваме да настояваме за привличане към отговорност на виновните за тези нарушения\", се посочва в изявлението. Сподели:", "date": "2018.05.03", "title": "От Държания департамент на САЩ скочиха на Северна Корея заради нарушаване на човешките права"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%B7%D0%BA%D0%B0%D0%B7%D0%B0-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%BD%D0%B0-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B4%D0%B6%D0%BE-news747317.html", "text": "Американският президент Доналд Тръмп изказа съболезнованията си на близките на жертвите на самолетната катастрофа в Джорджия, съобщава RT, като се позовава на изявление на американския държавен глава в профила му в „Туитър“. Военно-транспортен самолет C-130 се разби на територята на щата Джорджия. „Бях информиран за катастрофата на товарния самолет C-130 Hercules на Националната гвардия на Пуерто Рико край международното летище Савана/ Хилтън Хед. Моля, присъединете се към мен в мислите и молитвите за жертвите, техните семейства и великите хора от Националната гвардия“, написа Тръмп. В резултат на катастрофата загинаха девет души. Сподели:", "date": "2018.05.03", "title": "Доналд Тръмп изказа съболезнования на близките на жертвите на самолетната катастрофа в Джорджия"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%82%D0%B5%D0%BA%D1%81%D0%B0%D1%81-%D0%B7%D0%B0%D0%B4%D1%8A%D1%80%D0%B6%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BB-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-news747318.html", "text": "Полицията в американския град Плейно, щата Тексас е задържала 17-годишния Матин Азизи-Яранд по подозрение в подготовка на терористичен акт в търговски център, съобщава Ройтерс, позовавайки се на съобщение от градската полиция. По информация на полицията, Азизи-Яранд е планирал извършването на атака в средата на май, като е правили опити да вербува и други хора за участие. По информация на ФБР тийнейджърът е изпратил над 1 400 долара на свои съмишленици за покупката на оръжие. Един от агентите на ФБР успял да влезе в контакт с Азизи-Яранд и да общува с него по интернет, представяйки се за негов съмишленик. Пред него младежът заявил, че се е вдъхновил за атаката след като е изучавал материали на терористичната групировка „Ислямска държава“. Сподели:", "date": "2018.05.03", "title": "Полицията в Тексас задържа тийнейджър, подготвял терористичен акт"}
{"url": "http://pik.bg/%D0%B7%D0%B0-%D0%B3%D0%B8%D0%BD%D0%B5%D1%81-1-374-%D0%B4%D1%80%D0%BE%D0%BD%D0%B0-%D0%BE%D0%B7%D0%B0%D1%80%D0%B8%D1%85%D0%B0-%D0%BD%D0%B5%D0%B1%D0%B5%D1%82%D0%BE-%D0%BD%D0%B0%D0%B4-%D0%B4%D1%80%D0%B5%D0%B2%D0%B5%D0%BD-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D0%B3%D1%80%D0%B0%D0%B4-news747335.html", "text": "Нов рекорд поставиха в Китай. 1 374 светещи дрона озариха по уникален начин небето над древния град Сиан, съобщи Нова телевизия. Постижението бе вписано в книгата на Гинес. Дроновете летяха едновременно в продължение на 13 минути. Като част от шоуто, машините изписаха популярен политически лозунг и отдадоха почит на външната политика на президента на Китай Си Дзинпин. Сподели:", "date": "2018.05.03", "title": "За Гинес: 1 374 дрона озариха небето над древен китайски град"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B1%D0%B5%D0%BB%D0%B0%D1%80%D1%83%D1%81-%D1%83%D0%B2%D0%BE%D0%BB%D0%BD%D0%B8-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news747322.html", "text": "Президентът на Беларус Александър Лукашенко уволни енергийния министър на страната Владимир Потупчик, съобщава Газета, като се позовава на информация от пресслужбата на президента. „Министърът на енергетиката на Беларус Владимир Потупчик е освободен от заеманата длъжност. Указът за това е подписан от президента на Беларус Александър Лукашенко“, се посочва в съобщението. Пред телевизия „Беларус 1“ председателят на беларуското КГБ Валерий Вакулчик обясни, че Потупчик е бил свален от длъжност заради покровителство на създаване на незаконен семеен бизнес. „Установено е, че с подкрепата и покровителството лично на министъра на енергетиката Потупчик е създаден семеен бизнес, състоящ се в доставката на строителни материали по завишени цени на строителни обекти, което е довело до обогатяване и незаконно получаване на средства“,  коментира ръководителят на беларуското КГБ. Сподели:", "date": "2018.05.03", "title": "Президентът на Беларус уволни енергийния министър на страната"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%BA%D0%B0-%D0%BF%D0%BE-%D0%B3%D0%B8%D0%BC%D0%BD%D0%B0%D1%81%D1%82%D0%B8%D0%BA%D0%B0-%D1%81%D0%B5-%D0%BF%D1%80%D0%B8%D0%B7%D0%B5%D0%BC%D0%B8-%D0%BD%D0%B0-%D0%B3%D0%BB%D0%B0%D0%B2%D0%B0-%D1%81%D0%BB%D0%B5%D0%B4-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B8%D0%B5-%D0%BD%D0%B0-%D0%B3%D1%80-news747321.html", "text": "Абсолютната световна шампионка по гимнастика за 2017 година Морган Хърд от Съединените щати изправи на нокти феновете си, след като се приземи на глава след изпълнението си на греда по врема на шампионата на Тихоокеанското крайбрежие за 2018 година в Колумбия, съобщава \"Советский спорт\". „Представянето ми на греда не премина така добре, както се надявах. Всичко с мен е наред. Нямам проблеми“, заяви 16-годишната гимнастичка след представянето си. Отбелязва се, че Хърд не е получила сериозни травми, но заради инцидента лекарите са решили да извадят от по-нататъчно участие в състезанието гимнастичката. Сподели:", "date": "2018.05.03", "title": "Екшън! Абсолютна световна шампионка по гимнастика се приземи на глава след изпълнение на греда (ВИДЕО)"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BE%D0%B1%D1%89%D0%B8%D0%BD%D0%B0-%D1%80%D0%B0%D0%B4%D0%BE%D0%BC%D0%B8%D1%80-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0-%D1%86%D0%B2%D0%B5%D1%82%D1%8F-%D0%B7%D0%B0-%D0%B7%D0%B0%D1%81%D0%B0%D0%B6%D0%B4%D0%B0%D0%BD%D0%B5-%D0%BD%D0%B0-%D0%B6%D0%B8%D1%82%D0%B5%D0%BB%D0%B8-%D0%BF%D0%BE%D0%B4%D0%B4%D1%8A%D1%80%D0%B6%D0%B0%D1%89%D0%B8-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D0%BF%D0%BB%D0%BE%D1%89%D0%B8-news747320.html", "text": "Община Радомир осигурява цветя за засаждане на всички жители, които поддържат цветни градинки върху общински площи, съобщи БНР. Инициативата е в рамките на започналото пролетно почистване на околоблоковите пространства, детските площадки и зоните за отдих. В най- добре поддържаното околоблоково пространство ще бъде монтирана пейка. Кампанията ще продължи до 11 май. С нея се цели да се стимулират живущите да бъдат по- грижовни стопани.  Нека заедно да направим града по- чист, по- уютен и по- приветлив, призовават от общината. Сподели:", "date": "2018.05.03", "title": "Акция! Община Радомир осигурява цветя за засаждане на жители, поддържащи общински площи"}
{"url": "http://pik.bg/%D0%BC%D0%B5%D0%BD%D0%B8%D0%B4%D0%B6%D1%8A%D1%80%D1%8A%D1%82-%D0%BD%D0%B0-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%BF%D0%BE%D1%81%D0%B2%D0%B5%D1%82%D0%B8-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%B8%D0%BC%D0%B0-%D1%81%D0%B8-%D0%B7%D0%B0-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-%D0%BD%D0%B0-%D0%BF%D0%BE%D1%81%D1%82-news747325.html", "text": "Мениджърът на Ливърпул Юрген Клоп посвети достигането на тима си до финала в Шампионска лига на пострадалия след сблъсък с привърженици на Рома преди първия полуфинал фен на “мърсисайдци” Шон Кокс, който е в болница, съобщи сайтът на УЕФА, цитиран от Спортал. В реванш от полуфиналите на най-престижния клубен турнир в света в Рим отборът на Рома победи Ливърпул с 4:2. В първия мач Ливърпул победи с 5:2 и с общ резултат от двата мача 7:6 се класира за мача за трофея. “Говорихме с момчетата за това, мислехме за него и ето, че сме на финал – заяви след двубчоя в Рим Клоп. - Днес имахме късмет, наясно сме с този факт. Играчите на Рома действаха много напористо, поемаха рискове, но всичко свърши добре за нас. За съжаление не се възползвахме от свободните пространства, които се откриваха пред нас. Финалисти сме, но в Киев трябва да играем много по-добре, отколкото днес. Добрата новина е, че знаем как да го направим”. Сподели:", "date": "2018.05.03", "title": "Мениджърът на Ливърпул посвети класирането на тима си за финала на Шампионска лига на пострадал фен"}
{"url": "http://pik.bg/%D0%B2%D0%B8%D0%BA%D1%82%D0%BE%D1%80%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%BB%D0%B8%D0%BF%D1%81%D0%B0%D1%82%D0%B0-%D0%BD%D0%B0-%D0%B2%D1%80%D1%8A%D0%B7%D0%BA%D0%B0-%D1%81%D1%8A%D1%81-%D1%81%D0%B5%D1%80%D0%B3%D0%B5%D0%B9-%D1%81%D0%BA%D1%80%D0%B8%D0%BF%D0%B0%D0%BB-%D0%B8-%D0%B4%D1%8A%D1%89%D0%B5%D1%80%D1%8F-%D0%BC%D1%83-news747323.html", "text": "Виктория Скрипал е притеснена от липсата на каквато и да е връзка със Сергей Скрипал и дъщеря му, съобщава “Московский комсомолец“, цитиран от „Фокус“. Изданието отбелязва, че шумът около делото за отравянето на Сергей Скрипал и дъщеря му е намалял значително. И съобщава за открито писмо на неговата племенница Виктория, адресирано до дъщеря му Юлия – нейна братовчедка. В него тя изразява загриженост от липсата на каквато и да е информация за здравословното и психическото състояние на двамата след отравянето им. Тя се обръща към Юлия да и разреши да вземе кучето и от кучешкия приют, където то се намира от началото на март, както и да и даде указания и евентуално пълномощия да уреди въпроса с квартирата й и колата й. Виктория изразява също така недоумение, че никой не показва актуална снимка или видео на чичо й и ли братовчедка й, нито пък някой и дава каквато и да е информация за тях, въпреки, че тя има пълномощно от майката на Сергей Скрипал да се интересува за състоянието му. Виктория Скрипал все още очаква виза от Великобритания, а от следствения комитет в Москва проверяват кой точно се е обаждал и разговарял с киноложкия център и дали това е била самата Юлия Скрипал. Сподели:", "date": "2018.05.03", "title": "Виктория Скрипал притеснена заради липсата на връзка със Сергей Скрипал и дъщеря му"}
{"url": "http://pik.bg/%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%BF%D1%80%D0%B8%D0%B7%D0%B5%D0%BC%D0%B8-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%B7%D0%B1%D0%B8%D1%82-%D0%B8%D0%BB%D1%8E%D0%BC%D0%B8%D0%BD%D0%B0%D1%82%D0%BE%D1%80-%D0%B2-%D1%81%D0%B0%D1%89-news747312.html", "text": "Пътнически самолет на авиокомпания Southwest Airlines е извършил аварийно кацане в град Кливланд, щата Охайо заради разбит илюминатор, съобщава CBS. Уточнява се, че самолетът е изпълнявал рейс между Чикаго и Нюарк. По време на полета един от слоевете на илюминатор се е разбил, което е довело до решението на екипажа спешно да приземи машината. При инцидента няма пострадали. Сподели:", "date": "2018.05.03", "title": "Пътнически самолет се приземи аварийно  заради разбит илюминатор в САЩ"}
{"url": "http://pik.bg/%D0%BE-%D0%BD%D0%B5%D0%B1%D0%B5%D1%81%D0%B0-%D1%83%D1%85%D0%B0%D0%B6%D0%BE%D1%80-%D0%BA%D1%83%D0%BF%D0%B8-%D0%BD%D0%B0-%D0%BC%D0%B5%D0%B3%D0%B7-%D0%BA%D0%BE%D0%BD-%D0%B7%D0%B0-20-%D0%B1%D0%BE%D0%BD%D0%B0-%D0%B4%D1%80%D1%83%D0%B3-%D0%BF%D1%8A%D0%BA-%D0%BE%D1%82%D1%8A%D1%80%D0%BA%D0%B0-%D0%B3%D1%8A%D1%80%D0%B1%D0%B8%D0%BD%D0%B0-%D0%B2-%D0%B7%D0%B0%D0%B4%D0%BD%D0%B8%D1%82%D0%B5-%D1%87%D0%B0%D1%81%D1%82%D0%B8-%D0%BD%D0%B0-%D0%B4%D0%B8%D0%B7-news747255.html", "text": "Мегз има ново любимо хоби - получила e за подарък от приятели кон и сега се учи да язди. Засега не е ясно кой е направил толкова скъп подарък, защото един расов кон струва минимум 20 хиляди (ако въобще има такъв - б.р.), пише \"Телеграф\". Амбициозното миньонче, обаче не споделя подробности по темата от кого е подаръка и бърза да се похвали, че с животното са се усетили от пръв поглед. Тя още добавя, че не може да язди професионално, но много иска да се научи. \"И преди съм яздила, но съвсем малко. Конете просто ме харесват. Преди няколко месеца един приятел с много молби и мрънкане от моя страна ми позволи да се кача на неоседлан кон. Може ли да си представите бях първата, която го язди. Беше толкова вълнуващо и малко страшно едновременно, особено в началото. Но аз съм с много авантюристичен дух и не се уплаших. Накрая се харесахме. От тогава постоянно мислех за това\", каканиже Каканашева. Скоро Мегз сподели в историята си в \"Инстаграм\" видео с нейни приятели от голямо ранчо с много животни. Там тя получи за подарък сърничка, която кръстиха на нея. \"Напоследък усещам много силна връзка с животните. Когато съм покрай тях се чувствам щастлива и безгрижна. Обичам да прекарвам време сред природата и се старая да го правя във всяка свободна минута\", добавя още Мегз. Сподели:", "date": "2018.05.03", "title": "О, НЕБЕСА! Ухажор купи на Мегз кон за 20 бона! Друг пък отърка гърбина в задните части на дизайнерката "}
{"url": "http://pik.bg/%D1%82%D0%B0%D0%BD%D1%86%D1%83%D0%B2%D0%B0%D1%89%D0%B8%D1%82%D0%B5-%D0%BC%D0%B5%D1%87%D0%BA%D0%B8-%D0%B2-%D0%B1%D0%B5%D0%BB%D0%B8%D1%86%D0%B0-%D0%BE%D1%81%D0%B8%D1%80%D0%BE%D1%82%D1%8F%D1%85%D0%B0-%D0%BF%D1%80%D0%B8%D1%81%D0%BF%D0%B0%D1%85%D0%B0-%D0%BC%D0%B5%D1%87%D0%BE%D0%BA%D0%B0-%D0%B3%D0%BE%D1%88%D0%BE-news747299.html", "text": "Паркът за танцуващи мечки край Белица остана без един от първите си и най-атрактивни обитатели - мечока Гошо. 30-годишният мечок бе един от първите пет обитатели на парка, един от символите на мечето селище. Спасен от собственика си, от 2001 г. той намери своя дом в парка. \"Беше огромен мечок, който всяваше страх. Още миналата есен преглед на рентген показа износване на задните стави - артроза\", съобщи Васил Мадолев, ръководител на екип в Парка за танцуващи мечки край Белица, цитиран от Днес.бг. \"Тази пролет, след като се събуди, не можа да излезе от бърлогата. Отново направихме преглед на скенер и се оказа, че ставите са напълно износени. Открихме и в доста напреднала фаза спондилоза, т.е. ошипяване от средата на гръбнака до края. Прогнозите не бяха никак добри и след като проведохме десетдневно лечение с обезболяващи медикаменти, пристъпихме към приспиване на мечока. Той бе на 30 години и това е пределната възраст за мечки, израснали в плен. Преди два месеца подобен случай имаше и в Германия, и там колегите приложиха същата процедура\", допълни Мадолев. Сподели:", "date": "2018.05.03", "title": "Танцуващите мечки в Белица осиротяха: Приспаха мечока Гошо"}
{"url": "http://pik.bg/%D0%B1%D0%B0%D1%81%D0%BA%D0%B8%D1%82%D0%B5-%D1%81%D0%B5%D0%BF%D0%B0%D1%80%D0%B0%D1%82%D0%B8%D1%81%D1%82%D0%B8-%D0%BE%D1%82-%D0%B5%D1%82%D0%B0-%D1%80%D0%B0%D0%B7%D0%BF%D1%83%D1%81%D0%BA%D0%B0%D1%82-%D0%B2%D1%81%D0%B8%D1%87%D0%BA%D0%B8%D1%82%D0%B5-%D1%81%D0%B8-%D1%81%D1%82%D1%80%D1%83%D0%BA%D1%82%D1%83%D1%80%D0%B8-news747302.html", "text": "Баската сепаратистка организация ЕТА разпуска всичките си структури. В съобщение до медиите нейното ръководство признава, че не е успяло да постигне целите си – създаване на независима държава на баските. Баските националисти започват въоръжена борба за постигане на независимост още по времето на диктатора Франсико Франко. Първата жертва на атентатите е точно преди 50 години, през 1968 година, а последната – през 2010 г.. През последните години ЕТА постепенно обяви край на бойните действия, разпусна въоръжените си структури, а след това и политическата организация. За изминалия половин век жертвите на терора са над 850. Сподели:", "date": "2018.05.03", "title": "Баските сепаратисти от ЕТА разпускат всичките си структури"}
{"url": "http://pik.bg/%D0%BF%D0%B0%D0%BE%D0%BB%D0%BE-%D1%81%D0%BE%D1%80%D0%B5%D0%BD%D1%82%D0%B8%D0%BD%D0%BE-%D0%BE%D1%82%D0%BF%D1%80%D0%B0%D0%B2%D1%8F-%E2%80%9E%D0%BD%D0%B5%D0%B6%D0%B5%D0%BD%E2%80%9C-%D0%BF%D0%BE%D0%B3%D0%BB%D0%B5%D0%B4-%D0%BA%D1%8A%D0%BC-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-news747304.html", "text": "Сорентино обаче твърди, \"че \"Loro\" не е пристрастен филм, той нито напада, нито защитава Берлускони\". Думата, която описва най-добре филма, е \"нежност\", каза Сорентино след предварителната прожекция на \"Loro 2\" за журналисти. \"Нямам намерение да соча никого с пръст. Това би било превзето и самонадеяно\", заяви още той. Сорентино уточни, че \"Loro\", също както и други нeгови филми, изследва \"страха от старостта и смъртта, който изпитва не само 81-годишният Берлускони, но и всеки човек\", съобщава БТА. Биографичният филм за бившия италиански премиер Силвио Берлускони е аполитичен поглед към страховете на един стар човек . Това заяви неговият автор - световноизвестният режисьор и носител на \"Оскар\" Паоло Сорентино , цитиран от ДПА. Филмът, озаглавен \"Loro\" (\"Те\") , се фокусира върху изпълнения със скандали период между 2006 и 2010 г. Тогава Берлускони се разделя с втората си съпруга Вероника Ларио и е обвинен за организиране на оргии с непълнолетни момичета. Лентата е с продължителност над три часа и е разделена на две части. Първата част излезе по екраните в Италия миналата седмица , а прожекциите на втората ще започнат на 10 май. В италианския бокс-офис филмът се нареди на второ място след \"Отмъстителите: Война без край\". Сподели:", "date": "2018.05.03", "title": "Паоло Сорентино отправя „нежен“ поглед към Берлускони "}
{"url": "http://pik.bg/%D0%BC%D0%B0%D0%B9%D0%BA%D1%8A%D0%BB-%D0%BF%D0%BE%D0%BC%D0%BF%D0%B5%D0%B9%D0%BE-%D0%BF%D0%BE%D0%BB%D0%BE%D0%B6%D0%B8-%D0%BA%D0%BB%D0%B5%D1%82%D0%B2%D0%B0-%D0%BA%D0%B0%D1%82%D0%BE-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-news747305.html", "text": "Майкъл Помпейо положи клетва като държавен секретар пред американския вицепрезидент Майкъл Пенс . Той ще бъде 70-ят ръководител на американската дипломация. Администрацията на президента Доналд Тръмп организира тази церемония по-скоро за обществото, защото Помпейо положи клетва още на 26 април , т.е. няколко часа след като Сенатът утвърди неговата кандидатура. Това се случи в зданието на Върховния съд на САЩ, съобщава БГНЕС. На 13 март президентът Тръмп уволни от поста държавен секретар Рекс Тилърсън. Сподели:", "date": "2018.05.03", "title": "Майкъл Помпейо положи клетва като държавен секретар"}
{"url": "http://pik.bg/%D1%88%D0%BE%D0%BA-%D1%80%D0%B8%D0%B1%D0%B0-%D1%81%D0%BA%D0%BE%D1%87%D0%B8-%D0%BE%D1%82-%D1%87%D0%B8%D0%BD%D0%B8%D1%8F-%D0%B2-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%B2%D0%B8%D0%B4%D0%B5%D0%BE-news747341.html", "text": "В ресторант в Китай сервирана на клиенти риба скочи от чинията, предизвиквайки сериозен стрес сред посетителите на заведението, съобщава The Daily Мail, цитирани от Рен ТВ. Видео от шокиращата случка се появи в интернет. На кадрите се вижда как сервираната риба изведнъж започва да мърда в чинията, след което скача от нея. Много от гостите на ресторанта сериозно се изплашили от случилото се и дори изгубили апетит. От изданието изразяват съмнения, че готвачът би могъл да е изпълнил задълженията си недобросъвестно, отбелязвайки, че при високата скорост на приготвяне, нервната система на рибата остава способна да реагира на външни дразнители. Сподели:", "date": "2018.05.03", "title": "Шок! Риба скочи от чиния  в китайски ресторант (ВИДЕО)"}
{"url": "http://pik.bg/%D0%BD%D0%B0%D1%82%D0%BE-%D0%B8-%D1%81%D0%B0%D1%89-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8-%D0%BE%D1%82-%D1%80%D0%B0%D1%81%D1%82%D1%8F%D1%89%D0%B8%D1%8F-%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B8%D1%8F-%D0%B8-%D1%87%D0%B5%D1%80%D0%BD%D0%BE%D0%BC%D0%BE%D1%80%D1%81%D0%BA%D0%B8%D1%8F-%D1%84%D0%BB%D0%BE%D1%82-%D0%BD%D0%B0-%D1%80%D1%83%D1%81%D0%B8%D1%8F-news747307.html", "text": "НАТО и най-вече САЩ са обезпокоени от растящия потенциал на Северния и Черноморския флот на Русия, съобщава военно-политически източник от Брюксел за РИА Новости, цитирани от „Фокус“ . „Първият обезпечава достъпа на Русия до северната част на Атлантическия океан, а втория в Средиземноморието“, уточнява източникът. Както се съобщава по-рано руските подводници все по-често са в моретата и океаните на бойно дежурство и за различни учения. През 2018 година военноморските съдове на Русия се предвижда да участват в около 500 учения. Военно-промишленият комплекс на Русия се предвижда да създаде океанска многоцелева система, която ще включва атомни подводници, които са способни на дълбочина повече от километър с голяма скорост да се придвижват към цели за поразяване на междуконтинентално разстояние. Сподели:", "date": "2018.05.03", "title": "НАТО и САЩ притеснени от растящия потенциал на Северния и Черноморския флот на Русия"}
{"url": "http://pik.bg/%D0%BA%D0%B5%D0%B9%D0%BC%D0%B1%D1%80%D0%B8%D0%B4%D0%B6-%D0%B0%D0%BD%D0%B0%D0%BB%D0%B8%D1%82%D0%B8%D0%BA%D0%B0%E2%80%9C-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0-%D0%B4%D0%B5%D0%B9%D0%BD%D0%BE%D1%81%D1%82%D0%B8%D1%82%D0%B5-%D1%81%D0%B8-news747306.html", "text": "Британската аналитична компания „Кеймбридж аналитика“ започва процедура по обявяване в несъстоятелност и спира незабавно всички дейности, предадоха световните агенции, цитирани от БТВ. „Констатирахме, че не можем да продължим нашата дейност“, се казва в изявление на компанията. Тя се оказа в центъра на скандал с лични данни на потребители на социалната мрежа „Фейсбук“, с които се сдобила без тяхното съгласие. Скандалът накара много ръководни кадри на „Фейсбук“ да дават обяснения и повдигна въпроса за сигурността и за използването на личните данни в интернет. Сподели:", "date": "2018.05.03", "title": "Кеймбридж аналитика“ прекратява дейностите си"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%BE%D0%B6%D0%BE%D0%B2%D0%B5-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B2-%D0%B1%D0%B5%D0%BB%D0%B5%D0%BD%D0%B5-news747278.html", "text": "По заповед на окръжния прокурор на Плевен Ваня Савова на 1 май т.г. са извършени извънредни проверки на затворите в Белене и в Плевен. Проверен е и следственият арест към затвора в Плевен, съобщиха от прокуратурата. Причина за проверките са постъпили оплаквания от лишени от свобода за различни нарушения и за държане на забранени предмети. Два екипа прокурори са извършили проверките по едно и също време в двата затвора, като килиите на лишени от свобода са претърсени на избирателен принцип. Намерени са забранени за държане предмети - три ножа в Белене и два мобилни телефона - един в затвора в Белене и един в ареста към затвора в Плевен, се посочва в съобщението. В проверките лично е участвала окръжният прокурор Ваня Савова и още трима прокурори от Окръжната и от Районната прокуратура в Плевен. Сподели:", "date": "2018.05.03", "title": "Откриха ножове в затвора в Белене"}
{"url": "http://pik.bg/%D0%BF%D1%80%D0%B0%D1%82%D0%B8%D1%85%D0%B0-%D1%85%D1%83%D0%B1%D1%87%D0%B5%D0%B2-%D0%BD%D0%B0-%D1%83%D1%80%D0%BE%D1%86%D0%B8-%D0%BF%D1%80%D0%B8-%D0%B2%D0%B0%D0%BD-%D0%B3%D0%B0%D0%B0%D0%BB-news747277.html", "text": "Треньорският щаб на българския национален отбор, предвождан от Петър Хубчев, замина вчера за Амстердам, където ще проведе работна среща с Луис ван Гаал. Бившият наставник на холандския национален отбор, Манчестър Юнайтед, Барселона, Байерн Мюнхен и Аякс ще обсъди с Петър Хубчев и неговия екип въпроси от спортно-техническо естество и ще сподели професионален опит. Програмата на пътуването на Хубчев, Донков и Апкарян ще продължи във Фракфурт, където ще разговарят и с новоназначения треньор на Байерн (Мюнхен) Нико Ковач. Последната от серията срещи за обмяна на опит преди завръщането на треньорите в България е с Юлиан Нагелсман, който ще посрещне щаба на националния ни отбор в Хофенхайм. Пътуването и срещите, организирани и финансирани от Българския футболен съюз, са част от инвестициите на федерацията за допълнително повишаване на опита и познанията на спортно-техническия щаб на националния отбор. Сподели:", "date": "2018.05.03", "title": "Пратиха Хубчев на уроци при Ван Гаал"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%81%D0%B5-%D0%BE%D0%B1%D1%8F%D0%B2%D0%B8-%D0%B7%D0%B0-%D0%B7%D0%B0%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D1%85%D0%BE%D0%B4%D0%BA%D0%B8%D1%82%D0%B5-%D0%BF%D0%BE-%D1%82%D1%80%D0%B0%D1%81%D0%B5%D1%82%D0%BE-%D0%BD%D0%B0-%E2%80%9E%D1%81%D1%82%D1%80%D1%83%D0%BC%D0%B0%E2%80%9D-news747290.html", "text": "Кметът на Благоевград се обяви за запазване в автентичния им вид на археологическите находки, открити по трасето на магистрала „Струма”. Това стана ясно от писмено становище на градоначалника. В позицията си кметът Атанас Камбитов посочва, че няма да бъде допуснат конфликт между бързото строителство на аутобана и съхраняването на находките, съобщава Нова телевизия. Становището му идва по настояване на местни жители, които се обединиха около искането трасето на „Струма” между Благоевград и Крупник да бъде изместено. Смята се, че на мястото археолозите са разкрили селището от 3 век Скаптопара - предшественик на Благоевград. Все още се очаква и позицията на експертите от културното и регионалното министерства, които трябва да решат съдбата на артефактите и магистралата. Междувременно Общинският съвет в град насрочи извънредна сесия, на която да бъде обсъден вариантът за свикване на местен референдум по въпроса. Сподели:", "date": "2018.05.03", "title": "Кметът на Благоевград се обяви за запазването на находките по трасето на „Струма”"}
{"url": "http://pik.bg/%D0%B1%D1%80%D1%8E%D0%BA%D1%81%D0%B5%D0%BB-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%BE%D0%B2%D0%B8%D1%82%D0%B5-%D0%B2%D0%B8%D0%BB%D0%B8%D1%86%D0%B8-%D1%87%D0%B0%D1%88%D0%B8-%D1%87%D0%B8%D0%BD%D0%B8%D0%B8-%D1%81%D0%BB%D0%B0%D0%BC%D0%BA%D0%B8-%D0%B8-%D0%B4%D0%BE%D1%80%D0%B8-%D0%BC%D0%BE%D0%BA%D1%80%D0%B8%D1%82%D0%B5-%D0%BA%D1%8A%D1%80%D0%BF%D0%B8%D1%87%D0%BA%D0%B8-news747291.html", "text": "Европа обявява война на пластмасата. Брюксел планира да забрани пластмасовите вилици, чаши, чинии, сламки и дори мокрите кърпички. Причината - тонове опасен отпадък замърсяват околната среда. Всяка година само на Стария континент се произвеждат около 30 милиона тона пластмаса. Рециклират се едва 5% от тях. Останалото отива в океана или на различни сметища. Следва замърсяване на водата и почвата. Най-мрачните прогнози сочат, че след 25 години пластмасата в океана ще е повече от рибите. За да се справи с проблема, Европа ограничава пластмасата и обмисля да въведе такса - този, който ползва - ще плаща, съобщава Нова телевизия. На теория, ако успеем да рециклираме цялата пластмаса, произведена през 2017 г., ефектът ще се равнява на 26 млн. спрени от движение автомобили. У нас все още няма необходимите условия за пълна забрана. А от бранша се въздържат от официален коментар. Сподели:", "date": "2018.05.03", "title": "Брюксел забранява пластмасовите вилици, чаши, чинии, сламки и дори мокрите кърпички"}
{"url": "http://pik.bg/%D0%B7%D0%B0%D1%89%D0%B8%D1%82%D0%BD%D0%B8%D1%87%D0%BA%D0%B0-%D0%BF%D0%B0%D0%BC%D0%B5%D0%BB%D0%B0-%D0%B0%D0%BD%D0%B4%D0%B5%D1%80%D1%81%D1%8A%D0%BD-%D0%BC%D1%80%D0%B0%D0%B7%D1%8F%D1%82-%D0%B4%D0%B6%D1%83%D0%BB%D0%B8%D0%B0%D0%BD-%D0%B0%D1%81%D0%B0%D0%BD%D0%B4%D0%B6-%D0%B7%D0%B0%D1%80%D0%B0%D0%B4%D0%B8-%D0%BC%D0%BE%D0%BD%D0%BE%D0%BF%D0%BE%D0%BB%D0%B0-%D0%BD%D0%B0-%D0%BA%D0%BB%D0%B8%D0%BD%D1%82%D1%8A%D0%BD-%D0%BD%D0%B0%D0%B4-%D0%BC%D0%B5%D0%B4%D0%B8%D0%B8%D1%82%D0%B5-news747294.html", "text": "Бившата звезда от „Спасители на плажа“ Памела Андерсън заяви, че приятелството й с основателя на „Уикилийкс“ Джулиан Асандж, което предизвиква множество критики, е основано на духовната връзка помежду им и на вярата й в работата му, пише американското издание \"Уошингтън Иззаминър\", цитирано от Фокус. „Обвиняват го незаслужено за толкова много неща“, заяви Андерсън относно Асандж в интервю пред Hollywood reporter. „Хората не го разбират, - продължи звездата – особено в Холувид и много го мразят, заради монопола на Клинтън над медиите“. Сподели:", "date": "2018.05.03", "title": "ЗАЩИТНИЧКА! Памела Андерсън: Мразят Джулиан Асандж заради монопола на Клинтън над медиите"}
{"url": "http://pik.bg/%D0%B2%D0%BE%D1%82-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8%D1%82%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%BD%D0%B0-%D0%BC%D0%B5%D1%81%D1%82%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news747326.html", "text": "Англичаните гласуват на  местни избори днес, съобщава БНР. Те ще избират 4 000 съветници в 150 района. Управляващата Консервативна партия на Тереза Мей се очаква да загуби позиции в Лондон. Както навсякъде, на местните избори се гледа като на реалистична картина за политическите нагласи на населението. Днес в Обединеното кралство гласуват само англичаните. Местните избори в останалите части - Шотландия, Уелс и Северна Ирландия - ще бъдат по друго време  Местните избори засягат най-вече всекидневния живот на хората за неща като събирането на боклука, изправността на пътищата и състоянието на местните паркове. Общински съветници могат да са представители на основните партии, както и независими кандидати. Ще се проведат и шест избора за кмет - в четири лондонски квартала, както и за кметове на Уотфорд и Шефийлд. Предварителните прогнози са доста противоречиви за представянето на двете основни партии, но според анкета на YouGov в Лондон  лейбъристите изпреварват значително консерваторите с 54 срещу 28 процента подкрепа, като се очаква три от досегашните твърдини на консерваторите в столицата да преминат под контрола на лейбъристите. Сподели:", "date": "2018.05.03", "title": "Вот! Англичаните гласуват на местни избори"}
{"url": "http://pik.bg/17-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D0%BB%D0%B0%D0%BD%D0%B8%D1%80%D0%B0%D0%BB-%D0%BC%D0%B0%D1%81%D0%BE%D0%B2%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BC%D0%BE%D0%BB-news747364.html", "text": "Тийнейджър от предградие на Далас бе обвинен, че е планирал масова стрелба в търговски център, вдъхновена от групировката \"Ислямска държава\". Младежът, който е на 17 години, бе обвинен в терористична дейност, предаде Ройтерс. Матин Азизи-Яранд е планирал да разпространи и изявление, озаглавено \"Послание до Америка\", в което да обясни мотивите си за атаката. Според следователите той е похарчил над 1400 долара за закупуване на оръжие и бойна екипировка, с която да извърши атаката. За да излезе на свобода до началото на делото, съдът определи гаранция от 3 милиона долара, предава БНР. Сподели:", "date": "2018.05.03", "title": "17-годишен планирал масова стрелба в американски мол"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D1%81%D0%BB%D1%83%D1%85-%D0%B7%D0%B0%D1%80%D0%B0%D0%B4%D0%B8-%D0%B8%D0%B3%D1%80%D0%B8%D1%89%D0%B5%D1%82%D0%BE-%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%BE%D1%82-%D1%81%D0%B0%D1%8994-%D1%82%D1%80%D0%B0%D1%81%D0%B5%D1%82%D0%BE-%D0%BD%D0%B0-%D1%81%D1%82%D1%80%D1%83%D0%BC%D0%B0-%D0%B3%D0%B0%D0%B7%D0%B8-%D0%BF%D1%80%D0%B5%D0%B7-%D0%B0%D1%80%D1%85%D0%B5%D0%BE%D0%BB%D0%BE%D0%B3%D0%B8%D1%87%D0%B5-news747141.html", "text": "Интернет форумите завряха през последните дни заради скандала с очакваното заравяне на археологическите разкопки, през които минава трасето на АМ “Струма” в района на село Покровник. Първоначално обсъжданият вариант за трасето на магистралата минавал през частното игрище на легендата от САЩ 94, благоевградския футболист Ивайло Андонов. Затова повечето коментари свързват промяната на трасето през археологическия обект с братовчеда на футболната звезда, бизнесмена Йордан Андонов, който по това време бе депутат от ГЕРБ, предава Струма,бг, Факт е, че точно в района на разкопките трасето на АМ “Струма” прави голям завой, вместо да мине по права линия. Преди няколко месеца ексфутболният национал коментира по същия въпрос, че няма идея за причините за промяна на трасето и го отдава на чист късмет. “Това са обекти от национално значение и никой не се занимава с теб при определяне на трасето, ако се беше случило, щеше да е сеир за другите и драма за мен”, откровен бе тогава Ивайло Андонов. Противниците на варианта трасето да минава през разкопките обаче продължават да твърдят, че дилемата къде да минава трасето на АМ “Струма” – през игрището или през античното селище, е решение в полза на ексдепутатския братовчед. Сподели:", "date": "2018.05.03", "title": "СКАНДАЛЕН СЛУХ! Заради игрището на легенда от САЩ'94 трасето на \"Струма\" гази през археологическата находка"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B0%D1%80%D0%B0%D0%BD%D0%B8%D0%BA%D0%BE%D0%BB%D0%BE%D0%B2-%D1%81-%D0%BF%D1%8A%D0%BB%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%B7%D0%B0-%D0%BA%D1%80%D0%B8%D0%BC--news747384.html", "text": "\"България демократична държава и всеки българин има право да посещава такива страни, като не се заплаща от Народното събрание и държавния бюджет\". Това заяви министър Караниколов по повод посещението на Волен Сидеров в Крим. Караниколов заяви, че лично той подкрепя позицията на правителството, но подчерта че всеки един свободен човек може да посещава държава, която поиска. За острите думи на ДПС, които отново заговориха за \"демонтиране\" на Патриотите от властта, министърът заяви, че член на правителството не е бил там и не вижда причина темата да се повдига. Правителството работи за влизането в еврозоната, а доверието в българската икономика ще се повиши. Изпълнили сме всички изисквания, за да влезем в чакалнията и е наше право да го направим. Няма държава, която да е приела еврото и да се оплаква\", категоричен е Караниколов, като заяви, че ръстът на икономиката ни е 3,4 процента, като това са изключително добри показатели. \"Не виждам какъв е проблема с валутния борд, ще имаме много повече права. Ние и сега сме свързани с еврото, а и ще бъде много по-лесно за бизнеса, защото вече няма да е нужно да се прави обмен на валута, от което се губят пари\", заяви икономическия министър. Той заяви, че инвестициите в България се разширяват, а пред последните му срещи не се говори за корупция, а за недостиг на работна ръка. \"Хубаво е опозицията да говори, но тя трябва да е градивна. Да сте чули у нас да има голям корупционен скандал, аз не знам за такъв. Даваме много противоречиви сигнали, защото икономиката върви нагоре, но не трябва ние политиците да повтаряме тази дума \"корупция\". От началото на годината имаме нов антикорупционен закон, което успокоява бизнеса\", заяви Караниколов. По повод недостига на кадри, той коментира, че това е проблем на цяла Европа. \"Вчера излезе справка на Евростат, която показва, че безработицата у нас е 5,9 процента, което е рекордно ниска. Правителството облекчи процедурата за даване на работни визи, одобрихме междудържавни споготби с редица държави за внос на кадри. Изключително приоритетно работим за дуалното обучение. Само за миналата година има ръст на заплатата с 11 процента, защото има борба за кадри и съм сигурен, че това ще го видят всички българи, които са в чужбина. За нас е важно да има инвеститори и да се отварят възможностите за бизнеса\", допълни още Караниколов. Той разкри, че в IT сектора няма проблеми, като в момента у нас работещите в този сектор са 20 хиляди, а бизнеса има нужда от още толкова кадри. Караниколов разкри, че другата седмица у нас идва голяма делегация от инвеститори, които ще оглеждат индустриалните зони. \"В отлични отношения сме в министър-председателя, кабинета работи изключително добре\", заяви Караниколов. на въпрос, ако лидера на Атака реши да се откаже от коалицията, министърът заяви, че ще се съобрази с решението на партията, тъй като е номинация на Атака. Сподели:", "date": "2018.05.03", "title": "ЕКСКЛУЗИВНО! Министър Караниколов с пълна подкрепа за Волен Сидеров! Ето какво каза за Крим и колко е верен на лидера на \"Атака\""}
{"url": "http://pik.bg/%D1%88%D0%BE%D0%BA-%D0%B2-%D0%B1%D1%83%D1%80%D0%B3%D0%B0%D1%81-%D0%BC%D0%B0%D0%B9%D0%BA%D0%B0-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0-%D1%83%D0%B6%D0%B0%D1%81%D0%B0-%D0%BA%D0%B0%D0%BA-%D0%BD%D0%B5%D0%BF%D0%BE%D0%B7%D0%BD%D0%B0%D1%82-%D1%81%D0%B5-%D0%BE%D0%BF%D0%B8%D1%82%D0%B0-%D0%B4%D0%B0-%D0%BE%D1%82%D0%B2%D0%BB%D0%B5%D1%87%D0%B5-%D0%B4%D0%B5%D1%86%D0%B0%D1%82%D0%B0-%D0%B9-news747378.html", "text": "Млад мъж се опитал да отвлече две деца в центъра на Бургас в ранния следобед на 1 май. За това алармира майката на едното от тях, която се съгласи да разкаже пред Нова телевизия за шока, който е изживяла. Младата жена пожела анонимност, защото се страхува за себе си и 3-годишното си момченце. В празничния 1 май около 15:00 часа на главната пешеходна улица в центъра на Бургас две деца - на 3 и 8 години, си играят. Родителите им седят в кафене на метри от тях. „Забелязах някакъв мъж с червена риза и с дълга коса, който се приближи до тях и започна да им говори нещо, при което аз изчаках, защото много хора се спират и говорят с децата, което не би било проблем. В следващия момент въпросният мъж клекна, хвана и двамата за ръце и тръгна с тях”, разказа майката. Младата жена, която е бременна в деветия месец, успяла само да извика на съпруга си, че непознат отвежда децата. Разтревоженият баща удря мъжа, направил опит да отведе децата, а жените подават сигнал на телефон 112. Минути по-късно следва арест. „Извършителят е 41-годишен, регистриран е в център за психично здраве. След извършената проверка веднага е докладвано на Бургаска районна прокуратура ,където след постановление на дежурния прокурор лицето е настанено в ЦПЗ-Бургас”, обясниха от полицията в града. Разтревожената майка по-късно в социалната мрежа видяла кадри от тържеството по повод 1 май в центъра на Бургас и познала мъжа, опитал да отведе децата. Това е Любомир - музикант в бургаската филхармония. „Аз съм много изненадан, защото това е един от най-дисциплинираните ни колеги. Действително е много натоварен, но това е един добър професионалист, добър музикант и не знам защо така се е случило. Аз лично съм силно изненадан”, коментира Александър Текелиев, директор на операта в Бургас. Сподели:", "date": "2018.05.03", "title": "ШОК В БУРГАС! Майка разказа за ужаса как непознат се опита да отвлече децата й"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B7%D0%B0%D0%BA%D0%BE%D0%BD%D0%B8%D1%82%D0%B5-%D0%B7%D0%B0-%D0%B4%D0%B0%D0%BD%D1%81-%D0%B8-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%B2%D0%BB%D0%B0%D1%81%D1%82-news747361.html", "text": "След вчерашния неуспешен опит за смяна на зам.-председателя на Народното събрание от ГЕРБ Емил Христов днес депутатите подхващат законите за ДАНС и съдебната власт. Сподели:", "date": "2018.05.03", "title": "ИЗВЪНРЕДНО В ПИК TV! Депутатите променят законите за ДАНС и съдебната власт "}
{"url": "http://pik.bg/%D0%B1%D0%B4%D0%B6-%D1%81%D0%B8-%D0%B2%D1%8A%D1%80%D0%B7%D0%B0-%D0%B3%D0%B0%D1%89%D0%B8%D1%82%D0%B5-%D0%BF%D1%83%D1%81%D0%BD%D0%B0-%D1%81%D0%BF%D0%B8%D1%81%D1%8A%D0%BA-%D1%81-%D0%B8%D0%B7%D1%87%D0%B5%D1%80%D0%BF%D0%B0%D0%BD%D0%B8%D1%82%D0%B5-%D1%81%D0%B5%D0%B4%D1%8F%D1%89%D0%B8-%D0%BC%D0%B5%D1%81%D1%82%D0%B0-%D0%B2%D1%8A%D0%B2-%D0%B2%D0%BB%D0%B0%D0%BA%D0%BE%D0%B2%D0%B5%D1%82%D0%B5-%D0%B7%D0%B0-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%B8%D1%82%D0%B5--news747371.html", "text": "От БДЖ са твърдо решени през трите почивни дни около Гергьовден, да няма претъпкани влакове с правостоящи пътници. От железопътния превозвач си вързаха гащите и пуснаха списък с влаковете, за които запазените места вече са изчерпани: За допълнителното увеличение на съставите на влаковете, пътуващите ще бъдат своевременно информирани, уточняват още от БДЖ. Сподели:", "date": "2018.05.03", "title": "БДЖ си върза гащите! Пусна списък с изчерпаните седящи места във влаковете за предстоящите почивни дни"}
{"url": "http://pik.bg/%D1%88%D0%BE%D0%BA-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%BA%D0%BE%D0%BD-%D0%B7%D0%B0%D1%85%D0%B0%D0%BF%D0%B0-%D0%B7%D0%B0-%D1%88%D0%B8%D1%8F%D1%82%D0%B0-8-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-news747410.html", "text": "8-годишно момченце от Сандански е пострадало, след като било ухапано по гушата от кон, който преди това го изритал в гърдите. Конят е на семейството, което има ферма в санданско село, съобщава Струма БГ. Инцидентът с малчугана станал в следобедните часове на неделния ден, докато семейството било във фермата. Детето си играело край един от конете, който в този момент се хранел. Внезапно животното изритало детето и го ухапало за шията. Писъкът на момчето изкарал акъла на родителите му, които, обезумели от случилото се, транспортирали малкия юнак с отпечатъци по гушата и болки в гърдите към Спешна помощ в курортния град. Детето е прегледано и пренасочено към приемен блок, където веднага са свикани екип специалисти. Направени са скенер и изследвания. За щастие конят бил с пълна уста, когато ухапал детето, и не е успял да му прекъсне някоя артерия. Малкият Сашко се е отървал от зъбите на коня с повърхностна рана, но заради гръдната си травма от ритника на коня е настанен под наблюдение в хирургично отделение на МБАЛ “Югозападна болница” в Сандански. Сподели:", "date": "2018.05.03", "title": "ШОК В САНДАНСКИ! Кон захапа за шията 8-годишно момче"}
{"url": "http://pik.bg/%D1%81%D1%8A%D0%B4-%D0%BD%D0%B0%D0%BB%D0%BE%D0%B6%D0%B8-%D0%B8%D0%BC%D1%83%D1%89%D0%B5%D1%81%D1%82%D0%B2%D0%B5%D0%BD%D0%B0-%D1%81%D0%B0%D0%BD%D0%BA%D1%86%D0%B8%D1%8F-%D0%BE%D1%82-3-000-%D0%BB%D0%B2-%D0%BD%D0%B0-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D0%BF%D0%B5%D1%80%D0%BD%D0%B8%D0%BA-news747310.html", "text": "Имуществена санкция в размер на 3 000 лева е наложена от съда на \"Топлофикация Перник\" заради загинал при токов удар работник, съобщи БНР. Инцидентът е станал на 27 юни миналата година около 04:30 часа сутринта в Промивно-обогатителен възел, стопанисван от \"Мин индъстри\". Загиналият Методи Иванов е изпълнявал длъжността \"работник обогатяване полезни изкопаеми\". При инцидента той се опитал да прибере удължител, но при намотаването му бил поразен от електрически ток. При разследването било установено , че защитната комутационна апаратура не е изключила удължителя от напрежението, което е нарушение на Правилника за безопасност на труда при разработване на находища по открит начин. Съдът е приел, че макар съоръжението, където е станала злополуката, да не е собственост на \"Топлофикация\", дружеството като работодател, носи  отговорност за безопасността на труда на своя работник. Сподели:", "date": "2018.05.03", "title": "Съд наложи имуществена санкция от 3 000 лв. на \"Топлофикация Перник\""}
{"url": "http://pik.bg/%D0%BB%D1%83%D0%B4%D0%B8%D1%82%D0%B5-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%86%D0%B8%D1%82%D0%B5-%D0%B8%D0%BC-%D1%85%D0%BB%D0%BE%D0%BF%D0%B0-%D0%B4%D1%8A%D1%81%D0%BA%D0%B0%D1%82%D0%B0-%D0%BA%D0%B8%D0%BB%D0%BE-%D1%87%D0%B5%D1%80%D0%B5%D1%88%D0%B8-%D0%B7%D0%B0-279-%D0%BB%D0%B2---%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%BB%D0%B8-%D0%B5-news747386.html", "text": "Череши на космически цени на прага на сезона. Може ли килограм да струва 279 лв. и кой е готов да ги плати? Все още по сергиите трудно можем да намерим български череши. Български и гръцки ягоди обаче вече има. Сезонът на черешите обаче започна с цени от 279 лв. за килограм. Или поне за такива космически цени сигнализират потребители в социалните мрежи, информира Нова телевизия. В началото на сезона миналата година килограм череши на едро се предлага на атрактивната цена от 10.80 лв. Ягодите тогава се продават на едро за 5.63 лв./кг. \"Златните череши” от 279 лв. шокират както производителите, така и потребителите. По пазарите обаче не бяха открити от тях. Според производителите най-скъпите плодове в началото на сезона тръгват от Норвегия – на 25 евро за килограм. От Турция сладкият плод достига до борсите до 8-9 евро. Плодове, родно производство, все още са малко по пазарите. Затова често търговците предлагали гръцки ягоди и череши като български на по-високи цени. Ако все пак решим да купуваме, трябва да сме изключително внимателни с цените, тъй като често посочените на етикетите са за половин вместо за килограм, а стотинките са написани с малки цифри. Така първите сладки плодове за сезона могат да ни се сторят още по-солени. Сподели:", "date": "2018.05.03", "title": "ЛУДИТЕ НА ПАЗАРА! На търговците им хлопа дъската! Кило череши за 279 лв. - възможно ли е?!"}
{"url": "http://pik.bg/%D0%BE%D0%B1%D0%BC%D1%8F%D0%BD%D0%B0-%D0%BD%D0%B0-%D0%BE%D0%BF%D0%B8%D1%82-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BE%D1%82%D0%B8%D0%B2%D0%B0-%D0%B2-%D1%81%D1%8A%D1%80%D0%B1%D0%B8%D1%8F-news747372.html", "text": "Омбудсманът Мая Манолова ще посети днес граничният сръбски град Димитровград. Посещението й е по повод тържественото подписване на Споразумение за безвъзмездна финансова помощ, предоставена от Министерството на външните работи на Република България чрез посолството ни в Белград на омбудсмана на Сърбия. Финансовата подкрепа е по проект „Увеличаване на достъпността на омбудсмана до граждани, които живеят във вътрешността на Сърбия“ и е на стойност 35 000 евро, Това съобщиха от пресофиса на омбудсмана. Парите ще бъдат вложени в реализирането на мобилни приемни на сръбския омбудсман Зоран Пашалич, така че на терен да бъдат консултирани и решавани проблемите на гражданите. По официална статистика българското национално малцинство в Република Сърбия наброява 18 000 души. По-късно през деня омбудсманът Мая Манолова ще се срещне с представители на гражданското общество в конферентната зала на Спортно-туристическия център в град Димитровград. Сподели:", "date": "2018.05.03", "title": "Обмяна на опит: Мая Манолова отива в Сърбия"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%80%D0%B5%D0%B2%D0%BD%D0%B8%D0%B2-%D1%81%D0%B5%D0%BB%D1%8F%D0%BD%D0%B8%D0%BD-%D0%B7%D0%B0%D0%BA%D0%BB%D0%B0-%D0%B6%D0%B5%D0%BD%D0%B0-%D1%81%D0%B8-%D0%BD%D0%B0-%D0%BD%D0%B8%D0%B2%D0%B0%D1%82%D0%B0-%D0%B8%D0%B7%D0%B4%D1%8A%D1%85%D0%BD%D0%B0%D0%BB%D0%B0-%D0%B2-%D1%80%D1%8A%D1%86%D0%B5%D1%82%D0%B5-%D0%BD%D0%B0-7-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-news747413.html", "text": "Жестоко убийство е извършено вчера край харманлийското село Браница, съобщава Дарик. 33-годишен мъж намушкал с нож жена си на нива край селото към 11 часа.  Според запознати, жертвата на 27 години от симеоновградското село Тянево и мъжът живеели на семейни начала. Вчера тя работела на нива край селото, когато Живко Костов решил да я посети. Скарали се и той я намушкал 7 пъти с нож. По първоначална информация убийството е извършено от ревност. 33-годишният мъж до момента не е имал криминални прояви. Той се е укривал няколко часа в различни къщи в селото, докато е бил арестуван от полицията. В издирването са били използвани обучени полицейски кучета. Ножът до момента не е намерен. На престъплението има двама свидетели. Единият от тях е 7-годишното дете на Бояна. Жената издъхнала в ръцете на сина си. Именно малчуганът е направил опит да спре Живко, но безуспешно. Минути след убийството Живко и детето тръгнали към дома си. Там Живко върху окървавените дрехи облякъл други и тръгнал да се укрива. Сподели:", "date": "2018.05.03", "title": "БРУТАЛНО УБИЙСТВО! Ревнив селянин закла жена си на нивата, издъхнала в ръцете на 7-годишното им дете"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%82%D0%B8%D1%86%D0%B0-%D1%81%D0%B2%D0%B0%D0%BB%D0%B8-%D1%80%D1%83%D1%81%D0%BA%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D0%B2-%D1%81%D0%B8%D1%80%D0%B8%D1%8F-%D0%BF%D0%B8%D0%BB%D0%BE%D1%82%D0%B8%D1%82%D0%B5-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D1%81%D0%BD%D0%B8%D0%BC%D0%BA%D0%B8-news747442.html", "text": "Руски военен изтребител се е разбил край бреговете на сирийския средиземноморски град Латакия, при което двамата пилоти са загинали, съобщиха от руското военно министерство. Уточнява се, че днес сутринта руски Су-30СМ е паднал в Средиземно море след като излетял от руската военновъздушна база Хмеймим, която се намира в Латакия. Пилотите \"се бориха да овладеят самолета до последната минута\", допълват от руското военно ведомство, предава \"Нюз.бг\". По предварителни данни катастрофата може да била причинена от птица, ударила си в двигателя, посочиха руските военни и увериха, че самолетът не е бил обстрелван. Русия е един от основните съюзници на сирийския президент Башар Асад и има две бази в крайбрежни райони в Сирия. Сподели:", "date": "2018.05.03", "title": "ИЗВЪНРЕДНО! Птица свали руски изтребител в Сирия, пилотите загинаха (СНИМКИ)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B3%D0%BE%D1%82%D0%B2%D1%8F%D1%82-%D0%B3%D0%BE%D0%BB%D0%B5%D0%BC%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news747375.html", "text": "Компанията обещава, че новото приложение ще работи по-бързо. Фейсбук ще направи и първи плахи крачки за въвеждане на функционалност за превод в Messenger, като се започне с англо-испанските разговори от територията на САЩ.Още една от новите функции е и добавянето на видеочат в Instagram. Приложението е най-популярните сред тийнейджърите, които го предпочитат пред Фейсбук. Междувременно Facebook подобри защитата на личните данни на всички потребители, за да се съобрази с новите европейски правила. Всеки потребител ще трябва да реши дали да разреши опцията за лицево разпознаване, както и дали да използва личните му данни, за да предлага на всеки потребител персонализирани реклами. Основателят и изпълнителен директор на Фейсбук Марк Зукърбър обяви, че ще добави към социалната платформа и функция за запознанства. По време на годишната конференция за разработчици на компанията F8 Зукърбърк обясни, че това нововъведение не е с цел улесняване на еднократните срещи, а за да се помогне изграждането на дълготрайни връзки чрез мрежата. Потребителите ще могат да си направят профил, който ще бъде видим само за хора извън тяхната приятелска листа, които също са решили да използват новата опция. Според Марк Зукърбърг повече от 200 млн. потребители са необвързани. Редизайн на Messenger Множеството нови функции в Messenger направиха ползването му дразнещо и понякога твърде сложно - дотолкова, че редица потребители избраха да ползват Messenger Lite. Затова Facebook се опитва да промени тенденцията, като обяви пълен редизайн на приложението. Ще бъдат намалени бутоните в основната страница, както и в чатовете, но това не означава, че ще трябва да се разделим с функции. Сподели:", "date": "2018.05.03", "title": "ВАЖНО! Готвят големи промени във Фейсбук"}
{"url": "http://pik.bg/%D0%B2%D0%BB%D0%B0%D1%81%D1%82-%D0%B8-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8-%D0%B3%D1%8A%D0%BC%D0%B6%D0%B0%D1%82-%D0%BE%D1%82-%D0%B4%D1%83%D1%88%D0%B5%D0%B2%D0%BD%D0%BE-%D1%80%D0%B0%D0%B7%D1%81%D1%82%D1%80%D0%BE%D0%B5%D0%BD%D0%B8-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BD%D0%B0-%D1%81%D0%BB%D0%BE%D0%B2%D0%BE%D1%82%D0%BE-%D0%BF%D0%BE%D0%B4%D0%BB%D1%83%D0%B4%D0%B8-%D1%81%D1%83%D0%BC%D0%B0-%D0%BF%D0%BE%D0%BB%D0%B8%D1%82%D0%B8%D1%86%D0%B8-news747408.html", "text": "Свободата на словото у нас претъпка всички институции, включително и училищата с хора с тежки душевни разстройства. В момента ни управляват и учат децата ни хора, които сами твърдят, че не са на себе си, че са измъчени, изтормозени, разсеяни и не са в състояние да си вършат работата заради вътрешни терзания, в които са ги вкарали медиите. Това сочи беглата статистика в последно време, която си струва да бъде спомената в дена на свободата на словото, когато Европейският парламент ще гласува строги мерки за изсветляването на собствеността на медиите и тяхното финансиране заради влошената медийна среда по целия свят. Понеже в ЕС не са наясно защо тя е толкова влошена в България, че грантовата организацийка \"Репортери без граници\", която изследва само вестниците, я класира чак на 111 място. У нас медийната среда обаче е толкова влошена не заради медийното законодателство, а заради Наказателния кодекс. Според членовете в него всеки властимащ, който се почувства засегнат от някоя медия, може да заведе дело за колкото си иска пари, тъй като въпросната медия го е докарала до съща лудост, както подробно обяснява в жалбите си, и да доказва това в съда чрез твърденията на близки, роднини и разни други кошеревски свидетели, а не чрез медицински експертизи. И съдът всеотдайно да осъжда журналистите, явно съгласен, че са подлудили съответния ищец. Точно на този принцип в момента един душевно нездрав човек - Емил Джасим, обяснил, че Левски е лайно и други простотии по исторически теми, обучава учениците от елитната класическа гимназия в София. След като съдийката Хазърбасанова прецени, че ПИК, която цитира тези твърдения, е разстроила Джасим и сега той не е наред, заради което медията трябва да му плати 3000 лева. Т.е. душевно нездрав човек учи деца (ВИЖТЕ В ОЩЕ ПО ТЕМАТА). Двама други душевно нездрави според собствените им твърдения управляват БСП. Корнелия Нинова и Кирил Добрев оценяват душевното си разтройство, което направо ги е извадило от релси, на общо 220 000 лева, които искат от левия журналист Румен Петков. Което не пречи на Нинова да е депутат, ежедевно да чете декларации от парламентарната трибуна, да свиква митинги и протести и да призовава към бунтове и стихии. Което означава, че това може да е плод не на политическите й убеждения, а на душевното й състояние. Друга душевно нездрава нейна колежка при това и бивша журналистка - Елена Йончева, също не е на себе си и съди за разстройството си премиера Бойко Борисов, който да го възмезди с 20 000 лева. Но в същото време продължава да седи в парламента и да гласува закони,  макар сама да твърди в жалбата си, че не е съвсем адекватна. Тежко душевно разстроена личност има дори в надзорния орган на медиите - СЕМ. Там тотално разтърсената, депресирана и каква ли още не Бетина Жотева съди журналиста Александър Симов, че я атакувал заради това, че заплашва публично журналист и това направо я съсипало отвсякъде. Но макар и с разбита душевност, тя продължава да заема отговорната си длъжност и да гласува решения на органа. Вече втора година друг дълбоко разстроен човек управлява дори държава. Това е Томислав Дончев. Съдът прие твърденията му, че е много зле вследствие на два въпроса, зададени от журналист на трети човек и осъди журналиста. Дончев доказа правотата си чрез свидетелствата на жената, с която съжителства, и чрез шефката на кабинета си. Но нездравият душевно вицепремиер  продължи да управлява държавата в това тежко състояние и думите и поведението му по време на прессконференцията на трима министри на 1 май нескрито подсказват, че май още не е излязъл от това състояние. Т.е. Томислав Дончев е осъдил журналиста справедливо, защото е душевно нездрав. Но дали е справедливо душевно нездрави хора да управляват държава? И дали точно тези членове в Наказателния кодекс, които дават възможност за налагане на цензура и автоцензура чрез съдебни процедури и политически ангажирани съдии като Хазърбасанова и Богдана Желявска в случая с Дончев не са истинската причина България да е на 111 място в класацията на \"Репортери без граници\"? Така че, пишейки новите правила за освобождаване на свободното слово европарламентът трябва да има предвид, че формите на натиск върху нея се упражняват чрез съдебни дела от страна на политици срещу журналисти. И да поискат и такива проомени в законодателството. Защото иначе излиза, че държавата се управлява или от душевно болни, или от измамници, тъй като, ако съдът отхвърли жалбите им, това означава, че те лъжат. Ако пък ги намери за справедливи, като осъди журналистите, значи съответните хора са болнии и не могат да  изпълняват служебните си задължения. Всичко това обаче трябва да се доказва по медицински път, а докато траят делата, съответната личност да има добрината да се оттегли от заемания пост поради временна нетрудоспособност. И ако реши пак да го заеме, да мине през още един психиатричен преглед, за да докаже, че вече е здрав. Ако тези промени не бъъдат въведени в българското законодателство, европейското може да си пише колкото си иска нова правила, но у нас нищо няма да помръдне от сегашното положение. Всъщност вресливите протестъри, по чиито доноси бутиковата грандовска организация \"Репортери без граници\" пише докладите си, сами се натресоха. Европарламентът възнамерява да забрани на осъдени да притежават медии. А техните собственици в лицето на Иво Прокопиев и Огнян Донев са клиенти на съда за доста сериозни престъпления като ощетяване на държавния интерес и укриване на данъци. Както се казва, каквото си направиш сам, никой не може да ти го направи. Затова е редно и потърпевшите журналисти от самозабравилите се душевно разстроени политици да вземат мерки срещу това нашествие на луди хора във властта, училищата и на обществени длъжности. Сподели:", "date": "2018.05.03", "title": "Власт и институции гъмжат от душевно разстроени! Свободата на словото подлуди сума политици и общественици"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%B7%D0%B0-%D0%B8%D0%B7%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B8-%D0%BE%D1%82-%D0%BD%D0%B0%D1%82%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news747455.html", "text": "Цветан Цветанов с коментар за искането на Марешки за излизането от НАТО. \"Тази тема никога не е чувата като позиция от страна на \"Воля\". Когато г-н Марешки е в България ще имам възможност, като заместник-председател на парламента и с неговия председател на парламентарната група, ще поговорим за тези неща, защото трябва да бъдем категорични и много ясни - България няма как да започне каквато и да е процедура за излизането от НАТО\", заяви председателят на парламентарната група на ГЕРБ. \"НАТО е част от националната сигурност и гарантиране на всичко това, което бихме могли да се защитим. Подобни анонси мисля, че могат да доведат само до спекулации и внушения, когато бъдат направени в публичното пространство\", допълни още той. \"Мога да кажа, че ни предстоят много интересни европейски избори. Те ще бъдат много ясен лакмус за обществените нагласи. Убеден съм, че преобладаващите ще бъдат за Европа\", каза Цветанов. \"В момента в НАТО България и европейските държави не изпълняват изискванията за 2% от БВП. Ако някой може да гарантира териториалната цялост на България, това е само НАТО\", заяви още той. Сподели:", "date": "2018.05.03", "title": "ИЗВЪНРЕДНО В ПИК TV! Цветан Цветанов отговори на Марешки за излизането ни от НАТО (ОБНОВЕНА)"}
{"url": "http://pik.bg/%D1%88%D0%B0%D1%88-%D1%81%D0%BB%D0%B0%D0%B2%D1%87%D0%BE-%D0%B2%D0%B5%D0%BB%D0%BA%D0%BE%D0%B2-%D0%B8%D1%81%D0%BA%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B8%D0%B7%D0%BB%D0%B8%D0%B7%D0%B0%D0%BD%D0%B5-%D0%BD%D0%B0-%D0%BD%D0%B0%D1%82%D0%BE-%D0%BE%D1%82-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-news747446.html", "text": "Депутатът от БСП Славчо Велков поиска референдум за излизането на НАТО от Цветан Цветанов. Това стана в кулоарите на парламента по повод на поискания коментар от лидера на БСП Корнелия Нинова за призивите на лидера на \"Воля\" Веселин Марешки да бъде направен референдум за излизането на България от НАТО. Нинова отказа да коментира думи на Марешки, но Славчо Велков очевидно не бе разбрал кой какво е поискал и поиска да се проведе референдум за излизането на НАТО от на шефа на ПГ на ГЕРБ Цветан Цветанов. Сподели:", "date": "2018.05.03", "title": "ШАШ! Славчо Велков иска референдум за излизане на НАТО от главата на Цветан Цветанов"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B4%D0%BF%D1%81-%D0%BE%D0%BC%D0%BE%D1%82%D0%B0-%D0%BA%D0%BE%D0%BD%D1%86%D0%B8%D1%82%D0%B5---%D0%BF%D0%B8%D1%82%D0%B0%D1%82-%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D0%B7%D0%B0-%D0%BD%D0%B0%D1%82%D0%BE-%D1%82%D0%BE%D0%B9-%D1%81%D0%B8-%D0%B7%D0%BD%D0%B0%D0%B5-%D0%B7%D0%B0-%D0%B3%D0%B5%D1%80%D0%B1-news747459.html", "text": "Председателят на ДПС Мусатафа Карадайъ тотално омота конците в парламента днес. Той беше запитан от журналисти как ще коментира изказаното по-рано днес мнение от заместник-председателя на Народното събрание и лидер на \"Воля\" Веселин Марешки. Аптекарският и бензинджийски бос поиска референдум за излизането на България от НАТО. Вместо отговор на зададения ясно въпрос, Мустафа Карадайъ започна да говори за ГЕРБ: \"Ярка демонстрация на популизъм. Това е ГЕРБ – едните им партньори искат да излязат от Европейския съюз, другите им партньори от НАТО. Ние затова заявихме, че се случват опасни неща за страната\". \"Това е много опасно. ГЕРБ не променят, а подменят, те въвеждат двойните стандарти. Тези дни в съседните ни държави призоваваха да не се подвеждат по популисти и националисти. Това е им е ценностната система и коалиционната политика\", допълни още той. Сподели:", "date": "2018.05.03", "title": "ПЪРВО В ПИК TV! ДПС омота конците - питат Карадайъ за НАТО, той си знае за ГЕРБ"}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%BF%D1%8A%D0%BB%D0%BD%D0%B8-%D0%B1%D0%B5%D0%B7%D1%83%D0%BC%D0%B8%D1%8F-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D1%81-%D0%BD%D0%BE%D0%B2%D0%B8%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%B0-news747383.html", "text": "Пълни безумия ни очакват, ако бъдат приети новите правила за движение по пътищата. \"Всичко, което се случва в нашата система за пътна безопасност, е възможност да загинем по пътищата\", каза пред Нова телевизия бившият шеф на КАТ Богдан Милчев. \"Проблемите на пътя вече са заплаха за нашата национална сигурност! Призовавам премиера и президента да вземат мерки\", апелира Милчев. \"В Института за пътна безопасност постъпиха 75 страници възражения за трите закона, които вчера ги предадохме в парламента. Пример затова са пешеходните пътеки. Те биват маркирани или немаркирани. Нека да отговорят как ще разберем къде започва и свръшва пътеката, като е махнато изречението, че пешеходна пътека е продължението на тротоарите\", шокира той. Велосипедистите също скочиха на новите правила: \"Велосипедистът трябва да е с каска и жилетка винаги, навсякъде. Тези аксесоари са полезни, но няма държава с такова изискване те да се ползват като униформа. Забранено е на велосипедиста да кара изправен\". И хората с увреждания, които шофират, също се оплакаха: \"Ние сме невидими за тях. Никой не ни е търсил и включил в обсъжданията. Сега например лекарска комисия решава дали можеш да шофираш, не ходиш на полигон\", каза Павел Савов, който е председател на Българската асоциация за рекреация, интеграция и спорт - БАРИС. \"Сигурен съм, че тези законопроекти няма да минат. Те са опасни за живота\", завърши Богдан Милчев. Сподели:", "date": "2018.05.03", "title": "КАКВО СЕ СЛУЧВА?! Пълни безумия по пътищата с новите правила "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%B0-%D0%B1%D1%83%D1%80%D1%8F-%D1%82%D1%80%D0%B5%D1%89%D0%B8-%D0%BD%D0%B0%D0%B4-%D1%81%D0%BE%D1%84%D0%B8%D1%8F---%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%86%D0%B8-%D0%B8-%D0%B4%D1%8A%D0%B6%D0%B4-%D0%BD%D0%B0%D0%BF%D1%83%D0%BA-%D0%BD%D0%B0-%D1%81%D0%B8%D0%BD%D0%BE%D0%BF%D1%82%D0%B8%D1%86%D0%B8%D1%82%D0%B5-news747494.html", "text": "Страховита буря се извива над София, видя ПИК. Светкавици и гръмотевици подплашиха столичани в последните минути и от небето сякаш всеки миг ще се изсипе голям потоп. Слънцето за минути отстъпи на облаците напук на прогнозите на синоптиците за хубаво време днес. Припомняме, че те предвидиха предимно слънчево време с временни увеличения на облачността над Западна България, но не прогнозираха дъжд над столицата. Като обаче съобщиха, че само на отделни места, след обяд в планинските райони ще превали и прегърми. Ето, че това се случва не къде да е, а в София и предизвика за нула време задръствания. Сподели:", "date": "2018.05.03", "title": "ПЪРВО В ПИК! Страховита буря трещи над София - светкавици и дъжд напук на синоптиците"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B0%D0%BC%D0%BE%D0%BB%D0%B5%D1%82-%D0%BB%D0%B5%D1%82%D1%8F%D1%89-%D0%BE%D1%82-%D0%BC%D0%BE%D1%81%D0%BA%D0%B2%D0%B0-%D0%B7%D0%B0-%D0%B2%D0%B0%D1%80%D0%BD%D0%B0-%D0%BA%D0%B0%D1%86%D0%BD%D0%B0-%D0%B0%D0%B2%D0%B0%D1%80%D0%B8%D0%B9%D0%BD%D0%BE-news747496.html", "text": "Самолет на авиокомпанията S7, извършващ полет от Москва за Варна, извърши извънредно кацане в Краснодар заради влошеното състояние на пътник. Това съобщава ТАСС, позовавайки се на представител на международното летище в Краснодар. Според агенцията, на пътника е била оказана медицинска помощ, а в 13,13 ч. местно време самолетът е излетял към дестинация Варна. Сподели:", "date": "2018.05.03", "title": "ИЗВЪНРЕДНО! Самолет, летящ от Москва за Варна, кацна аварийно "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%B8%D1%80%D0%B8%D0%BB-%D0%B0%D0%BD%D0%B0%D0%BD%D0%B8%D0%B5%D0%B2-%D0%BD%D0%B0-%D0%BA%D0%B8%D0%BB%D0%B8%D0%BC%D1%87%D0%B5%D1%82%D0%BE-%D0%BF%D1%80%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F---%D0%B3%D0%BB%D0%B5%D0%B4%D0%B0-news747451.html", "text": "Здравният министър Кирил Ананиев отговоря на депутатски въпроси в здравната комисия. Сподели:", "date": "2018.05.03", "title": "ИЗВЪНРЕДНО В ПИК TV! Кирил Ананиев на килимчето при депутатите от здравната комисия - гледайте НА ЖИВО!"}
{"url": "http://pik.bg/%D1%82%D0%B8%D1%80%D0%BE%D0%B2%D0%B5-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%85%D0%B0-%D0%B8-%D0%B7%D0%B0%D1%82%D0%B0%D0%BF%D0%B8%D1%85%D0%B0-%D0%B5-79-%D0%BC%D0%B5%D0%B6%D0%B4%D1%83-%D0%BC%D0%BE%D0%BD%D1%82%D0%B0%D0%BD%D0%B0-%D0%B8-%D0%B2%D0%B8%D0%B4%D0%B8%D0%BD-news747493.html", "text": "Турски тир е аварирал на международен път Е-79 между Монтана и Видин, съобщиха от пресцентъра на МВР. Движението е било ограничено, докато огромната машина бъде изтеглена от пътното платно. Инцидентът е станал към 15.30 часа вчера в землището на село Бела. Влекач „МАН”, управляван от 40-годишен турски гражданин, предприел изпреварване на телескопичен товарач „Бобкат”, шофиран от 30-годишен жител на Димово. В този момент машината завила наляво за навлизане в отбивка за друг път и двете возила се сблъскали. Причинени били значителни материални щети на превозните средства. Водачите им са тествани с дрегер, пробите не отчели наличие на алкохол. „Движението на всички автомобили по трасето Видин – Монтана временно се пренасочва по обходен маршрут днес, съобщиха от пресцентъра на АПИ. Шофьорите могат да преминават от Дунав мост 2 – път І-1 /Е 79/ до п.к. Дунавци – път ІІ-11 до с. Добри дол – път ІІІ-112 (с. Добри дол – с. Тополовец) – път ІІІ-114 (с. Тополовец – с. Ружинци) – път І-1 /Е 79/ (с. Ружинци – гр. Монтана) и обратно. Сподели:", "date": "2018.05.03", "title": "Тирове се сблъскаха и затапиха Е-79 между Монтана и Видин"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BD%D0%B5-%D1%81%D0%B5-%D0%B1%D1%8A%D1%80%D0%BA%D0%B0%D0%BC%D0%B5-%D0%B2%D1%8A%D0%B2-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B5%D1%81-news747434.html", "text": "Ние не се намесваме във вътрешните работи на страните-членки на Европейския съюз, каза руският външен министър Сергей Лавров предаде РИА Новости. Първият дипломат даде интервю пред италианското списание \"Панорама\". В отговор на въпрос дали на последните парламентарни избори в апенинската държава е имало вълна от популизъм той каза: Ние не се намесваме във вътрешните работи на нито една страна и ние нямаме предпочитания коя политическа партия, коалиция или кой човек ще спечели един или друг вот. Това важи за всички държави по света, независимо дали в Европейския съюз, или не. \"Ние имаме интерес европейските страни да решават бързо проблемите си\", каза още Лавров. Той също изрази готовността на страната си да сътрудничи с всички държави по света за решаването на глобалните проблеми и предизвикателства. Изборите за италиански парламент се проведоха на 5 март. Резултатите от вота отстраниха управлявалата няколко години лява Демократическа партия на бившия премиер Матео Ренци. Гласоподавателите отдадоха предпочитанията си на популисткото движение \"Пет звезди\", което получи около 30% от гласовете. Коалицията от десноцентристките сили \"Напред, Италия\"! на Силвио Берлускони, \"Лига\" и \"Италиански братя\", създадена след вота, има 37% от местата в парламента и не може да състави правителство, припомня РИА Новости. Сподели:", "date": "2018.05.03", "title": "Лавров: Не се бъркаме във вътрешните работа на страните от ЕС"}
{"url": "http://pik.bg/%D0%BB%D0%B5%D0%BA%D0%B0%D1%80%D1%81%D0%BA%D0%B8-%D0%B7%D0%B0%D0%B3%D0%BE%D0%B2%D0%BE%D1%80-%D0%BC%D0%B5%D0%B4%D0%B8%D0%BA-%D0%BF%D0%BE%D0%BC%D0%B5%D1%82%D0%B5-%D0%BA%D0%B0%D1%81%D0%BA%D0%B0%D0%B4%D1%8C%D0%BE%D1%80-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BA%D0%BE%D0%BB%D0%B5%D0%B3%D0%B8%D1%82%D0%B5-%D0%B9-%D0%BE%D0%BF%D0%B8%D1%82%D0%B2%D0%B0%D1%82-%D0%B4%D0%B0-%D0%BF%D1%80%D0%B8%D0%BA%D1%80%D0%B8%D1%8F%D1%82-%D1%81%D0%BB%D1%83%D1%87%D0%B0%D1%8F-news747397.html", "text": "Съмнения за лекарски заговор срещу пострадал в катастрофа мъж. На 24 април мотористът Петър Дойчев е блъснат от лек автомобил, управляван от лекар. След седмица лечение във варненската болница \"Света Анна\", пострадалият е изписан. В експертизата му се посочва, че има само рана на крака, без счупвания. Близките на моториста обаче се съмняват, че лекарската гилдия в морската ни столица се опитва да прикрие случая, разказва \"България Он еър\". Дойчев най-неочаквано бива ударен от колата на д-р Галена Кисьова, която е в насрещното, въпреки забранителната маркировка. Спасява го инстинктът му на каскадьор. След 3-часова операция Петър е стабилизиран, а десният му крак спасен, но близките се съмняват в работата на докторите от болницата, защото положението на 42-годишния каскадьор продължава да се влошава. И Петър, и лекарският екип са категорични, че той е жив благодарение на отличната си екипировка. Сподели:", "date": "2018.05.03", "title": "Лекарски заговор!? Медик помете каскадьор във Варна, колегите й опитват да прикрият случая"}
{"url": "http://pik.bg/%D0%B7%D0%B0-10-%D1%82%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D1%89%D0%B5-%D0%B1%D1%8A%D0%B4%D0%B0%D1%82-%D0%B2%D1%80%D1%8A%D1%87%D0%B5%D0%BD%D0%B8-%D0%BD%D0%B0%D0%B9-%D0%BF%D1%80%D0%B5%D1%81%D1%82%D0%B8%D0%B6%D0%BD%D0%B8%D1%82%D0%B5-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%B0%D1%82%D0%B5%D0%BB%D0%BD%D0%B8-%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%BE%D0%BE%D1%81%D0%B8%D0%B3%D1%83%D1%80-news747457.html", "text": "За десета поредна година организират връчването на престижните годишни награди и ще отличат най-добрите компании в сферата на застраховането и пенсионното осигуряване у нас. Наградите, които станаха известни като застрахователните „Оскари”, ще бъдат връчени на официална церемония на . Тазгодишното издание на конкурса, който се превърна в едно от най-значимите събития за финансовия и застрахователния сектор, е по-специално, защото празнува своя . По този повод организаторите са подготвили и което разказва цялата история на наградите и представя всички, получили признания през годините. Тази година , като , в лицето на представители на организаторите, по предварително определени обективни публични критерии. Застраховател на годината – Общо застраховане; Застраховател на годината – Животозастраховане; Най-динамично развиващо се застрахователно дружество; Пенсионноосигурително дружество на годината “Допълнително задължително пенсионно осигуряване”; Пенсионноосигурително дружество на годината “Допълнително доброволно пенсионно осигуряване”; Най-динамично развиващо се пенсионноосигурително дружество; Застрахователен брокер на годината - Общо застраховане; Застрахователен брокер на годината - Животозастраховане; Застрахователен брокер на годината - Най-динамично развиващо се дружество. “За цялостен принос в развитието на българското застраховане“ и „За цялостен принос в развитието на осигурителните системи в България“ на утвърдени професионалисти и мениджъри, лидери в своя сектор. Очаква се на тазгодшната церемония по връчване на наградите да . Събитието по традиция се посещава от застрахователния и финансовия елит на България, ръководители на държавните институции и регулаторните органи, на академичните среди и бизнеса. Сред чуждестранните гости се очаква да присъстват представители на Eвропейската комисия, Европейския орган за застраховане и професионално пенсионно осигуряване (ЕIOPA), Европейската актюерска асоциация, Европейска асоциация за управление на фондове и активи (EFAMA), Организацията за икономическо сътрудничество и развитие, представители на европейските академични среди и др. Медийни партньори на събитието са: Investor.bg, Bloomberg TV Bulgariа, Bulgaria ON AIR. Сподели:", "date": "2018.05.03", "title": "За 10-та поредна година ще бъдат връчени най-престижните застрахователни и пенсионноосигурителни отличия"}
{"url": "http://pik.bg/%D1%81%D1%8A%D0%B4%D1%8A%D1%82-%D1%80%D0%B5%D1%88%D0%B8-%D0%B1%D0%BE%D0%BC%D0%B1%D0%B0%D0%B4%D0%B6%D0%B8%D1%8F%D1%82%D0%B0-%D0%B9%D0%BE%D1%80%D0%B4%D0%B0%D0%BD-%D0%BE%D0%BA%D1%8A%D1%80%D0%B2%D0%B0%D0%B2%D0%B8%D0%BB-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD%D0%B0-%D0%BE%D1%81%D1%82%D0%B0%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0-news747449.html", "text": "Съдът остави в ареста 25-годишния Йордан Исаев, който хвърли бомбичка по време на вечното дерби между \"Левски\" и ЦСКА и рани двама служители на реда. Мотивите на съда са, че е извършил престъпление с висока обществена опасност, бил е маскиран и може да извърши друго подобно престъпление. Пред журналисти Исаев отрече да е направил сам бомбичката и отново се извини на пострадалата полицайка. Още не е ясно обаче как 25-годишният мъж се е сдобил със самоделното устройство. Пред полицаите той каза, че му е дадено от непознат за него човек, предава Нова телевизия. Веднага след инцидента бяха задържани 40 души. Обвиняемият не беше сред тях. До него от полицията стигнаха, след като видяха записите от видеокамерите на стадиона и разпитаха свидетели. След като 25-годишният мъж се предаде и призна вината си, бяха разитани и близките му. За задържания се знае, че по време на мача е бил с маска. Сподели:", "date": "2018.05.03", "title": "СЪДЪТ РЕШИ! Бомбаджията Йордан, окървавил полицайка на стадиона, остава в ареста"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B8%D0%B6%D1%82%D0%B5-%D1%81%D0%BD%D0%B8%D0%BC%D0%BA%D0%B8-%D0%BE%D1%82-%D0%BE%D0%B3%D0%BD%D0%B5%D0%BD%D0%B8%D1%8F-%D0%B0%D0%B4-%D0%B2-%D0%B1%D1%83%D1%80%D0%B3%D0%B0%D1%81-news747447.html", "text": "Малка вила, обитавана от възрастно семейство, е изгорялата постройка в бургаския жк \"Меден рудник\", предава Флагман.бг. Пожарът пламна около 02:00 ч. тази сутрин, когато силни гърмежи събудиха хората. За щастие по това време в имота е нямало никой. Собствениците ползвали вилата основно през почивните дни, а през другото време пребивавали в апартамента си в жк \"Меден рудник\", казаха за Флагман.бг съседи на семейството. Сподели:", "date": "2018.05.03", "title": "ЕКСКЛУЗИВНО! Вижте СНИМКИ от огнения ад в Бургас!"}
{"url": "http://pik.bg/%D1%85%D0%B8%D0%BB%D0%B4%D0%B0-%D0%BA%D0%B0%D0%B7%D0%B0%D1%81%D1%8F%D0%BD-%D1%81%D0%B5-%D0%BC%D1%80%D1%8A%D1%89%D0%B8-%D0%BD%D0%B0-%D1%81%D0%B2%D0%B0%D1%82%D0%B1%D0%B0-%D1%81-%D0%B3%D0%B0%D0%B4%D0%B6%D0%B5%D1%82%D0%BE-%D0%B9-%D0%BF%D0%BB%D0%B0%D0%BC%D0%B5%D0%BD-news747393.html", "text": "Хилда Казасян не иска да чуе за сватба. Дъщярата на Вили Казасян вече има една зад гърба си - с покойния вече актьор Чочо Попйорданов. В момента Хилда, която журира \"Като две капки вода\", е в щастлива и хармонична връзка с мъжа, с когота е от пет години - Пламен. Макар двамата да са сгодени, Казасян не драпа да се види повторно с бяла рокля. \"Единствената причина, поради която бихме вдигнали сватба, е да направим купон за приятелите ни. Иначе не виждам потребност. И аз, и той сме се женили и имаме приказни деца\", заяви Хилда пред \"Лов Стайл\". Сподели:", "date": "2018.05.03", "title": "Хилда Казасян се мръщи на сватба с гаджето й Пламен"}
{"url": "http://pik.bg/%D1%82%D0%B5%D0%BE%D0%B4%D0%BE%D1%80%D0%B0-%D0%BC%D0%B0%D0%B4%D0%B6%D0%B0%D1%80%D0%BE%D0%B2%D0%B0-%D0%BB%D0%B5%D1%82%D0%B8-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%BD%D0%B0-8-%D0%BC%D0%B0%D0%B9-news747409.html", "text": "Полетът на онкоболната Теодора за Истанбул е насрочен за 8 май. Това съобщи съпругът й Александър Русанов във Фейсбук, където благодари на външното ни министерство за оказаното съдействие за организиране на медицинския полет от Бразилия. Все още няма яснота как ще се извърши трансферът от Турция до София и дали Теодора ще бъде в състояние да пътува с линейка. Вицепремиерът Красимир Каракачанов потвърди вчера, че Министерството на отбраната има готовност да изпрати самолет до Турция. Към момента събраните средства по дарителската сметка на Теодора са 90 хиляди лева, които ще бъдат достатъчни за покриване на транспортните разходи. Здравословното състояние на 32-годишната жена рязко се влоши след търсене на алтернативно лечение при медиуми в Бразилия. Междувременно Министерството на здравеопазването започна проверка на дейността на лечителката Кармен Лазарова, организирала груповото лечебно посещение в Бразилия. Сподели:", "date": "2018.05.03", "title": "Теодора Маджарова лети за Истанбул на 8 май"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BE%D0%BB%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BF%D0%BE-%D1%82%D0%B0%D0%B2%D0%B0%D0%BD-%D0%BD%D0%B0-%D0%B5-79-%D0%BA%D1%80%D0%B0%D0%B9-%D0%B2%D0%B8%D0%B4%D0%B8%D0%BD-%D1%81%D0%BD%D0%B8%D0%BC%D0%BA%D0%B0-news747506.html", "text": "Сподели:", "date": "2018.05.03", "title": "ОТ ПОСЛЕДНИТЕ МИНУТИ! Кола се обърна по таван на Е-79 край Видин! (СНИМКА) "}
{"url": "http://pik.bg/%D0%B2%D0%BC%D1%80%D0%BE-%D0%B8-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B1%D0%B0%D1%80%D0%B5%D0%BA%D0%BE%D0%B2-%D1%81%D1%82%D0%B0%D0%B2%D0%B0%D1%82-%D0%BF%D1%8A%D1%80%D0%B2%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%87%D0%BB%D0%B5%D0%BD%D0%BA%D0%B8-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8-news747503.html", "text": "ВМРО и \"Презареди България\" на евродепутата Николай Барков стават първите български партии, които от днес членуват в Алианса на консерваторите и реформистите м Европа. Досега Николай Бареков и Ангел Джамбазки от ВМРО принадлежаха в лично качество към групата на консерваторите в Европарламента. Новината беше потвърдена от Ричърд Милсом - Главен изпълнителен директор на Алианса на консерваторите и реформистите в Европа. \"Ще бъдем приети за членове на Консервативния Алианс в Европа! Голям успех за България и за моя екип, поздравление за моя колега господин Джамбазки! За първи път България има своите консервативни партии, признати в Европа! Край на спекулациите на псевдо десните либерални и националистически формации, че имат нещо общо с консерватизма. Край на лъжите от жълтопаветниците соросоиди и платените им протестъри\". Такъв коментар направи Бареков минути след като новината беше потвърдена и припомни, че случващото се е плод на усърдна „четири годишна къртовска работа” за него и екипа му. „Никога не предадох своите избиратели и Европа ни призна. Бъдете горди с нашия успех. Една година преди европейските избори стартираме нашия поход за възраждането на България с ценностите на консерватизма”, заяви евродепутатът и определи признанието от Европа като реабилитация за всички хули и обиди, които той и партията му са понесли в България от статуквото. Сред членовете на Алианса са Британската консервативна партия, полската партия “Право и справедливост”, асоциирани членове и сестрински партии пък са Републиканската партия на САЩ и Австралийската консервативна партия. Официалното приемане на “Презареди България” (ББЦ) и на ВМРО в АКРЕ ще бъде на 8 юни в Баку, Азербайджан. Сподели:", "date": "2018.05.03", "title": "ВМРО и партията на Бареков стават първите български членки на европейските консерватори"}
{"url": "http://pik.bg/%D0%BA%D0%BE%D0%B1%D0%B8%D0%BB%D0%BA%D0%B8%D0%BD%D0%B0-%D0%BE%D1%82%D0%BA%D1%80%D0%B8-%D1%82%D0%BE%D0%BF%D0%BB%D0%B0%D1%82%D0%B0-%D0%B2%D0%BE%D0%B4%D0%B0-%D0%BD%D0%B0%D0%B7%D0%BE%D0%B2%D0%B0-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D0%BC%D1%8A%D0%B6%D0%B5%D1%82%D0%B5-%D0%B4%D0%B0-%D0%B8%D0%B7%D1%87%D0%B5%D0%B7%D0%B2%D0%B0%D1%82-%D1%81%D0%BB%D0%B5%D0%B4-%D0%BF%D1%8A%D1%80%D0%B2%D0%B8%D1%8F-%D1%81%D0%B5%D0%BA%D1%81-news747404.html", "text": "Някои жени са имали следната ситуация: среща с красив и очарователен мъж, невероятен секс и след това мълчание. На какво се дължи това и защо мъжете изчезват след секс? Отговор на тези въпроси да сексологът Наталия Кобилкина: Мъжете са ловци и обичат да покоряват, да бъдат предизвиквани. И ако една жена още от първата нощ разкрие всичките си тайни, то мъжът ще търси предизвикателства на друго място. Друга причина мъжът да не се обади след една страстна нощ е, че просто си има семейство - жена и деца. Тогава за вас това преживяване ще остане само красив спомен. Мълчанието на мъжа може да се дължи и на това, че е бил в командировка или по работа. И въпреки, че ви е свалял звезди и ви е обещавал незабравими преживявания, той просто ще се върне към собствения си живот. Има и случаи, когато той не е готов да се обвърже, защото има проблеми в работата, няма пари или бизнесът не му върви. Възможно е един ден, ако реши своите проблеми, да ви потърси отново. Жените си представят още на първата среща - секс, годеж, сватба, деца. Всичко това може да го уплаши дотолкова, че да изчезне и да не се обади повече. Чувството за лично пространство на мъжете е силно и когато започнете да преигравате и да драматизирате, то господата веднага губят интерес и изчезват. Сексът е един от най-силните методи за обмяна на енергия между хората. Понякога просто енергиите ви не съвпадат, смята Наталия. Сподели:", "date": "2018.05.03", "title": "Кобилкина \"откри топлата вода\"! Назова причините мъжете да изчезват след първия секс"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D1%8F%D0%BC%D0%B0-%D0%BA%D0%B0%D0%BA-%D0%B4%D0%B0-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0%D0%BC%D0%B5-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%B8%D0%B7%D0%BB%D0%B8%D0%B7%D0%B0%D0%BD%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82-%D0%BD%D0%B0%D1%82%D0%BE-%D1%82%D0%BE%D0%B2%D0%B0-%D1%81%D0%B0-%D1%88%D0%B5%D0%B3%D0%B8-news747521.html", "text": "Няма как да коментираме сериозно идея за излизане на България от НАТО. Това каза пред журналисти президентът Румен Радев във връзка с изказване на лидера на ПП „Воля“ Веселин Марешки за организирането на референдум за излизане страната но от НАТО. „Мисля, че това са шеги. България е част от НАТО – това е нашата колективна система за сигурност и ние сме длъжни да бъдем реални членове. Винаги ще продължа да повтарям това не само на думи, но и с реални действия по укрепване на отбранителните способности на българската армия“, коментира държавният глава. Сподели:", "date": "2018.05.03", "title": "Румен Радев: Няма как да коментираме сериозно излизане на България от НАТО! Това са шеги"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81%D1%8A%D1%81-%D0%B7%D0%B2%D0%B5%D0%B7%D0%B4%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%BC%D0%B0%D0%B9-%D0%B7%D0%BB%D0%BE%D0%B1%D0%B0-%D0%B8-%D0%BC%D1%8A%D1%81%D1%82-%D1%89%D0%B5-%D0%B7%D0%B0%D0%BB%D0%B5%D1%8F%D1%82-%D0%BA%D0%B0%D1%82%D0%BE--news746661.html", "text": "\"Май позволява да наваксаме изоставането от предишния месец, заради което някои проявяват агресия към околните, сякаш за да прикрият недоволството си, че сами са се оказали на този незавиден хал. Подобна нагласа ще съществува и в депутатите, и в правителството, което може да вземе прибързано решение за изчистване на дългове или за разходи, които впоследствие ще се окажат в ущърб на хазната\", гласи звездната прогноза на топ астроложката Светлана Тилкова-Алена за м.май, предоставена ексклузивно на агенция ПИК. Не е изключено да избуи с пълната си ярост кармичната разплата между врагове от настоящия живот, но най-вече ще я усетим на политическия фронт, където озлоблението и кармичната мъст ще заливат като цунами както Народното събрание, така и правителството и президента. А когато кармичната мъст надхвърли позволените граници, започва разрухата на държавността. Непочтеността бе наказана за голяма част от заслужилите. Съдбовните удари през годината на Слънцето, а останалите ненаказани ще се сблъскат през този месец от падналите неочаквано пред тях. Съдбовни бариери. Дали ще осъзнаят причината за появата им? Едва ли, но разплатата ще ги принуди поне за известно време да ближат рани, а мнозина може да не се появят повече в общественото пространство, а кармата... че какво точно е това, та да ги плашат с наказания! Малцина ще се решат да погледнат в себе си и да осъзнаят с кои свои действия са рушили около себе си, съсипвайки човешки Съдби, за да живеят така, както им харесва. В любовта няма да ни липсват щастливи мигове, но и не малко разочарования, ако решим в края на май да тъчем на няколко стана и да разнообразяваме интимните си връзки. Пилеенето на чувства вреди и мнозина ще се окажат сами и изоставени, но по своя вина. Работохолиците ще печелят добре, а безработните имат шанса да започнат работа, дори и да не им е по вкуса, но преди това ги съветвам да се избавят от комплексите си и от страховете, че ще им се подиграват, ако позицията им не отговаря на тяхното образование и знания. През май, отбелязващ края на първата годината от управлението на третото правителство на Борисов, напредъкът в международните отношения ще започне да дава своите дългоочаквани плодове. А всички ние отново сме във властта на Нептун в Риби, изложени на опасност от природни бедствия и наводнения. Сподели:", "date": "2018.05.03", "title": "САМО В ПИК! Топ астроложката Алена със звездна прогноза за май: Злоба и мъст ще залеят като цунами парламента, правителството и президента"}
{"url": "http://pik.bg/%D0%BD%D0%B5-%D1%82%D1%80%D1%8A%D0%B3%D0%BD%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B1%D0%B8%D0%B2%D1%88%D0%B8%D1%8F-%D1%88%D0%B5%D1%84-%D0%BD%D0%B0-%D0%B0%D0%BF%D0%B8-%D0%BB%D0%B0%D0%B7%D0%B0%D1%80-%D0%BB%D0%B0%D0%B7%D0%B0%D1%80%D0%BE%D0%B2-news747526.html", "text": "Делото в Специализирания съд срещу бившия шеф на АПИ Лазар Лазаров не тръгна заради отсъствието на адвоката на подсъдимия. Специализирано звено \" Антикорупция \" към Софийска градска прокуратура обвини през юни миналата година бившия шеф на агенцията в безстопанственост. От нея били последвали щети за АПИ в размер на 41 630 050 лв. Адвокатът на Лазаров е предоставил информация на съда, че до 9 май е в планирано отсъствие извън страната . По делото срещу Лазаров има трима прокурори, двама от тях са командировани от градската прокуратура. Следващата дата, за която е насрочено разпоредителното заседание е 22 май. Сподели:", "date": "2018.05.03", "title": "Не тръгна делото срещу бившия шеф на АПИ Лазар Лазаров"}
{"url": "http://pik.bg/%D0%BC%D0%B0%D1%80%D0%B0%D0%B4%D0%BE%D0%BD%D0%B0-%D1%81%D1%82%D0%B0%D0%BD%D0%B0-%D0%B4%D1%8F%D0%B4%D0%BE-%D0%B7%D0%B0-%D0%B2%D1%82%D0%BE%D1%80%D0%B8-%D0%BF%D1%8A%D1%82-news747486.html", "text": "Аржентинската легенда Диего Армандо Марадона стана дядо за втори път. Синът на 57-годишната бивша суперзвезда на Наполи - Диего Жуниор, когото Марадона призна през 2007-а, е баща на син, който ще се казва Диего Матиас Марадона. Внукът на Дон Диего е роден в Неапол. \"Много съм щастлив. Искам да се грижа за това дете\", сподели Марадона, който вече има един внук. Негов баща е добре познатата звезда на Манчестър Сити Серхио Агуеро. Бенхамин Агуеро Марадона е роден на 19 февруари 2009 година и определено не би могъл да се оплаче от липса на футбол в кръвта си. Сподели:", "date": "2018.05.03", "title": "Марадона стана дядо за втори път"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BD%D1%8F%D0%BA%D0%BE%D0%B9-%D0%B8%D1%81%D0%BA%D0%B0-%D0%B4%D0%B0-%D0%BD%D0%B0%D0%BA%D0%B0%D1%80%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B4%D0%B0-%D0%BA%D1%83%D0%BF%D1%8F%D1%82-3-%D0%BC%D0%BB%D0%BD-%D0%B2%D0%B5%D1%80%D0%B8%D0%B3%D0%B8-news747412.html", "text": "Бившият шеф на КАТ Богдан Милчев коментира абсурда в системата на КАТ и как шофьори остават длъжници и след като са си платили глобата. Проблемът  е системен, заяви той. \"Всички ние се нуждаем от нов моде, за управление на пътната безопасност. Налагането на глобите е част от пътната безопасност\", каза Милчев. \"Против новите правила на пътя се обявиха организации на шофьори и велосипедисти. В новите текстове няма привила за училищните автобус. Във всички други страни на ЕС това е култура, има правила\", коментира още Милчев. \"Някой иска да накара българите да купят 3 милиона вериги. От 15 ноемри до 30 март всяка кола е задължена да има вериги, ако новите текстове на закона бъдат приети\", каза бившият шеф на КАТ. Сподели:", "date": "2018.05.03", "title": "СКАНДАЛНО! Някой иска да накара шофьорите да купят 3 млн. вериги"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%BF%D1%80%D0%BE%D0%B5%D0%BA%D1%82%D0%BE%D0%B1%D1%8E%D0%B4%D0%B6%D0%B5%D1%82%D1%8A%D1%82-%D0%BD%D0%B0-%D0%B5%D1%81-%D0%B5-%D0%BD%D0%B0%D0%B9-%D1%86%D0%B8%D1%84%D1%80%D0%BE%D0%B2%D0%B8%D1%8F%D1%82-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%81%D1%8A%D1%8E%D0%B7%D0%B0-news747557.html", "text": "БНТ Увеличаваме с 96% цифровия бюджет. Това е най-цифровият бюджет в историята на Европейския съюз. Това каза еврокомисарят по цифровата икономика и общество Мария Габриел пред . „Икономиката на данни е икономиката, която има най-голям потенциал – потенциал за работни места, потенциал за конкурентоспособност на нашите предприятия, на нашата индустрия в Европа“, заяви Габриел. Тя отбеляза, че има сектори, в които капацитетът и експертизата ни са много силни и посочи, че Европа е лидер в сферата на роботиката, както и на макро и на наноелектрониката. За сметка на това обаче, поради недостатъчно инвестиции и недостатъчен акцент върху цифровите умения сме загубили в сферата на платформите. „Точно заради това сега е времето, в което аз казвам на всички държави членки – трябва да ускорим ритъма, новите технологии няма да ни чакат. Нека не повтаряме грешки като тази на 4G, защото имахме „Нокия“, имахме „Сименс“, днес говорим за „Гугъл“, говорим за „Фейсбук“. Затова е моментът, в който трябва да инвестираме. И добрата новина от вчера е, че Европа ясно го заявява с новата бюджетна рамка“, каза еврокомисарят. „Това беше голямата ни цел – повече средства за иновации и научни изследвания, повече средства за инфраструктура, повече средства за изкуствен интелект и умения“, заяви Габриел и отбеляза, че това се случва на фона на общо намаление на бюджета и на фона на Брекзит. „България се движи изключително добре. Това е секторът, който отбелязва най-добри показатели, най-голямо увеличение и като ръст, и като нови услуги. Междувременно България е истински регионален лидер – регионален лидер в областта на суперкомпютрите, регионален лидер в областта на стартъпите. Ние сме трети в Европа по високотехнологични стартъпи. Това са неща, които трябва да популяризираме. А ние като ЕК можем да помагаме само с повече мрежи, затова повече дигитални иновационни хъбове и предоставяне на възможност на научните изследователи, иноваторите, заедно с всички останали в Европейския съюз, да направят така, че иновациите им да имат приложение. И то да бъде тук в Европа“, заяви Мария Габриел. Сподели:", "date": "2018.05.03", "title": "Мария Габриел: Проектобюджетът на ЕС е най-цифровият в историята на съюза"}
{"url": "http://pik.bg/%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BF%D1%8F%D1%81%D1%8A%D1%87%D0%BD%D0%B8%D1%82%D0%B5-%D0%B1%D1%83%D1%80%D0%B8-%D0%B2-%D0%B8%D0%BD%D0%B4%D0%B8%D1%8F-%D0%B4%D0%BE%D1%81%D1%82%D0%B8%D0%B3%D0%BD%D0%B0%D1%85%D0%B0-116-news747535.html", "text": "Броят на жертвите на пясъчната буря и дъжда в Индия достигна най-малко 116, предаде Франс прес, като се позова на властите. Пясъчната буря е една от най-смъртоносните в страната от няколко десетилетия. Силните ветрове изкорениха дървета, събориха електрически стълбове и стени на жилища, предава БТА. Ветровете в Северна Индия със скорост, достигаща до 130 км/ч, причиниха смъртта на най-малко 102 души. Броят на жертвите може да нарасне, предвид факта, че спасителните служби все още разчистват отломките. Повечето загинали са жители на щатите Утар Прадеш и Раджастан. Най-тежко е засегнат град Агра, в щата Утар Прадеш, където жертвите са 43. Известният мавзолей от времето на Моголската империя Тадж Махал обаче е непокътнат. Вчера светкавица отне живота на 14 човека в южния щат Андхра Прадеш. Подобни метеорологични условия са ежегодно явление в Индия, но обикновено не причиняват толкова големи щети, отбелязва АФП. Сподели:", "date": "2018.05.03", "title": "Жертвите на пясъчните бури в Индия достигнаха 116"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%BA%D0%BE%D0%BB%D0%BE%D1%81%D0%B0%D0%BB%D0%BD%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D0%BC%D0%B5%D0%B6%D0%B4%D1%83-%D0%BA%D1%80%D0%B0%D0%BB%D0%B5%D1%82%D0%B5-%D0%B8-%D0%BC%D1%8A%D1%80%D1%81%D0%B8%D1%81%D0%B0%D0%B9%D0%B4%D1%86%D0%B8-%D1%82%D0%B0%D0%B7%D0%B8-%D1%81%D0%BD%D0%B8%D0%BC%D0%BA%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D1%84%D1%83%D1%80%D0%BE%D1%80-%D1%81%D1%80%D0%B5%D0%B4-%D1%87%D0%B5%D1%80%D0%B2-news747440.html", "text": "Интересна снимка обикаля социалните мрежи. Според нея Ливърпул е логично да победи Реал Мадрид на финала в Шампионска лига, който ще се играе на 26 май в Киев. Фотосът припомня, че през 1958 г. \"кралския клуб\" печели КЕШ, десет години по-късно трофеят отива в ръцете на Манчестър Юнайтед, а след още толкова време при мърсисайдци. Сега историята е на път да се повтори. Реал вдигна Ушатата през 1998 г., през 2008 г. триумфира Манчестър Юнайтед, а през 2018 г. може да се озове на \"Анфийлд\". Много запалянковци веднага видяха закономерност и снимката е залята от коментари, че Мохамед Салах ще увенчае феноменалния си сезон с най-важната клубна европейска титла. Реал се е устремил към трети пореден връх в Шампионска лига, след като елиминира Байерн Мюнхен. Реваншът на \"Сантиаго Бернабеу\" завърши 2:2, но не мина без скандали, акцентира \"Гол\". Баварците имат основателни претенции за неотсъдена дузпа в тяхна полза, която можеше да промени крайния изход на сблъсъка. Ливърпул пък се справи със съпротивата на Рома след 5:2 на Острова и 2:4 на \"Олимпико\" в Рим. В историята испанците и англичаните имат един финал помежду си. През сезон 1980/81 те се срещат в Париж и мърсисайдци печелят с 1:0 с гол на Алън Кенеди в 82-ата минута. По пътя към триумфа Ливърпул елиминира и ЦСКА на 1/4-финалите след две победи – 5:1 и 1:0. Сподели:", "date": "2018.05.03", "title": "Преди колосалната битка между \"кралете\" и мърсисайдци! Тази СНИМКА предизвика фурор сред \"червените\""}
{"url": "http://pik.bg/%D1%81%D0%B8%D0%BD%D0%B8%D1%82%D0%B5-%D0%B2-%D0%B0%D1%82%D0%B0%D0%BA%D0%B0-%D1%88%D0%B5%D1%84-%D0%B2-%D0%BB%D0%B5%D0%B2%D1%81%D0%BA%D0%B8-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D1%84%D1%80%D0%B0%D0%B7%D0%B8-news747431.html", "text": "Изпълнителният директор на Левски - Красимир Иванов, даде обширно интервю пред \"Спортал\", в което говори по различни теми, касаещи \"сините\". \"Радвам се, че на финала със Славия ще има много наши фенове. Тази сутрин проверих и разбрах, че вече 10% от \"лъвчето\" в сектор \"Г\" до сектор \"В\" са продадени. Публиката е нашият 12-и, дори 13-и, играч. Друго е, когато играеш пред толкова много привърженици. В края на шампионата футболистите на Левски стоят доста добре на терена. Виждаме, че отборът може да играе с настроение, може да вкарва четири гола. Да се надяваме, че ще продължим да радваме левскарите. Ако някой знае каква е магическата формула за един месец всички да се сработят, би бил успешен, независимо с какво се занимава. Напрежение има покрай това чакане нещата да се случат по-бързо. Утре ще бъде истински празник на нашия стадион. Да, живеем в дигитална ера, можеш да отвориш YouTube и да видиш някой клип с Гунди, но друго е да се докоснеш до някои негови съвременници, до хора, които са го познавали\", заяви Иванов. \"Не се чувстваме притиснати да намерим подобна фигура (б.а. - говори за спортен директор). Има няколко модела, които могат да се следват. Ние имахме желание да развиваме човек на тази позиция, но не по наше желание пътищата ни се разделиха. В момента сме концентрирани да вземем други правилни решения. Името на Наско Сираков или някоя друга легенда не е обсъждано изобщо. Не смятам да правя опит да вляза в неговата глава (б.а. - обвинения на мениджъра на ЦСКА Стойчо Стоилов, че Левски и Лудогорец са едно цяло), за да видя какво мисли. Явно е нормално и типично българска черта да гладат в чуждата паници. Ние на няколко пъти отговорихме остро на техните атаки\", добави още изпълнителният директор. Сподели:", "date": "2018.05.03", "title": "\"Сините\" в атака! Шеф в Левски със силни фрази"}
