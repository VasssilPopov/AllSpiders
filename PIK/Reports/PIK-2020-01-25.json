{"url": "https://pik.bg/%D0%B2-%D0%B1%D0%B0%D0%BD%D1%81%D0%BA%D0%BE-%D1%81%D0%B3%D0%BE%D1%82%D0%B2%D0%B8%D1%85%D0%B0-%D0%BA%D0%B0%D0%BF%D0%B0%D0%BC%D0%B0-%D0%B7%D0%B0-1000-%D0%B4%D1%83%D1%88%D0%B8-news900774.html", "text": "Капама за 1000 души, сготвена на площада, песни за Банско и Пирин, вихрено хоро на бански фукли и ар-ен-би – експлозия. Това бе настроение по време на награждаването на победителките в спускането от втория ден на състезанията за Световна купа по ски Банско 2020!  Но това не беше всичко! Най-добрите в света алпийки бяха под закрилата на хайдути, с помощта на които се проведе церемонията по теглене на жребия за третия ден от състезанията. В неделя, по определяното като супер трудно и технично трасе, дамите ще мерят сили в супер гигантския слалом, съобщават от пресцентъра на община Банско. Сподели:", "date": "2020.01.25", "title": "В Банско сготвиха капама за 1000 души"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D0%BF%D1%80%D0%B8%D0%B2%D0%BE%D0%B4%D0%BD%D0%B8-%D0%B0%D0%B2%D0%B0%D1%80%D0%B8%D0%B9%D0%BD%D0%BE-news900776.html", "text": "Хеликоптер MH-60 на ВМС на САЩ е извършил принудително приводняване в морето край Южна Япония. Това съобщи агенция \"Киодо\". Инцидентът е станал на 150 км източно от брега на най-южната префектура Окинава. Според агенцията всички петима членове на екипажа на американския хеликоптер са били спасени от японски брегови патрул и са изведени на брега. Няма информация за причините за спешното кацане на хеликоптера върху вода. През последните години незначителните произшествия в Япония стават забележимо по-чести, което предизвиква сериозно безпокойство за местното население. Често те са свързани с оборудването на ВВС на САЩ, разположено на територията на Япония, но има инциденти със самолети на Силите за самоотбрана на страната. Сподели:", "date": "2020.01.25", "title": "Американски хеликоптер се приводни аварийно"}
{"url": "https://pik.bg/%D0%B0%D0%B2%D0%B0%D1%80%D0%B8%D1%8F-%D0%B8%D0%B7%D0%B2%D0%B5%D0%B4%D0%B5-%D0%B0%D1%81%D1%82%D1%80%D0%BE%D0%BD%D0%B0%D0%B2%D1%82%D0%B8-%D0%B2-%D0%BE%D1%82%D0%BA%D1%80%D0%B8%D1%82%D0%B8%D1%8F-%D0%BA%D0%BE%D1%81%D0%BC%D0%BE%D1%81-news900728.html", "text": "Астронавтът на НАСА Андрю Морган и астронавтът на Европейската космическа агенция Лука Пармитано излязоха в открития космос извън борда на Международната космическа станция (МКС) за ремонта на нейния магнитен алфа-спектрометър, предадоха АП и ТАСС. Довършителната ремонтна работа се предава пряко на сайта на НАСА и ще бъде с продължителност около 6,5 часа. Астронавтите ще трябва да тестват монтираната по-рано система за охлаждане на научния прибор. На 2 декември миналата година те свалиха гайките на осемте тръби на охладителя на алфа-спектрометъра. Към тях те включиха новата система, в която циркулира втечнен въглероден двуокис. След това астронавтите монтираха топлозащитен екран над онази част на апарата, която е ориентирана към Земята. Магнитният алфа-спектрометър е прибор с маса 7,5 тона на стойност 1,5 милиарда долара. За неговото изработване бяха необходими 14 години. Той беше доставен на МКС на борда на совалката \"Индевър\" през май 2011 година. В неговото създаване се включиха 56 института от 16 страни. С негова помощ учените се надяват да намерят следи от антиматерия и да изучат състава и енергийния спектър на първичните космически лъчи. По този начин астрофизиците ще изяснят как се е образувала Вселената. Предполагаше се, че спектрометърът ще работи без сериозни проблеми в продължение на 10-18 години. Но някои повреди се появиха на третата година след пускането му в експлоатация. При успешен ремонт на уреда изследванията с него могат да продължат до 2024 година. Сподели:", "date": "2020.01.25", "title": "Авария изведе астронавти в открития космос"}
{"url": "https://pik.bg/%D0%BC%D0%B5%D1%87%D1%82%D0%B8-%D0%BF%D0%B0%D0%B2%D0%B5%D0%BB-%D0%B8-%D0%B2%D0%B5%D0%BD%D1%86%D0%B8-%D0%B2%D0%B5%D0%BD%D1%86-%D1%81%D0%B5-%D1%82%D0%BE%D1%87%D0%B0%D1%82-%D0%BD%D0%B0-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BE%D1%82%D0%B2%D1%8A%D1%80%D0%BD%D0%B0-%D0%BD%D0%B0-%D0%BC%D0%B5%D1%80%D0%B0%D0%BA%D0%B0-%D0%B8%D0%BC-%D0%BF%D1%80%D0%B8%D0%BC%D0%B0%D1%82%D0%B0-news900510.html", "text": "\"Благодаря много на Павел и Венци Венц за уважението, отношението и оценката за моето творчество! Желая им здраве, щастие и много успехи!\" Това написа Лили Иванова, след като преди дни в тв интервю дуото обяви, че се възхищава на творчеството на примата и мечтае да напише песен за естрадната прима. Павел сподели пред Диляна Любенова, че на 10 декември бил на концерта на Лили Иванова в НДК, като билетът му бил подарък от половинката му Криси. \"Получих подарък - концерт на Лили Иванова, на което аз не бях присъствал досега никога и беше УАУ! В смисъл, степенувам ги досега концертите, на които съм бил в живота си - Роби Уилямс, Лени Кравиц, Лили Иванова! Като емоция, все пак - нормално, пее на език, който разбирам близко. Но беше много яко усещане и си помислих, помечтах си един ден да напиша песен за тази жена\", каза той. Венци Венц пък шеговито добави, че ще напише писмо до Дядо Коледа и така мечтата им може да се сбъдне, пише \"Хотнюз\". Дуото призна, че песента \"Севдана\", която Лили Иванова записа заедно със Стефан Вълдобрев им станала любима през 2019 г. \"Севдана\" беше моментът, в който, пусната в студиото, всички бяхме в момент на абсолютно замлъкване Мислите ни спряха да работят в този момент! Имаше вакуум от емоция\", разкри Венци Венц. Сподели:", "date": "2020.01.25", "title": "МЕЧТИ: Павел и Венци Венц се точат на Лили Иванова - ето какво отвърна на мерака им примата..."}
{"url": "https://pik.bg/%D1%82%D0%B5%D0%B7%D0%B8-%D0%BE%D1%81%D0%B5%D0%BC-%D0%BD%D0%B5%D1%89%D0%B0-%D0%B2%D1%80%D0%B5%D0%B4%D1%8F%D1%82-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BD%D0%B0-%D0%BE%D1%87%D0%B8%D1%82%D0%B5-news899666.html", "text": "Очите са важен орган от нашето тяло, който има изключително крехко здраве. С някои свои вредни навици можем да увредим състоянието на очите си без да подозираме. Има някои рискови фактори в ежедневието ни, които увеличават риска от увреждания на очите и зрението. Те могат да са в основата на по-сериозни проблеми с очното здраве впоследствие. Но кои са тези неочаквани неща, които могат да влошат състоянието на очите и зрението? Екстремно високите температури при изкуствено отопление са вредни за очите. Те могат да причинят увреждане на роговицата на окото, да предизвикат сухота, от която да произтекат по-нататъшни проблеми с очите. Горещият въздух в затворените помещения е и много сух, заради което окото страда. Ако предпочитате да сте на по-топло през зимата, използвайте овлажнител за въздух, предупреждава \"Флагман\". През лятото пък някои хора злоупотребяват с изкуственото изстудяване на помещенията, което също може да доведе до увреждане на очите и зрението. Твърде студеният въздух може да доведе до увреждане на повърхността на окото, отново заради прекалено ниските градуси, при които въздухът отново е много сух. Ако сте почитател на студените помещения през лятото отново ще ви е нужен овлажнител за въздух. Търкането на очите е най-често срещаният вреден навик, който повечето хора имат. Неволно обаче с това движение можете да нараните горния слой на окото, роговицата, или да предизвикате ускореното ѝ изтъняване, наречено кератоконус. Търкането на очите с памучен тампон, напоен с различни козметични средства за премахване на грима, като тоалетно мляко, демакиатор, мицеларна вода, могат да са в основата на влошаването на очното ви здраве. В много от тези продукти се съдържа бензалкониев хлорид, който е токсичен за повърхността на окото. Излагането на този химикал може да доведе до дискомфорт, възпаления, увреждане на тъканите на окото. Ако обичате да правите очите си да изглеждат като куклени с дълги извити мигли трябва да знаете, че поставянето им може да доведе до увреждане на очите. Токсичните залепващи агенти, които се използват за прикрепването на миглите към клепача, могат да се окажат вредни за окото ви. Освен това изкуствените мигли са идеална среда за развитие на бактерии и акари, тъй като те са неестествен продукт, залепен за вашите истински мигли, а това е предпоставка за събиране на нечистотии, причиняващи инфекции. Контактните лещи са предпочитани от много хора с проблемно зрение, тъй като са невидими и удобни. Злоупотребата с тях и прекомерното им носене обаче крие рискове за здравето на очите. Те могат да предизвикат възпаления, механични увреждания, инфекции, да създадат основа за депозиране на липиди и протеини в тъканите на окото, които могат да доведат до проблеми със зрението. Спането и къпането с контактни лещи също е опасно и непрепоръчително. Не взимайте душ с лещи и не влизайте в басейни, докато ги носите. Водата, която може да попадне между окото и лещата е предпоставка за развитие на бактерии и очни инфекции. Спането с лещи води до същите проблеми плюс механични увреждания на окото заради разместването на лещите по време на неконтролирано движение на очите, докато спите. Антидепресантите са силни лекарства с редица странични ефекти. Някои от тях могат да предизвикат увреждания на очите. Преди да предприемете прием на такива медикаменти, обсъдете подробно техните ефекти с лекуващия ви лекар. Слънчевите очила, които се продават в магазините, дрогериите и на улични щандове, не са снабдени с подобаваща защита от вредните ултравиолетови лъчи. Неслучайно цената им е така примамлива. Те не предпазват очите от влиянието на слънчевите лъчи, което в дългосрочен план може да доведе до сериозни увреждания на окото. Сподели:", "date": "2020.01.25", "title": "Тези осем неща вредят на здравето на очите"}
{"url": "https://pik.bg/%D1%81%D0%BF%D0%B8%D1%80%D0%B0%D1%82-%D0%B4%D0%B2%D0%B5-%D0%BF%D0%BE%D0%BC%D0%BF%D0%B5%D0%BD%D0%B8-%D1%81%D1%82%D0%B0%D0%BD%D1%86%D0%B8%D0%B8-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D1%80%D0%B0%D0%B4%D0%B8-%D0%BE%D1%82%D1%80%D0%BE%D0%B2%D0%B5%D0%BD%D0%B0%D1%82%D0%B0-%D0%BC%D0%B0%D1%80%D0%B8%D1%86%D0%B0-news900777.html", "text": "ВиК – Пловдив, ще ограничи водовземането от две помпени станции заради възможното отравяне на река Марица. Това заяви шефът на водното дружество Спартак Николов, цитиран от \"Трафик нюз\". Той заяви, че няма пряка опасност за качеството на питейната вода, но са взети превантивни мерки. „Заради възможното замърсяване ограничихме водовземането от Сифон Ц в Помпена станция – Юг, както и от Помпена станция – Север.  Имаме достатъчно капацитет от водните кладенци. Усилили сме водоподаването от водния хоризонт Изток 1 и Изток 2, където вода се добива от дълбочина между 50 и 70 метра. Самата водонапорна кула, от която започва просмукването на вода, е 20 метра. Убедени сме, че няма как дори и да има замърсяване, това да се отрази върху питейната вода заради дълбочината на добиването й”, обясни Спартак Николов. Той допълни, че ще се взимат постоянно проби на водата, която ще се изследва в сертифицираната лаборатория на ВиК  съвместно с РЗИ. Мъртва риба изплува в Марица по-рано. От институциите веднага се задействаха, като има опасност отравянето да е токсично. Сподели:", "date": "2020.01.25", "title": "Спират две помпени станции на Пловдив заради отровената Марица"}
{"url": "https://pik.bg/%D0%B0%D0%B2%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B8-%D0%B1%D0%B5%D0%B7-%D1%82%D0%BE%D0%BA-%D0%B4%D1%83%D0%BF%D0%BD%D0%B8%D1%88%D0%BA%D0%BE-%D1%81%D0%B5%D0%BB%D0%BE-%D0%BA%D0%BE%D0%B5%D1%82%D0%BE-%D0%B5-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BE%D1%82-%D0%BD%D0%BE%D0%B5%D0%BC%D0%B2%D1%80%D0%B8-news900779.html", "text": "За часове без ток и два месеца без вода е част от дупнишкото село Дяково, оплакаха се местни жители. Авария по електропровода в махала \"Хановете\" спря тока на двадесетината къщи. Проблемът се оказал във връзки при пуснато наскоро захранване на новопостроена къща в махалата. Смяната им отнела няколко часа, съобщава БНР. Липсата на вода в селото е от ноември 2019-а, след като от \"Напоителни системи\" са спрели пуснатия през 1995-а година водопровод за язовир \"Дяково\" като превантивна мярка, за да се поддържа оптимален обем на язовира и така да се осигури питейна вода за няколкото дупнишки села и за Бобов дол. Хората са принудени да си докарват вода в туби от Дупница. Сподели:", "date": "2020.01.25", "title": "Авария остави без ток дупнишко село, което е без вода от ноември"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D0%B1%D1%8F%D0%B2%D0%B8-%D0%BF%D1%80%D0%B5%D0%B4-%D0%BC%D0%B5%D1%80%D0%BA%D0%B5%D0%BB-400-000-%D0%B1%D0%B5%D0%B6%D0%B0%D0%BD%D1%86%D0%B8-%D0%BE%D1%82-%D1%81%D0%B8%D1%80%D0%B8%D1%8F-%D1%81%D0%B5-%D0%BD%D0%B0%D1%81%D0%BE%D1%87%D0%B2%D0%B0%D1%82-%D0%BA%D1%8A%D0%BC-%D1%82%D1%83%D1%80%D1%86%D0%B8%D1%8F-news900556.html", "text": "Турският президент Реджеп Тайип , разселени от сраженията в сирийската провинция Идлиб, , съобщава \"Дойче веле\". Подновените сражения в района между руските военни и силите на режима, от една страна, и от друга бунтовнически и екстремистки групировки са предизвикали ново масово бягство на бежанци, обяви Ердоган по време на съвместна пресконференция с германския канцлер Ангела Меркел. От своя страна Меркел заяви, че , разселени от боевете в Идлиб. \"Мога да си представя, че можем да осигурим германски финансови средства за тази хуманитарна акция\", каза Меркел, без да предоставя никакви конкретни суми. Германия предприе извънредни мерки в подкрепа на сирийските бежанци, избягали заради конфликта в страната. През 2015 г. близо 900 000 бежанци потърсиха убежище в Германия рамките на политиката на Меркел за отворени врати. Ердоган също така каза, че Европейският съюз все още не е изпълнил ангажиментите си съгласно т. нар. споразумение за бежанците, според което ЕС трябваше да подпомогне Турция с милиарди евро. \"Дори първата част, първите 3 млрд. евро, не бяха отпуснати изцяло от ЕС\", изтъкна Ердоган. Средствата няма да се добавят към националния бюджет, а вместо това ще бъдат разпределени на неправителствени организации, работещи с бежанци в Турция, добави турският държавен глава. Меркел заяви, че \"много добре може да си представи ЕС да предоставя подкрепа в повече\" от договорената сума в бъдеще. От 2016 г. Турция активно предотвратява сирийски бежанци да правят опити да предприемат опасното пътуване до Гърция в замяна на милиарди евро от ЕС. Ердоган обаче многократно е обвинявал Брюксел, че не е предоставил повече от 6 млрд. евро, договорени от лидерите на 28-те страни членки на Общността. Ердоган предупреди, че 400 000 бежанци се отправят към турската граница Германия е готова да подкрепи усилията за изграждане на подслони в Северна Сирия за бежанци Сподели:", "date": "2020.01.25", "title": "Ердоган обяви пред Меркел: 400 000 бежанци от Сирия се насочват към Турция"}
{"url": "https://pik.bg/%D0%BC%D0%B0%D0%B9%D0%BA-%D0%BF%D0%BE%D0%BC%D0%BF%D0%B5%D0%BE-%D0%BF%D1%81%D1%83%D0%B2%D0%B0-%D0%B8-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%B8%D0%BD%D1%82%D0%B5%D1%80%D0%B2%D1%8E-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%B4%D0%B0%D0%B4%D0%B5%D0%BD%D0%B8-%D0%B2%D1%8A%D0%BF%D1%80%D0%BE%D1%81%D0%B8-%D0%B7%D0%B0-%D1%83%D0%BA%D1%80%D0%B0%D0%B9%D0%BD%D0%B0-news900677.html", "text": "Държавният секретар на САЩ Майк Помпео рязко прекрати интервю за националната ТВ верига NPR, след като му бяха зададени въпроси за Украйна. Помпео запитал репортер дали американците се интересуват от Украйна и може ли журналистът да намери страната на картата. След като репортерът го направил, на интервюто е сложен край. Майк Помпео също така използвал нецензурни изрази. По-рано стана ясно, че Помпео ще е на посещение в Киев между 30 януари и 1 февруари. Сподели:", "date": "2020.01.25", "title": "Майк Помпео псува и прекрати интервю заради зададени въпроси за Украйна"}
{"url": "https://pik.bg/%D1%80%D0%B0%D0%B7%D0%BB%D0%B8%D1%87%D0%B5%D0%BD-%D0%BF%D0%BE%D0%B3%D0%BB%D0%B5%D0%B4-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D0%BA%D1%80%D0%B0%D1%81%D0%B8%D0%BC%D0%B8%D1%80-%D1%81%D1%82%D0%BE%D0%B9%D1%87%D0%B5%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%84%D0%BE%D1%80%D1%83%D0%BC%D0%B0-%D0%B2-%D0%B4%D0%B0%D0%B2%D0%BE%D1%81-%D1%80%D0%B0%D1%81%D1%82-news900636.html", "text": "Бизнесменът Красимир Стойчев коментира пред БТВ случилото се на форума в Давос, растящата пропаст между богати и бедни и промените в Закона за хазарта. „Има голям смисъл от форума в Давос – каза Красимир Стойчев. - Това е един вид психотерапевт на световния елит. Те се събират и се потупват и казват: „Дотук добре”. За първи път се събират през 50-те години на миналия век. Тогава всички приемат, че технологиите ще спасят света. Те доведоха до огромен технологичен прогрес, но и разслоението между бедни и богати, до тази климатична криза. Всички казват, че технологиите ще спасят света, но не е ясно кои технологии да бъдат избрани. Те доведоха до това, че огромни ресурси с лекота се управляват с бързо и лесно дистанционно и това доведе до разслоението между богати и бедни. Все по-голямата час от света се чувства изолирано от управление от световните ресурси и чака трохичките от трапезата. Световният икономически форум тази година лицемерно прие манифест, че бъдещето на фирмите в индустриален план е да са не в интерес на акционерите, а на всички участващи – работещи, клиенти, доставчици. Тоест – фирмата да е майка и баща. Това е лицемерно, защото няма механизъм как да се случи това. Другата крайност е въвеждането на световен данък върху капитала. Обедняването тук в България е относително. През миналата година у нас са регистрирани 12 „Ролс-Ройс”-а, в Австрия - три. Има разслоение, което в бедната държава като нашата се вижда по-лесно. По улиците има задръствания от коли. Те са на българския народ, който бавно върви нагоре”. Красимир Стойчев коментира и ситуацията около хазартния бос Васил Божков и новия проект за Закон за хазарта. „Васил Божков е жертва на собствения си успех – коментира Красимир Стойчев. -  Експлодира с Лотарията и това вероятно е изострило интересът към него и бизнеса му. Казусът дали е прав е такъв, който да решат юристите. Съществено е, защо една Държавна комисия по хазарта не е виждала, че тотото плаща едни пари а Лотарията - други и никой не е попитал кое е вярно. Това е притеснително. Изведнъж се вижда, че Лотарията генерира на Божков много пари. Въпросът е тези пари чии са. Една Национална лотария е един вид данък-глупост. Човек отива и си хвърля парите за търсене на надежда. Има и нормално решение на този въпрос за мен. Това е собствеността на Лотарията да е държавно а управлението – частно. Англия е държавата с най-много хазарт в света. Националната лотария там е държавна собственост. На всеки 10 години се провежда търг, кой да управлява лотарията. В момента една фирма, която я управлява, прибира пет процента, като четири процента остават за управлението и един примира фирмата”. Сподели:", "date": "2020.01.25", "title": "РАЗЛИЧЕН ПОГЛЕД: Бизнесменът Красимир Стойчев с ексклузивен коментар за форума в Давос, растящата пропаст между богати и бедни и промените в Закона за хазарта"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BA%D0%B8%D1%82%D0%B0%D0%B9-%D0%B8%D0%B7%D0%BF%D1%80%D0%B0%D1%82%D0%B8%D1%85%D0%B0-1-230-%D0%BB%D0%B5%D0%BA%D0%B0%D1%80%D0%B8-%D0%B2-%D1%83%D1%85%D0%B0%D0%BD-news900618.html", "text": "Държавният комитет по въпросите на здравеопазването на Китай изпрати в изолирания заради огнището на коронавирус град Ухан 1 230 лекари, които да окажат помощ на местните медицински служители. Това става ясно от изявление на ведомството, цитирано от РИА „Новости” и „Фокус”. „Държавният комитет по въпросите на здравеопазването изпрати в Ухан специалисти в областта на тежките заболявания за оказване на помощ в болниците. Общо 1 230 лекари са изпратени в шест екипа“, се казва в съобщението. По-рано агенция „Синхуа” съобщи, че в града вече са пристигнали 450 военни лекари, включително и специалисти, които вече имат опит в борбата с епидемията ТОРС (SARS) и Ебола. Сподели:", "date": "2020.01.25", "title": "Властите в Китай изпратиха 1 230 лекари в Ухан"}
{"url": "https://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F%D1%82-%D1%81%D1%82%D0%BE%D0%BB%D0%B5%D1%82%D0%BD%D0%B8%D0%BA-%D0%B4%D1%8F%D0%B4%D0%BE-%D0%BD%D0%B8%D0%BA%D0%BE%D0%BB%D0%B0-news900753.html", "text": "На 102 години си отиде от този свят дядо Никола. Тъжната вест за смъртта на столетника от Бургас сподели във Фейсбук кметът Димитър Николов. „Откакто съм кмет, не е имало Никулден, в който дядо Никола да не е бил пред сградата на Общината, за да е част от златната снимка с бургаските именици. Последния път се радва като дете на двумесечния Ники, с когото имаха разлика във възрастта от 102 години“, разказва градоначалникът. „Днес разбрах, че този светъл и усмихнат човек е напуснал този свят. Ще го запомня с думите му, че тайната на дълголетието е да си позитивен, да не таиш злоба у себе си и да помагаш на другите“, сподели кметът на Бургас в социалната мрежа. „Вечна му памет на Никола Мечев и съболезнования на всички, които го обичаха!“, добавя той. \"Днес нашият колектив - \" ПК - Пристанище Бургас\" се раздели с доайена на колектива, любимеца на всички ни - столетника Никола Мечев! Обичахме го много и ще ни липсва! Вечна нека бъде паметта му!\", сподели учителката Стоя Янчева. Погребението на дядо Никола ще е утре (неделя) от 13 часа в Бургаските гробища. Сподели:", "date": "2020.01.25", "title": "ТЪЖНА ВЕСТ: Почина бургаският столетник дядо Никола"}
{"url": "https://pik.bg/%D0%BF%D0%B0%D0%BA-%D0%B7%D0%B0%D0%BB%D1%8E%D0%BB%D1%8F-%D0%BD%D0%BE%D0%B2%D0%BE-%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%B2-%D1%82%D1%83%D1%80%D1%86%D0%B8%D1%8F-news900760.html", "text": "Земетресение с магнитуд 5,1 по Рихтер удари провинция Елязъъ, съобщи изследователският център “Кандили“ към университета „Мармара“, специализиран в сеизмологични проучвания, цитират от Спутникнюз. Според доклада епицентърът на труса е бил на дълбочина от 7,2 километра. Към момента няма съобщения за нови жертви и ранени. Вчера същата турска провинция бе ударена от земетресение с магнитуд от 6,8 по Рихтер, при който загинаха 22 души, а над 1200 бяха ранени. Сподели:", "date": "2020.01.25", "title": "ПАК ЗАЛЮЛЯ: Ново силно земетресение в Турция"}
{"url": "https://pik.bg/%D1%84%D0%B5%D0%B9%D1%81%D0%B1%D1%83%D0%BA-%D1%81%D0%B5-%D1%81%D1%80%D0%B8%D0%BD%D0%B0-%D0%B2-%D0%BD%D1%8F%D0%BA%D0%BE%D0%BB%D0%BA%D0%BE-%D1%81%D1%82%D1%80%D0%B0%D0%BD%D0%B8-news900763.html", "text": "Социалната мрежа Фейсбук се е сринала в редица страни. Това става ясно от данните на уебсайта на Даун детектор, който следи сривове и прекъсвания в работата на популярните интернет ресурси, сред които и всички социални мрежи. Според портала прекъсванията са започнали около 17,00 часа българско време. Най-голям брой докладвани спирания и прекъсвания на социалната мрежа са регистрирани в САЩ, Франция, Полша, Белгия и Великобритания. Според Даун детектор 69% от потребителите се оплакват от проблеми с лентата с новини, 15% не са имали изобщо достъп до мрежата, а 14% не са могли да влязат в профилите си. Фейсбук е една от най-големите социални мрежи в света. Основана е през февруари 2004 г. от 19-годишния тогава американски студент Марк Зукърбърг. Сподели:", "date": "2020.01.25", "title": "Фейсбук се срина в няколко страни"}
{"url": "https://pik.bg/%D1%81%D0%B5%D0%BA%D1%80%D0%B5%D1%82%D0%BD%D0%B0-%D0%B0%D0%BA%D1%86%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D0%BE%D1%81-%E2%84%961-%D0%BD%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0%D1%82%D0%B0-%D1%83-%D0%BD%D0%B0%D1%81-%D0%BA%D1%80%D1%83%D0%BC-%D0%B5%D0%B9%D0%BF%D1%8A%D0%BB%D0%B0-%D1%81%D0%BD%D0%B0%D0%B1%D0%B4%D1%8F%D0%B2%D0%B0%D0%BB-%D1%81%D0%BE%D1%84%D0%B8%D1%8F-%D0%B8-%D1%81%D0%BE%D0%BB%D1%83%D0%BD--news900733.html", "text": "Най-големият производител на марихуана в Сандански, а може би и в цяла България, Крум Николов-Ейпъла е бил арестуван заедно с най-доверените си хора при секретна акция на \"Гранична полиция\", проведена във вторник сутринта в село Бождово. Според оскъдната информация, подадена до медиите, при акцията граничните полицаи са открили внушителните 120 килограма марихуана, пакетирана и подготвена за продажба, пише столичен седмичник, Крум Николов-Ейпъла е некоронованият крал на марихуаната в Югозападна България. Според мълвата в ъндърграунда под негов контрол са над 10 ниви с марихуана, пръснати из селата в Сандански, Петрич и Благоевград. Публична тайна в Сандански е, че Крум Ейпъла си плаща на местните ченгета и може би поради тази причина акцията е извършена не от ОД на МВР-Благоевград, а от \"Гранична полиция\". По груби сметки на криминалистите откритата дрога при акцията срещу Крум Ейпъла е на стойност от над 1 милион лева, и то при продажба на едро. Марихуаната е с високо съдържание на тедрахидроканабинол. Заедно с бос №1 на канабиса са закопчани още петима човека, сред които е и дясната му ръка Илко Бориков-Фараона. Арестувани са и окъпаните в криминална слава бандити от Сандански с прозвища Жабата, Големеца и Чипонката. Сподели:", "date": "2020.01.25", "title": "СЕКРЕТНА АКЦИЯ: Арестуваха бос №1 на марихуаната у нас! Крум Ейпъла снабдявал София и Солун с канабис"}
{"url": "https://pik.bg/%D1%81%D1%82%D1%80%D0%BE%D1%8F%D1%82-%D0%B2%D1%82%D0%BE%D1%80%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%BA%D0%BE%D1%8F%D1%82%D0%BE-%D0%B4%D0%B0-%D0%BF%D1%80%D0%B8%D0%B5%D0%BC%D0%B5-%D0%B7%D0%B0%D1%80%D0%B0%D0%B7%D0%B5%D0%BD%D0%B8%D1%82%D0%B5-%D1%81-%D0%BD%D0%BE%D0%B2%D0%B8%D1%8F-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81-news900701.html", "text": "People’s Daily, цитиран от \"Фокус\". Китайският град Ухан, огнище на новия коронавирус, ще построи втора специализирана болница за лечение на пациенти, предава Reuters , като се позовава на информация на вестник Изграждането на болница, която ще има 1300 легла, се очаква да бъде готова до половин месец. Строителството на първата специализирана болница вече започна и ще приключи на 3 февруари. Коронавирусът вече е убил 41 души и зарази повече от 1300 в световен мащаб. Сподели:", "date": "2020.01.25", "title": "Строят втора болница, която да приеме заразените с новия коронавирус"}
{"url": "https://pik.bg/%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0%D1%85%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%B2-%D0%B5%D1%81-%D0%BD%D0%B0-%D1%82%D0%B8%D1%80%D0%B0%D0%BD%D0%B0-%D0%B8-%D1%81%D0%BA%D0%BE%D0%BF%D0%B8%D0%B5-news900703.html", "text": "Председателстваща Съвета на Европейския съюз Хърватия иска да разреши въпроса за началото на преговорите за присъединяване към ЕС на Албания и Северна Македония до май, заяви премиерът на страната Андрей Пленкович пред РИА Новости, цитирана от \"Фокус\" . На срещата на върха на ЕС през октомври лидерите не успяха да се споразумеят за началото на преговорите с Албания и Северна Македония, решението беше блокирано от Франция. Въпросът за началото на преговорите за присъединяване е отложен за пролетта на 2020 г. \"Сега се опитваме да направим всичко възможно, за да избегнем безизходицата, която имахме на Европейския съвет през октомври“, заяви той. „Това, което е положително през следващите няколко седмици, е, че Европейската комисия ще предложи нова методология за преговорите за присъединяване (в ЕС), което според мен може да бъде много добре посрещната от някои страни, които възпрепятстваха началото на преговорите“, добави Пленкович. \"Очакваме също, че и двете страни ще постигнат известен напредък, особено в областта на юриспруденцията и борбата с корупцията и че ще предприемат някои конкретни стъпки\", добави премиерът. „Тогава ще се окажем в по-благоприятна ситуация до Загреб и, надявам се, че ще решим ситуацията с началото (на преговорите) до срещата на върха в Загреб. Това е идеята“, каза Пленкович. На 7 май в Загреб ще се проведе среща на върха ЕС-Западни Балкани. Сподели:", "date": "2020.01.25", "title": "В Хърватия коментираха членството в ЕС на Тирана и Скопие"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81%D0%B5-%D1%81%D0%B5%D0%B7%D0%B8%D1%80%D0%B0-%D0%B7%D0%B0-%D0%BE%D0%B2%D1%8A%D0%B3%D0%BB%D0%B5%D0%BD%D0%B8%D1%82%D0%B5-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D0%BA%D0%BE%D0%BB%D0%B8-news900766.html", "text": "Районна прокуратура – Хасково, образува досъдебно производство за това, че е запалено имущество на значителна стойност. Разследването се извършва от служители на ОД на МВР. На 25 януари е бил подаден сигнал за пожар в пункт за изкупуване на черни и цветни метали в града. В него се съхранявали стари автомобили, предадени за вторични суровини. Собственик на базата е юридическо лице. До момента е установено, че са изгорели части и купета на над сто стари автомобила. Разследването по случая продължава под ръководството  на Районна прокуратура – Хасково, съобщиха от пресцентъра на Апелативна прокуратура - Пловдив. Днес към 13,00 часа избухна голям пожар в автоморга в Хасково. По първоначални данни от огнената стихия са засегнати над 100 автомобила, а бедствието може да е възникнало при рязане на кола за скрап. Гъст черен дим се бе разпрострял над целия град, а пожарът бе гасен от  4 противопожарни екипа - 3 от Хасково и един от Харманли. Сподели:", "date": "2020.01.25", "title": "Прокуратурата се сезира за овъглените в Хасково коли"}
{"url": "https://pik.bg/%D0%BD%D0%B0%D1%88%D0%B8-%D0%B1%D0%BE%D0%BA%D1%81%D1%8C%D0%BE%D1%80%D0%B8-%D1%81%D0%BF%D0%B5%D1%87%D0%B5%D0%BB%D0%B8%D1%85%D0%B0-%D1%82%D1%80%D0%B8-%D1%82%D0%B8%D1%82%D0%BB%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B4%D0%B6%D0%B0-%D0%B1%D0%B5%D0%B7-%D0%B1%D0%BE%D0%B9-news900741.html", "text": "Тримата български боксьори, които стигнаха до финали на турнира за Купа “Странджа” ще бъдат коронясани като шампиони без бой. Организаторите съобщиха, че съперниците на Даниел Асенов (52 кг), Благой Найденов (81 кг) и Радослав Панталев са се отказали. Причината е вирусно заболяване. Асенов, Найденов и Панталеев трябваше да се изправят съответно срещу Габриел Ескобар (Испания), Степан Хрекул (Украйна) и Емануел Рейс (Испания). Финалите в зала “София” трябваше да започнат в 14:00 часа. Това означава, че Асенов няма да може да вземе реванш срещу Ескобар, от когото загуби финалния двубой на Европейските игри в Минск миналата година. Това ще бъде трета титла от Тайсъна в най-старата надпревара в аматьорския бокс в световен мащаб. Сподели:", "date": "2020.01.25", "title": "Наши боксьори спечелиха три титли на \"Странджа\" без бой"}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%B5%D0%BD-%D1%81%D0%BB%D1%83%D1%85-%D0%BC%D0%B0%D1%80%D0%B8%D0%B0%D0%BD-%D0%B2%D1%8A%D0%BB%D0%B5%D0%B2-%D0%BA%D1%83%D0%BA%D0%B0%D1%82%D0%B0-%D0%BA%D1%80%D0%B8%D0%B5-%D1%82%D0%B0%D0%B9%D0%BD%D0%B0-%D0%B2%D1%80%D1%8A%D0%B7%D0%BA%D0%B0-%D1%81-%D0%B3%D0%B8%D0%BC%D0%BD%D0%B0%D1%81%D1%82%D0%B8%D1%87%D0%BA%D0%B0%D1%82%D0%B0-%D1%86%D0%B2%D0%B5%D1%82%D0%B8-%D1%81%D1%82%D0%BE%D1%8F%D0%BD%D0%BE%D0%B2%D0%B0-news900739.html", "text": "Мариан Вълев, който се прочу с ролята си на мафиота Росен Гацов-Куката в сериала \"Под прикритие\", има нова тръпка, пише столичен седмичник. 50-годишният актьор е залюбил значително по-младата Цвети Стоянова - бивша гимнастичка от националния ансамбъл, която през 2016 г. направи опит за самоубийство. Връзката им е била шокираща за всичките им близки и точно поради тази причина те все още не желаят да я правят публично достояние. Според запознати Вълев отдавна хвърлил око на хубавицата, а режисьорският му дебют - филмът \"Лошо момиче\", бил вдъхновен именно от нея. Творбата проследява живота на бившата шампионка по художествена гимнастика Жанета, която преживява семейна трагедия, става жертва на насилие и това я променя до неузнаваемост. Говори се, че актьорът отдавна се възхищавал на гимнастичката, а драматичният й живот го вдъхновил за сценария на филма \"Лошо момиче\". Някои от златните момичета на Илияна раева взеха участие в лентата, ала най-близка до сърцето му била Цвети Стоянова. Тя отказала да се включи в актьорския състав с епизодична роля, но все пак го поздравила за добре свършената работа. Хора от обкръжението на Мариан издават, че той издирил координатите й и поискал среща с нея под предтекст, че иска да говорят по работа. Вълев й разказал за проекта си и тя останала впечатлена. Споделила, че темата на филма е интересна, но отказала да участва. Все пак двамата продължили да поддържат връзка и така постепенно се сближили. Днес са вече интимна двойка. Сподели:", "date": "2020.01.25", "title": "СЕНЗАЦИОНЕН СЛУХ: Мариан Вълев-Куката крие тайна връзка с гимнастичката Цвети Стоянова"}
{"url": "https://pik.bg/%D1%81%D1%82%D1%80%D0%B0%D0%BD%D0%BD%D0%BE-%D0%BD%D0%BE-%D1%84%D0%B0%D0%BA%D1%82-%D0%BD%D0%B5-%D1%81%D0%B8-%D0%BC%D0%B8%D0%B9%D1%82%D0%B5-%D0%B7%D1%8A%D0%B1%D0%B8%D1%82%D0%B5-%D0%B2%D0%B5%D0%B4%D0%BD%D0%B0%D0%B3%D0%B0-%D1%81%D0%BB%D0%B5%D0%B4-%D1%8F%D0%B4%D0%B5%D0%BD%D0%B5-%D0%B5%D1%82%D0%BE-%D0%BA%D0%BE%D0%B5-%D0%BE%D1%89%D0%B5-%D0%B5-%D0%B2%D1%80%D0%B5%D0%B4%D0%BD%D0%BE-news899683.html", "text": "Вероятно си спомняте съвета на родителите ви, когато сте били дете: „Не плувай във водата поне 30 минути след хранене“. Има голяма доза истина в този съвет. Някои неща е по-добре да не се правят веднага след хранене, особено ако сте хапнали по-обилна порция. Може да звучи нелогично, но е факт. Миенето на зъбите непосредствено след хранене уврежда техния емайл. Вероятно мислите, че измиването на зъбите след хранене е полезно и предпазва зъбите от кариес, но всъщност може да ги нарани повече. Това е така заради повишеното количество храносмилателни киселини в устата, които сте отделили по време на дъвченето. Необходими са минимум 30 минути, за да може тези киселини да намалеят. Тяхното влияние е силно и може да отслаби емайла на зъбите, правейки ги податливи на увреждания. Изчакайте с измиването, докато концентрацията на киселини в слюнката намалее. След това можете спокойно да измиете зъбите. Заспиването веднага след хранене е вредно за здравето. Отново е необходимо да изчакате известно време, докато храната се обработи в известна степен преди да заспите. Така ще избегнете появата на киселини, които могат да нарушат съня ви. Освен това, според клиника Майо, неслучайно храносмилането се случва във вертикално положение, а не в хоризонтално. Природата е решила тези процеси да се извършват, докато сме будни и в изправено или седнало положение. Когато легнем да спим затрудняваме обработката на погълнатата храна, което може да доведе до редица проблеми в бъдеще, ако тази практика стане редовна. Много хора смятат, че като направят упражнения, потичат малко или отидат да плуват, погълнатата храна ще слегне по-бързо, ще изгорят приетите калории и няма да напълнеят. По-интензивната физическа активност след хранене не се препоръчва, защото нарушава храносмилателната функция. Може да доведе до проблеми с усвояването на храната, схващане на крайници, повишаване на сърдечната честота и кръвното. Прекалено интензивните тренировки могат да предизвикат и смущения в мускулатурата, стомаха и работата на сърцето. Сподели:", "date": "2020.01.25", "title": "СТРАННО, НО ФАКТ: Не си мийте зъбите веднага след ядене! Ето кое още е вредно"}
{"url": "https://pik.bg/%D1%82%D0%B5%D0%B7%D0%B8-5-%D0%B7%D0%BE%D0%B4%D0%B8%D0%B8-%D0%BD%D0%B0%D0%B9-%D1%87%D0%B5%D1%81%D1%82%D0%BE-%D1%81%D0%B5-%D0%BE%D0%BA%D0%B0%D0%B7%D0%B2%D0%B0%D1%82-%D1%80%D0%B0%D0%B7%D0%BE%D1%80%D0%B5%D0%BD%D0%B8-news900192.html", "text": "Тези зодиакални знаци не могат да спестяват. Изкушават се често, купуват нови неща, дори да не им трябва, обичат да ходят на различни събития и харчат доста за билети. Затова и често са разорени. Ето кои са те: Те не се притесняват за бъдещето, искат да живеят на момента, да се наслаждават на случващото се около тях, да грабнат всяка възможност. Не правят планове и не мислят за спестяване за старини или за семейство. Просто искат да опитат от всичко веднага. Не се интересуват толкова от материални неща, но харчат много за екскурзии, екстремни спортове и такъв тип преживявания. Живеят за мига, за да си правят спомени, не им пука, че често остават без пари. Везните често загазват, защото не могат да разпределят финансите си. Обикновено поръчват онлайн много неща и не преценяват, че нямат толкова пари в картите си или че ще изхарчат всичко до дупка, още преди следваща заплата. Често взимат кредити, а не е добре да свикват с това. Мързеливи са и не следят финансовото си състояние. Естети са и си купуват красиви предмети, харчат и за козметика. Редовно забравят да платят сметките или не им остават пари за това. Тези зодии са много общителни и държат да имат динамичен социален живот. Искат да създадат впечатление у другите, че се справят добре и си позволяват всичко. Затова не изпускат парти или покана за кино, концерт, екскурзия, екстремно преживяване, вечеря, басейн и т.н. Ходят на най-бляскавите партита и събития, дори когато имат пари само за бира и сандвич. Искат да направят добро впечатление, не желаят да изпускат излизания, ще им се да се запознават с нови хора и да опитат от всичко. Често си купуват неща, от които нямат нужда. На тях просто им е трудно да кажат: \"Не!\". Ако някой ги покани някъде, те отиват, дори да нямат много пари и да не трябва да харчат. Ако някой ги помоли за заем, за подслон, за храна - те ще дадат каквото им е останало, дори да е съвсем малко. Ако подслонят някого, няма да му искат пари за сметки. Много често дават пари на приятелите си. Така харчат всичките си спестявания, а и обичат да дават пари за техника и нови продукти. Скорпионите гледат да не харчат много и по принцип са пестеливи. Но често са разорени, когато си имат сериозно гадже и излизат с него постоянно. Или ако имат приятели с прекалено изискан вкус. Заради близките, на Скорпионите се налага да ходят в скъпи и луксозни ресторанти, да почиват в 5-звездни хотели, да ходят по много събития. Не искат да разочароват приятелите и партньора, искат да не се отделят от тях, затова се преструват, че приемат този начин на живот. Сподели:", "date": "2020.01.25", "title": "Тези 5 зодии най-често се оказват разорени"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B9-%D0%B5-%D0%BC%D1%8A%D0%B6%D1%8A%D1%82-%D1%81-%D0%BF%D1%80%D0%BE%D1%82%D0%B8%D0%B2%D0%BE%D0%B3%D0%B0%D0%B7%D0%B0-%D0%BE%D0%B1%D1%80%D0%B0%D0%BB-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news900744.html", "text": "44-годишният карловец Стефан Видолов е задържаният за въоръжения грабеж в бензиностанцията на \"РИФ\" в село Труд тази нощ, съобщава \"Трафик нюз\". Мъжът нахлу въоръжен с пистолет и противогаз в обекта, стреля по служителя и ограби касата. Няколко часа по-късно бе задържан от пловдивската Криминална полиция. Мъжът живее в Карлово и е добре познат на полицията. Той е криминално проявен с дебело досие. Срещу него има повече от 20 заявителски материала. Карловската и хисарската полиция го разследват за 16 кражби и други престъпления. Бил е служител в същата бензиностанция и познавал добре обекта. Около 2 часа през нощта мъжът нахлул в бензиностанция \"РИФ\" в село Труд. Той бил с противогаз и и въоръжен с газов пистолет. Стрелял във въздуха, а облакът от газовия патрон зашеметил дежурния служител. Той за минути загубил ориентация, а междувременно нападателят го блъснал на земята. Влязъл зад щанда, взел ключа от касата и я отворил. Извадил оборота от вечерта, около 1500 лева и побягнал навън. Междувременно служителят успял да намери паник-бутона и след 3 минути на място пристигнал патрул на охранителната фирма, с която фирмата собственик имала договор. Сотаджиите повикали и полиция. Служителят дал информация за автомобила на бандита и той веднага бил обявен за издирване. Сподели:", "date": "2020.01.25", "title": "Ето кой е мъжът с противогаза, обрал бензиностанция (ВИДЕО/СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%85%D0%B5%D0%BA%D0%B8%D0%BC%D1%8F%D0%BD-%D1%81%D0%B8-%D0%BA%D1%83%D0%BF%D1%83%D0%B2%D0%B0-%D0%B2%D0%B8%D0%BD%D0%BE-%D0%B7%D0%B0-%D0%B7%D0%B0%D0%BA%D1%83%D1%81%D0%BA%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news898301.html", "text": "Антон Хекимян е запразнил много, преди да е дошъл именият му ден, видяха фотографите на “Ретро”. Тв водещият бе забелязан в 11 ч. предобяд в работен ден да си купува червено вино от магазин в близост до местоработата му. Той помоли продавачката  да му сложи бутилката в непрозрачна хартиена торбичка, за да не предизвиква клюки в телевизията. За маскировка си взе и едно кафе в картонена чаша и се отправи обратно към офиса си в Би Ти Ви. Антон Хекимян е запразнил далеч, преди да е дошъл именият му ден, видяха фотографите на „Ретро”. Тв водещият бе забелязан в 11 ч. преди обяд, в работен ден, да купува червено вино от магазин в близост до местоработата му. Той помоли продавачката  да му сложи бутилката в непрозрачна хартиена торбичка, за да не предизвиква клюки телевизията. За маскировка си взе и едно кафе в картонена чаша и се отправи обратно към офиса си в Би Ти Ви. Явно Тони се е поддал на инерцията след маратона от празници в началото на годината и смята да я кара развеселен чак до 17 януари – Антоновден, за когато е замислил щур купон с напитки и мезета. Колегите му все пак са озадачени, защото Хекимян е известен привърженик на спорта и здравословното хранене. Затова коментират, че виното най-вероятно е купил за подарък. Според злите езици в медията обаче Тони вероятно е решил да теши обзелата го напоследък тежка депресия. Той бил съсипан от новината, че бившата му любов Василена Гръбчева роди преди дни дете на младия доктор Асен Цеков, с когото живее от година и половина. Хекимян и Василена имаха 5-годишна връзка, но до брак и потомство така и не се стигна. Вместо това последва раздяла и журналистът отново остана сам. Сподели:", "date": "2020.01.25", "title": "САМО В ПИК И \"РЕТРО\": Хекимян си купува вино за закуска (ПАПАРАШКИ СНИМКИ)"}
{"url": "https://pik.bg/%D1%83%D0%B4%D0%B0%D1%80-%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D1%82%D0%BE%D0%BD-%D0%BA%D0%BE%D0%BA%D0%B0%D0%B8%D0%BD-%D0%B2-%D0%BA%D0%B0%D1%88%D0%BE%D0%BD%D0%B8-%D1%81-%D0%B1%D0%B0%D0%BD%D0%B0%D0%BD%D0%B8-%D0%BD%D0%B0-%D0%BF%D0%B0%D0%B7%D0%B0%D1%80-%D0%BA%D1%80%D0%B0%D0%B9-%D0%BF%D0%B0%D1%80%D0%B8%D0%B6-news900680.html", "text": "Около половин тон кокаин бе открит в кашони с банани на най-големия пазар \"Рунжи\" в парижко предградие, съобщава „Паризиен”, цитирани от БГНЕС и „Белнюз”. Според информацията, наркотикът е от Колумбия и бил забелязан от продавач на плодове и зеленчуци. Той се обърнал към полицията. Веднага е била извършена експертиза, която установила, че белият прах е кокаин. На черния пазар стойността на дрогата е 35 млн. евро. Сподели:", "date": "2020.01.25", "title": "Удар: Откриха половин тон кокаин в кашони с банани на пазар край Париж"}
{"url": "https://pik.bg/%D1%83%D0%B6%D0%B0%D1%81%D1%8A%D1%82-%D1%80%D0%B0%D1%81%D1%82%D0%B5-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-22-%D0%B6%D0%B5%D1%80%D1%82%D0%B2%D0%B8-%D0%B8-%D0%BD%D0%B0%D0%B4-1-030-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D1%82%D1%83%D1%80%D1%86%D0%B8%D1%8F-news900687.html", "text": "Броят на жертвите на силния трус с магнитуд 6,8 по скалата на Рихтер в Източна Турция се увеличава с всеки час. Вече е потвърдено за най-малко 22-ма загинали, а поне 1 030 души са ранени, съобщават световните агенции, цитирани от БНР. В област Елазъг, където е епицентърът на труса, пристигат спасителни екипи и помощи от редица турски градове. Президентът Реджеп Ердоган има планирано участие в икономическа конференция в Истанбул. В засегнатите райони са изпратени трима министри - на вътрешните работи, на здравеопазването и на благоустройството. Здравният министър на страната Фахретин Коджа заяви, че в област Теневит, която беше епицентърът на труса, 30 души са били затрупани под отломки в срутили се сгради и за съжаление броят на загиналите може да нарастне. Двама от починалите са загубили живота си вследствие на сърдечни кризи по време на бедствието. Поне едно дете и четирима души са били извадени от руините в добро състояние. По данни към 01:00 часа местно време двама души са тежко ранени в Елязъг, а трима са сериозно пострадалите в Малатия. Това съобщи по време на пресконференция вътрешният министър Сюлейман Соевглу. Управлението по извънредните ситуации съобщи, че към 03:00 часа местно време тази сутрин са изпратени около 1 000 спасители със 182 машини. Спасително-издирвателните работи продължават и в момента. Епицентърът на земния трус е бил в източната турска област Елязъг, но трусът е бил усетен дори и в съседни страни като Армения, Грузия, Ливан и Сирия до Тел Авив. В района продължават вторични трусове със сила от над 5 по скалата на Рихтер. Според специалисти те може да продължат до една седмица. В засегнатите общини са били изпратени 418 спасители и пожарникари от различни области в цяла Турция. Управлението по извънредните ситуации е изпратило по около 1 700 палатки и легла и 9 200 одеяла. Метеоролозите предупреждават, че температурите през нощта може да паднат до минус 7 – минус 12 градуса под нулата и предупреждават за риск от измръзвания за решилите да прекарат нощта на открито. Военният министър на страната Хулуси Акар заяви, че армията е готова да окаже помощ, ако такава бъде поискана. Летището на областния център Елязъг функционира, не са прекъснати и сухопътните връзки със съседните области. Мобилните оператори заявиха, че ще осигурят на жителите на засегнатите селище безплатен интернет и минути за разговори по мобилните мрежи. Турските авиолинии обявиха, че към Елязъг и Малатия са планирани 5 допълнителни полета на фиксирана цена от 150 лири (около 45 лв.) от Истанбул и Анкара. Мобилните оператори заявиха, че ще осигурят на жителите на засегнатите селище безплатен интернет и минути за разговори по мобилните мрежи. Засегнати са били поне 100 сгради и хората са предупредени да не влизат в къщите си поради риска да бъдат затиснати, ако при вторични трусове постройките рухнат. Поне един човек е бил спасен изпод развалините до момента, съобщиха турски медии. В област Елязъг се издирват 30 души. Към мястото на трагедията са се отправили вътрешният, здравният и министърът на околната среда и благоустройството. Спасителните служби призоваха хората да затворят газовите вентили и крановете си за вода, както и да дръпнат електрическите шалтери. Специалистите съветват да се използват текстови съобщения, а не обаждания, за да не се претоварва мрежата и да се пестят батериите на мобилните телефони, тъй като от някои места постъпи информация за прекъсвания на електрозахранването. Сподели:", "date": "2020.01.25", "title": "Ужасът расте: Най-малко 22 жертви и над 1 030 ранени след земетресението в Източна Турция"}
{"url": "https://pik.bg/%D1%82%D0%B5%D1%87-%D0%BD%D0%B0-%D0%BC%D0%BE%D0%B7%D1%8A%D1%86%D0%B8-%D1%81-%D0%BA%D0%B0%D0%BA%D0%B2%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B3%D1%8A%D1%80%D1%86%D0%B8%D1%8F-%D0%B2%D1%80%D1%8A%D1%89%D0%B0-%D0%B3%D1%83%D1%80%D0%B1%D0%B5%D1%82%D1%87%D0%B8%D0%B8%D1%82%D0%B5-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0-%D0%B8-%D1%81-%D0%BA%D0%B0%D0%BA%D0%B2%D0%B0-%D0%BD%D0%B8%D0%B5-news900328.html", "text": "За да ги насърчи да се приберат в Гърция, властите обявиха схема за субсидии „Да върнем мозъците“, която предлага на 500 от най-умните и успешни емигранти брутна месечна заплата от 3000 евро, ако се включат в проекта. Министерството на труда ще покрие 70 на сто от разходите. За сравнение у нас тази заплата е 1200 лева. „Това е първият опит на гръцката държава да създаде условия за постепенно завръщане“, заявява Константинос Аграпидас, ръководител на програмата в министерството. Схемата, стартирана при предишното ляво правителство, е начин да бъде обърната тенденцията на изтичане на мозъци и се смята за толкова важна, че дори смяната на кабинета не я засегна. Около 500 000 души са се преместили в чужбина по време на финансовата криза, когато безработицата достигна рекордните 28%. Течът на мозъци засилва и най-голямата опасност за гръцката икономика: тежката демографска ситуация. До 2050 г. се очаква, че населението на страната ще се свие с между 800 000 и 2,5 млн. души до 8,3-10 млн. души население. Гръцките власти започнаха кампания за връщане на млади и талантливи хора, които са напуснали родината си по време на финансовата криза, пише \"Политико\". Сподели:", "date": "2020.01.25", "title": "ТЕЧ НА МОЗЪЦИ: С каква заплата Гърция връща гурбетчиите от чужбина и с каква ние"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BD%D0%BE-%D1%84%D0%B0%D0%BA%D1%82-%D0%BC%D1%83%D0%BC%D0%B8%D1%8F-%D0%BD%D0%B0-3000-%D0%B3%D0%BE%D0%B4%D0%B8%D0%BD%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B2%D0%B8%D0%B4%D0%B5%D0%BE-news900526.html", "text": "„Гласът“ на древноегипетски жрец \"прозвуча\" за първи път, откакто той умира и е мумифициран преди 3000 години. Несямун живее по времето на фараон Рамезес XI, който властва над Египет в началото на XI в. пр. н. е., съобщава британският вестник Guardian Мумията на Несямун, която понастоящем се намира в градския музей в Лийдс, е обект на много внимателен анализ. Превръзките й са разгърнати през 1824 г., като изследователите откриват, че той е бил в 50-те си години, когато е починал. Първоначално се предполага, че мъжът е умрял в резултат на удушаване, но на по-късен етап учените смятат, че вероятно е загубил живота си заради алергична реакция след ужилване от насекомо по езика. И макар смъртта на Несямун да се дължи на злополука, мумията му има късмет - тя е преместена малко преди атентата в Лийдс през 1941 г., който унищожава музея. Учените правят поредица от компютърни томографии, от които успяват да създават дигитална реконструкция на гласовия апарат на Несямун и да го възпроизведат чрез 3D печат. По тази част от мумията има поражения, дължащи се на инцидента, погребението, мумифицирането и вековете престой в гробница, така че се налага експертите да доизградят модела. Гласовият тракт филтрира звука, произвеждан от въздуха, преминал през ларинкса, като полученият звук е уникален за всеки човек. „Всеки египтянин в миналото се е надявал, че след смъртта душата му ще може да \"говори\", за да може да произнесе така наречената„ отрицателна изповед “, която трябва да помегне на боговете да преценят дали човекът е водил грешен или праведен живот\", казва съавторът на проучването проф. Джоан Флетчър от катедрата по археология в Университета на Йорк. \"Само ако боговете се съгласят, починалата душа може да премине във вечността - ако не устои на изпитанието, следва втора, постоянна смърт,\" допълва тя. Флетчър добавя, че тези, които преминават теста, са наречени „верни на гласа“ - фраза, която се появява в надписите на ковчега на Несямун заедно с името му. Сподели:", "date": "2020.01.25", "title": "НЕВЕРОЯТНО, НО ФАКТ: Мумия на 3000 години проговори (ВИДЕО)"}
{"url": "https://pik.bg/%D0%BC%D1%8A%D1%80%D1%82%D0%B2%D0%B0-%D1%80%D0%B8%D0%B1%D0%B0-%D0%B8%D0%B7%D0%BF%D0%BB%D1%83%D0%B2%D0%B0-%D0%B2-%D0%BC%D0%B0%D1%80%D0%B8%D1%86%D0%B0-news900689.html", "text": "Мъртва риба изплува в Марица рано тази сутрин край Стамболийски, съобщи TrafficNews. Установено е, че има теч на вредни вещества от фирма \"Екоинвест\" Пазарджик. На място има екипи на РИОСВ и полицията. Фирмата се занимава с преработка на отпадъци, събиране на вторични суровини - изкупува отпадъчна хартия, полиетилен, пластмаса, ПЕТ бутилки и поликарбон, стъкло, метални и композитни опаковки, дървени палети, рециклиране на полиетилен, пластмаса И ПЕТ. Сподели:", "date": "2020.01.25", "title": "Мъртва риба изплува в Марица"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8%D0%B7%D1%80%D0%B0%D0%B7%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%BD%D0%B0-%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-news900691.html", "text": "В този труден момент България е съпричастна с трагедията на своите съседи и е готова да окаже подкрепа за преодоляване на последиците от земетресението, е позицията на държавния глава. Президентът Радев изразява съболезнования към семействата и близките на загиналите, както и надежда за бързото възстановяване на пострадалите при природното бедствие. Държавният глава Румен Радев изразява съболезнования на своя турски колега президента Реджеп Тайип Ердоган по повод земетресението в Източна Турция, при което загинаха много хора и бяха причинени големи материални щети. Сподели:", "date": "2020.01.25", "title": "Румен Радев изрази съболезнования на Реджеп Ердоган"}
{"url": "https://pik.bg/%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81%D1%8A%D1%82-%D0%B7%D0%B0%D1%82%D0%B2%D0%BE%D1%80%D0%B8-%D1%87%D0%B0%D1%81%D1%82%D0%B8-%D0%BE%D1%82-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D1%81%D1%82%D0%B5%D0%BD%D0%B0-news900422.html", "text": "Някои части от Великата китайска стена ще бъдат затворени от днес за туристи, за да се предотврати разпространението на новия коронавирус, предаде Ройтерс. Агенцията се позовава на държавни китайски медии и на пекинската правителствена служба, която ръководи Бадалин, реконструираната и най-често посещавана част от стената. Властите в Пекин и Шанхай призоваха хората, които се връщат от районите, в които има случаи на заболявания от новата пневмония, да останат 14 дни вкъщи под карантина, за да се избегне опасността от разпространение на болестта, предаде БТА. Сподели:", "date": "2020.01.25", "title": "Коронавирусът затвори части от Китайската стена"}
{"url": "https://pik.bg/%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%82%D1%80%D1%83%D0%BF%D0%B0-%D0%BD%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-%D0%B2-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news900690.html", "text": "Намериха умрял 64-годишен мъж в дома му на улица „Милин Камък“ в Козлодуй, съобщи сайтът „Козлодуй-бг.инфо”. Според информацията, роднина на жертвата подал сигнала на телефон 112, че от около седмица не го е виждал и се притеснил за него. На място незабавно пристигнал екип на местното Районното управление на полицията и лекар, който констатирал смъртта. По непотвърдена информация по трупа няма следи от насилие. По всяка вероятност Ангел К. е издъхнал преди около седмица. Сподели:", "date": "2020.01.25", "title": "Намериха трупа на възрастен мъж в Козлодуй"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D0%B0%D0%BB%D1%8A%D0%BA-%D1%81%D0%B0%D0%BC%D0%BE%D0%BB%D0%B5%D1%82-%D0%B5-%D0%BF%D0%B0%D0%B4%D0%BD%D0%B0%D0%BB-%D0%BA%D1%80%D0%B0%D0%B9-%D1%80%D1%83%D1%81%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-%D0%B8%D0%BC%D0%B0-%D0%B4%D0%B2%D0%B0%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news900700.html", "text": "Малък самолет е паднал в гора при опит за кацане на частно летище в землището на село Бъзън, община Русе, съобщи БНР. По първоначални данни има двама пострадали, като единият е в по-тежко състояние. На място са изпратени екипи на полиция, пожарна и две линейки. Сподели:", "date": "2020.01.25", "title": "От последните минути: Малък самолет е паднал край русенско село. Има двама пострадали"}
{"url": "https://pik.bg/%D0%BD%D0%B0%D1%81%D1%82%D1%8A%D0%BF%D0%B8-%D0%BB%D1%83%D0%BD%D0%BD%D0%B0%D1%82%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2-%D0%B4%D0%B0%D0%BB%D0%B5%D1%87%D0%BD%D0%B8%D1%8F-%D0%B8%D0%B7%D1%82%D0%BE%D0%BA-news900612.html", "text": "Тази година обаче фиестата е съпътствана от тревоги заради новия коронавирус, който тръгна от Китай и изплаши целия свят. Затова и честванията в Пекин бяха отменени. В 11-милионния град Ухан беше въведено извънредно положение, а цялата провинция Хубей е на практика блокирана. 26 бяха официално потвърдените смъртни случаи на заболели от новия вирус до вчера. Днес вече има информации, че починалите са над 40, а заразените между  800  и  1200 души. В Ухан започна строителството на нова болница с капацитет хиляда легла, където да бъдат лекувани заразените. Далечният изток празнува Лунната Нова година – годината на Белия плъх по китайския календар. Сподели:", "date": "2020.01.25", "title": "Настъпи лунната Нова година в Далечния изток"}
{"url": "https://pik.bg/%D0%B3%D1%80%D0%B8%D0%BF%D0%BD%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%B2-%D0%BE%D0%B1%D0%BB%D0%B0%D1%81%D1%82-%D0%B1%D1%83%D1%80%D0%B3%D0%B0%D1%81-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-%D0%B8%D0%B7%D0%BB%D0%B8%D0%B7%D0%B0%D1%82-%D0%B2-%D0%B3%D1%80%D0%B8%D0%BF%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%BE%D1%82-news900608.html", "text": "Грипна епидемия е обявена в област Бургас, училищата излизат в грипна ваканция от 27 до 31 януари. Това стана ясно след проведеното заседание на Регионалния щаб за борба с грипа и остри респираторни заболявания (ОРЗ), съобщава радио „Фокус-Бургас”. По думите на областния управител Вълчо Чолаков данните показват, че към момента са налице изисквания и нормативите за обявяване на грипна епидемия. \"468 има заболели на 10 000 човека за последните 7 дни. Основно грипът е тип „А” и „Б”. Отсъствията на деца в цялата област са както следва: Карнобат - 62%, Айтос - 29%, Бургас - 24%, Камено - 30%, Малко Търново - 31%, Несебър - 22%, Приморско - 58%, Поморие - 20%, Средец - 36%, Сунгурларе - 22%, Созопол - 27%, Руен - 11%\", отбеляза Вълчо Чолаков. Областният управител добави, че заболяването засяга основно лицата на възраст от 0 до 4 и от 5 до 14 години, а най-малко уязвими са възрастовите групи 18-65 и над 65 години. Сподели:", "date": "2020.01.25", "title": "Грипна епидемия в област Бургас. Училищата излизат в грипна ваканция от..."}
{"url": "https://pik.bg/%D0%BA%D0%BE%D1%88%D0%BC%D0%B0%D1%80%D1%8A%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-11-%D0%B3%D1%80%D0%B0%D0%B4%D0%B0-%D1%81%D0%B5-%D1%81%D1%8A%D0%B1%D1%83%D0%B4%D0%B8%D1%85%D0%B0-%D1%81-%D0%BE%D0%BF%D0%B0%D1%81%D0%BD%D0%BE-%D0%BC%D1%8A%D1%80%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-%D0%B4%D0%BD%D0%B5%D1%81-%D0%BA%D0%B0%D1%80%D1%82%D0%B8-news900613.html", "text": "Високи нива на замърсяване са регистрирани в много райони на страната тази сутрин, съобщи Нова телевизия. Към 4 сутринта 11 града в страната са с концентрации на фини прахови частици над нормите. В София запрашаването е най-осезаемо със стойности няколко пъти над допустимите. В северната половина на града стойностите на фините прахови частици са по-високи. Станцията на Националния център по заразни и паразитни болести показва почти 300 μg/куб.м (при норма от 50 μg/куб.м). В петък вечерта в столичния квартал \"Христо Ботев\" имаше висока концентрация на серен диоксид. Най-тежко се дишаше между 19 и 21 часа, когато уредите удариха 387 μg/куб.м (при норма от 350). Серният диоксид обикновено се отделя при горене на битови отпадъци. Особено чувствителни към него са болните от бронхиална астма. Ефектите върху човешкото здраве са нарушения надишането, белодробни заболявания, нарушение на имунната защита на белия дроб. Сподели:", "date": "2020.01.25", "title": "КОШМАРЪТ ПРОДЪЛЖАВА: 11 града се събудиха с опасно мърсен въздух днес (КАРТИ)"}
{"url": "https://pik.bg/%D0%B5%D0%BF%D0%B8%D0%B4%D0%B5%D0%BC%D0%B8%D1%8F%D1%82%D0%B0-%D0%BD%D0%B0%D1%81%D1%82%D1%8A%D0%BF%D0%B2%D0%B0-100-000-%D1%83%D1%87%D0%B5%D0%BD%D0%B8%D1%86%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%B2%D1%8A%D0%B2-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B3%D1%80%D0%B8%D0%BF%D0%B0-news900563.html", "text": "От днес епидемия е обявена в област Бургас, в общините Севлиево, Трявна и Дряново. А от понеделник в София, областите Кърджали и Хасково и община Луковит. Образователните власти обясняват, че това няма да навреди на темпото на обучение, защото се слива с междусрочната ваканция. В София децата ще са на училище другия четвъртък - на 6 февруари. Но в някои училища са доволни, че затварят преди да са болни всички. В четвъртък в столичното 23-то СОУ са отсъствали 80 от всички 930 ученици. „Най-честото усложнение е пневмонията. При някой щамове пневмонията много рязко прераства в остра дихателна недостатъчност”, обясни Ангел Кунчев. Но едва ли ще се стигне до национална епидемия, защото заболяването не се случва едновременно навсякъде. Грипът вече обхвана цялата страна. Над 100 000 ученици излизат в извънредна ваканция, съобщи Нова телевизия. . По време на епидемията се спират женските и детските консултации. На границата между първия и втория срок много училища остават затворени. . Но според образователното министерство учителите ще наваксат грипните дни, защото имат опит от други години по същото време. „Учителят е този, който планира работата си. Той е този, който може да прецени. За нас е важно не препускането по учебния материал, а постигането на определени компетентности”, заяви , зам.-министър на образованието. „За в нашето училище отсъстващите са под 10%. Последните години винаги имат между 4 и 6 учебни дни такава ваканция, смятам, че е по-добре да са вкъщи и да не боледуват. Здравето им е най-важно”, заяви директор на 23-то СОУ, София. Здравните експерти „Когато се даде такава ваканция, тя е, за да нямат децата контакти. Доколкото може да има контрол от родителите е добре да е в тази насока, а и по-възрастните хора трябва да избягват излишни контакти, това ще им спести заразяване”, заяви държавният здравен инспектор За медиците симптомите на грип са лесни за разпознаване: . Лекарите препоръчват в никакъв случай да не се чака и да се залага на самолечение. Засега в болниците има достатъчно място. А ако има нужда, лечебните заведения са готови да осигурят още. Здравните експерти очакват пикът на грипа да е в началото на февруари. Сподели:", "date": "2020.01.25", "title": "ЕПИДЕМИЯТА НАСТЪПВА: 100 000 ученици излизат във ваканция заради грипа"}
{"url": "https://pik.bg/%D0%BB%D0%B5%D0%BA%D0%B0%D1%80%D0%B8-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D1%81-%D0%B2%D0%B0%D0%B6%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B8%D0%BC%D0%B0-%D0%BB%D0%B8-%D1%88%D0%B0%D0%BD%D1%81-%D0%B4%D0%B0-%D0%BC%D0%BE%D0%B6%D0%B5%D0%BC-%D0%B4%D0%B0-%D0%BB%D0%B5%D0%BA%D1%83%D0%B2%D0%B0%D0%BC%D0%B5-%D1%80%D0%B0%D0%BA%D0%B0-news900629.html", "text": "\"Откритието на учените от Кардиф може да бъде пробив в борбата срещу рака. Става въпрос за открит нов клон от Т-клетките, нова златна страница. Неговите възможности впоследствие ще бъдат обект на много експерименти – на животински модели, а след това и на човешки”. Това коментира в ефира на Нова телевизия онкологът д-р Красимир Орешков. По думите му това е универсална клетка, която наистина сканира и открива т.нар. MR рецептор, който е невидим когато човек страда от рак. Този рецептор дава информация на Т-клетките за други такива с различен метаболизъм, като раковите. \"Тези Т-клетъчни колоновеунижощават само туморните такива, не и здравите”, каза още д-р Орешков. \"Това не е нов тип клетка. Организмът има една функция с наредени цяла група от защитни механизми, които се справят с ежесекундното появяване на туморни клетки. В някои случаи новообразувани ракови клетки успяват да избегнат имунната защита и да се реализират като на свой ред потискат действието на имунната система”, обясни доц. д-р Андрей Чорбанов, ръководител на лабораторията по експериментална имунология към Института по микробиология. Сподели:", "date": "2020.01.25", "title": "Лекари специалисти с важни разкрития има ли шанс да можем да лекуваме рака"}
{"url": "https://pik.bg/%D0%B2%D0%B5%D1%80%D1%81%D0%B8%D1%8F-%D0%B5%D1%82%D0%BE-%D0%B7%D0%B0%D1%89%D0%BE-%D0%BA%D0%BB%D0%BE%D0%B8-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%B5-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0%D0%BB%D0%B0-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-news900499.html", "text": "Преди няколко седмици Преслава гордо се похвали, че лично Клои Кардашиян й е коментирала една от снимките в \"Инстаграм\" с мили думи. Запознати обаче издадоха, че този жест си има цена, която любимият на певицата платил, за да може да поласкае половинката си. Като инфлуенсър Клои Кардашиян има хонорар не само за рекламни постове в личната й страница, но и за коментари под снимки. Според запознати ставало въпрос за петцифрена сума, твърди \"Хотнюз\". Клои написа под снимката на Преслава кратко и ясно \"So pretty!\" (Много хубава). Сподели:", "date": "2020.01.25", "title": "ВЕРСИЯ: Ето защо Клои Кардашиян е коментирала снимка на Преслава"}
{"url": "https://pik.bg/%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%80%D0%B0%D0%B7%D0%B5%D0%B4%D0%B8%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D0%BF%D1%80%D0%B8-%D0%B1%D0%BE%D1%80%D0%B8%D1%81%D0%BE%D0%B2-news900769.html", "text": "Степан Хиндлиян говори секунди след извънредното заседание на НКП. Председателят на Националния клуб на привържениците на Левски заяви, че Повод за срещата на феновете бяха вчерашните разговори с премиера Бойко Борисов и бъдещето на \"сините\", предава Спортал.бг. \"Нищо не е станало днес. Имаше разговор, чуха се мнения. Имаше представители на 25-26 фенски структури. Има в голяма степен единомислие относно позицията. Разбира се, във фен клубовете трябва да си разговарят с членската маса, да я информират и да се вземе решение дали ще застанат зад една обща позиция, или ще се чуят различни гласове\". \"Държим принципна позиция от самото начало. Нали знаете, че има два тима хора. Едните се интересуват как изглеждат, какво ще кажат и как ще ги възприемат други. Другите са принципни и последователни. Изводите оставям на медиите и на хората, които имат достатъчно мозък, за да разсъждават\". \"Налага ми се да бъда в медиите всеки ден. Повтарям едно и също, което омръзва на хората. Изчакваме представителите на фен клубовете да информират структурите по места. След това НКП ще си каже окончателната дума. Имаше различни фракции вътре. Вдругиден може да изляза и ще кажа - пет фен клуба са на това мнение, 10 са на друго. В продължение на една седмица седяхме стабилни и монолитни, което беше най-правилната позиция на левскарската общност. Основният извод след срещата при премиера вчера е, че не е точно така\". \"Имаше затопляне на позициите и сигнали, че се гледа в една и съща посока. Основният извод от вчера е, че не е точно така. От една седмица НКП в мое лице изразяваше своята позиция, че Левски е политически и икономически заложник. Това е теза, която НКП и Тръст синя България формулира преди повече от пет години. Ситуацията, в която се намира клубът в момента, доказват правотата на тази теза. Казахме, че заставаме зад Левски, защото за нас има разлика. Вчера беше изразено същото мнение в министерски съвет. Там беше потвърдена тезата, че Левски е политически и икономически заложник, но беше изразено мнение, че трябва да се застане твърдо зад собственика. Не влизаме ли в матрицата на политически и икономическите зависимости, ако подкрепим собственика. Левски изглежда стабилизиран. Левски има собственик, който не е парашутист, за разлика от останалите. В същото време този собственик има проблем. Ако застанем зад него, какво подкрепяме? Подкрепяме неговия бизнес интерес\". \"Левски ще го има винаги. Трябва да се прави тънката разлика за това кои сме ние и какво защитаваме. Който разбира тази разлика - добре. Който не я разбира, си е за негова сметка. Много трудно е да се излезе от тази ситуация. Много трудно е да не бъдем забъркани. Очевидно сме забъркани в тази ситуация и против волята си сме принудени да участваме някъде, където не искаме\". \"Няма да се откажем от принципната си позиция. Ние не сме еднодневки и събирачи на лайкове. Г-н Божков каза и на двете срещи с нас, че ако няма Лотария, няма да има финансиране. По официални данни г-н Божков е най-богатият българин или е от най-богатите българи. Той със сигурност може да намери начин да го направи. Може да му бъде отнет лицензът, но ако има желание и заявяваш, че имаш желание да спасиш Левски, ще намериш начин. Ще даваш по-малко пари, ще намериш хора, които да ти помогнат. Някой иска да ни хвърли в огъня и тук хората трябва да преценят сами за себе си. Понеже ние сме достатъчно диалогични и сме готови да помогнем на Левски, подаваме ръка на г-н Божков и му казваме: “Г-н Божков, дайте да търсим общ вариант и да се разберем”. Няма да се уморя да повтарям тази теза: “Който иска да ходи да се самозапалва пред Министерски съвет - да ходи”. Има хора, които са много емоционални и са на гребена на вълната. Искам да им кажа: “Помислете си!”. \"Задължението на акционера е не да дава пари, а да печели от тях. Г-н Божков може да каже: “Ще давам 500 хиляди, ще намеря още хора, които да дават толкова”. Не мога да бъда в главата на г-н Божков. Той е доказал, че има сериозен интелектуален потенциал. Прави много правилна преценка на едни бъдещи ситуации. 6-8-10 месеца не се срещаше с феновете, но когато усети, че има напрежение, ни потърси. Имаме готовност да подадем ръка и можем да се срещнем отново. Но да седнем и да си говорим като равнопоставени страни, а не да заявяваме позиция - или сте с мен, или няма да има какво да подкрепяте\". \"Опитваме се да правим нещо, но в общи линии нещата се извъртат по такъв начин, че накрая сме виновни. Това, което се случва в момента, е огромна игра на нерви. Както е възможно от утре да има нов собственик от типа Бащица, така е възможно и фирмите на г-н Божков да продължат да издържат Левски. Нещата са принципни. Може да се случи абсолютно всичко. Основният проблем е, че има разногласия и левскарската общност не стои монолитна\". \"Най-податливите фенове на емоции до голяма степен са в нашата структура. Оставям го на вас да го тълкувате, както искате. Има едно прекрасно събитие в НДК на момчетата от Зона Б18. Свалям им шапка. Тези момчета правят страхотни неща. Моята лична молба е да им се обръща повече внимание\". Сподели:", "date": "2020.01.25", "title": "Феновете на Левски разединени след срещата при Борисов"}
{"url": "https://pik.bg/%D1%81%D1%8A%D0%B4%D1%8A%D1%82-%D0%B2-%D0%B4%D1%83%D0%BF%D0%BD%D0%B8%D1%86%D0%B0-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B3%D0%BB%D0%BE%D0%B1%D0%B0%D1%82%D0%B0-%D0%BD%D0%B0-%D1%84%D0%B8%D1%80%D0%BC%D0%B0-%D1%81%D1%8A%D1%85%D1%80%D0%B0%D0%BD%D1%8F%D0%B2%D0%B0%D1%89%D0%B0-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%BF%D0%BE%D0%B4-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%81%D1%82%D1%80%D1%83%D0%BC%D0%B0-news900707.html", "text": "Районният съд в Дупница потвърди глоба от 5 000 лв., наложена от РИОСВ на “Феникс-Дупница” - фирмата, чийто боклук се запали през август 2019 година и пожарът нанесе поражения по виадукта на автомагистрала \"Струма\", съобщава БНР. Тази глоба е наложена на дружеството месеци преди пожара под аутобана за съхранение на отпадъци върху общински земеделски имот. Проверката от РИОСВ е била по сигнал на Община Дупница през 2018 година. Тогава било установено, че върху общински поземлен имот се съхраняват нерегламентирано пластмасови отпадъци, пластмасови бидони и бали с отпадъци от блистери. Съставен е акт, а три месеца по-късно е издадено наказателно постановление. От фирмата обжалват глобата, съдът е отхвърлил жалбата като неоснователна, но е изменил основанието, на което е наложена санкцията. Според съдебния състав нарушението се отнася до забраната за съхранение на отпадъците на неразрешени за това места. И тази глоба потвърждава констатациите, че \"Феникс ресурс\" и преди пожара е съхранявала отпадъците си в нарушение на правилата и изискванията. Срещу управителя на дружеството Кольо Илиев има две обвинения - за увреждане на околната среда и за безстопанственост и неосъществен контрол, довели до пожара при виадукта. Срокът за приключване на досъдебното производство е удължен, казаха от прокуратурата. Сподели:", "date": "2020.01.25", "title": "Съдът в Дупница потвърди глобата на фирма, съхраняваща отпадъци под автомагистрала \"Струма\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%BF%D1%80%D0%B0%D1%82%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D1%82%D0%B5%D0%BB%D0%BD%D0%B0-%D1%82%D0%B5%D0%BB%D0%B5%D0%B3%D1%80%D0%B0%D0%BC%D0%B0-%D0%B4%D0%BE-%D0%B5%D1%80%D0%B4%D0%BE%D0%B3%D0%B0%D0%BD-news900617.html", "text": "Министър-председателят Бойко Борисов изпрати съболезнователна телеграма до президента на Република Турция Реджеп Тайип Ердоган по повод земетресението в югоизточна Турция, причинило човешки жертви. Премиерът Борисов изразява надежда, че навременните и професионални действия на спасителните екипи и медицинските служби ще помогнат за спасяването на хора от засегнатите сгради. Министър-председателят Бойко Борисов пожелава бързо възстановяване на всички пострадали от земетресението. Сподели:", "date": "2020.01.25", "title": "ПЪРВО В ПИК: Премиерът Борисов изпрати съболезнователна телеграма до Ердоган"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D0%B4%D0%BD%D0%B5%D1%81---%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%B4%D0%B0-%D1%81%D0%B8-%D0%B2%D1%8A%D1%80%D0%BD%D0%B0%D1%82-%D0%B7%D0%B0%D0%B5%D0%BC%D0%B8%D1%82%D0%B5-%D0%B0-%D0%BB-news900591.html", "text": "От сутринта се заемете с най-трудните си задачи. Отхвърлете ги като проявите творчество в работата си и не разчитате на рутината, която не винаги ви носи успех. Ще си гарантирате финансова стабилност. Неочаквани промени ще погълнат част от деня ви. Пътуванията са полезни, ако сте внимателни зад волана. Не допускайте нови грешки в общуването с вашите колеги. Приемате критиката с разума си и обсъдете претенциите им към вашата работа и причината, поради която ги чувате. Деловите разговори са успешни. Ако имате възможност ги проведете в ранния следобед. На работното ви място се редуват успехи с неуспехи, заради невъзможността да сте постоянни в изискванията си. Много от вас ще изпитат желание да творят, но не трябва да се отклонявате от преките си служебни задължения и да вредите на авторитета си. Върнете взетите заеми от ваши приятели. Време е да постигнете компромис свързан с противопоставянето ви на плановете на вашите колеги за подобряване на работата. Завършете започнатите задачи, за да избегнете критиката на началниците си. Кратко пътуване ще ви изпълни с надежда, че новите ви планове са осъществими. Обмислете добре действията. Бъдете решителни в постъпките, за да имате успех. Въпреки трудностите имате възможност да реализирате всичките си планове и идеи от изминалата седмица. Партньорските отношения с представителите на противоположния пол ще ви дарят щастие. Неочаквани постъпки на ваши колеги са причина за усложняване на отношенията ви още от сутринта. По-добре премълчавайте и не показвайте лошия си характер, раздавайки правосъдие на ляво и на дясно. Очаквайте финансови постъпления, въпреки необходимостта от отстраняване на грешки на работното място. Пътувайте, ако няма да навредите на професионалните си планове. Постарайте се без отлагане да приключите със започнатите спешни задачи. Не допускайте финансови загуби. Всички ваши грижи са породени от липсата на желание за активна работа. След работа направете планираните покупки за дома. Неприятели се стремят да ви представят в неблагоприятна светлина. Работата ви спори. Пътуване ще ви се отрази добре и скоро ще ви донесе отлични финансови постъпления. Не споделяйте с вашите колеги намеренията си да осъществите делова среща, за да не ви изпреварят и провалят. Не допускайте да ви изненадат с пропуски на работното място, които не са споделили с вас. Грозят ви сериозни финансови проблеми, ако не сте в състояние да ги отстраните бързо. Не разчитайте на помощ. Не забравяйте, че безотговорното отношение на колегите ви няма как да се промени. Ако сте решили да пътувате ще се изнервите до крайност. Следобед избягвайте общуването с досадници, които ви губят времето. Заедно с вашите колеги ще постигнете по-големи успехи. Напрегнати сте заради отговорните и спешни задачи, които трябва да завършите. Приходите ще са впечатляващи. Не се преуморявайте заради желанието си да се захванете със задачи на ваши колеги. Не сте достатъчно компетентни. Ще предизвикате подигравки, които ще ви засегнат. По-добре се откажете да раздавате помощта си. Завършете рутинните си задачи и не проявявайте ината си, само защото сте решили да не се предавате. Днес сте изпълнени с планове, идеи и нови надежди. Погрижете се за собствените си потребности и не се раздавайте само близките си, особено ако доброто е непоискано. Обмислете нови възможности за професионална изява. Успехите ви ще станат причина за усложняване на отношенията с хората от професионалното ви обкръжение. Сподели:", "date": "2020.01.25", "title": "САМО В ПИК! Топ астроложката Алена с хороскоп за днес - Близнаците да си върнат заемите, а лъвовете да очакват любовни успехи"}
{"url": "https://pik.bg/%D0%BB%D1%83%D0%BA%D0%B0%D1%88%D0%B5%D0%BD%D0%BA%D0%BE-%D0%BE%D0%B1%D0%B2%D0%B8%D0%BD%D0%B8-%D1%80%D1%83%D1%81%D0%B8%D1%8F-%D0%B2-%D0%BD%D0%B0%D0%B3%D0%BB%D0%BE%D1%81%D1%82-%D0%B8-%D0%B1%D0%B5%D0%B7%D0%BF%D0%B0%D1%80%D0%B4%D0%BE%D0%BD%D0%BD%D0%BE%D1%81%D1%82-news900536.html", "text": "затваря своя пазар за хранителни продукти за Беларус, но републиката \" \" от това. Това обяви президентът на Беларус Александър Лукашенко, цитиран от руските медии. По време на среща със служители от завод за вестникарска хартия в Могилевска област Лукашенко е заявил, че Беларус \" \" и не иска да \"напряга основния съюзник\", а именно Русия. Беларус започва внос на нефт от Норвегия През литовското пристанище Клайпеда... \" \", цитира думите му Беларуската телеграфна агенция. \"Днес ние вече не страдаме особено, че те (руската страна) ни затварят пазара за хранителни продукти. При това нагло, безпардонно, без причина. За да наклонят, да унижат. \", подчерта беларуският държавен глава. Беларус преговаря за нефт със 7 страни, Латвия вече откликна В замяна на руските доставки... Лукашенко казал още, че \"някога\", когато , в отговор беларуската страна започнала да проверява руските автомобили край Смоленск. \"И се изви опашка по железния и автомобилния път до Кремъл. \", изтъкна той. \" . това\", обобщи Лукашенко. Президентът на Беларус заяви също, че конфликтът между Русия и Беларус е произлязъл от желанието на Москва да продава на Минск петрол на цени, по-високи от световните. Освен това той подчерта, че не иска да бъде \"последният президент на Беларус\". По думите ако Минск тръгне на \"разтваряне\" на суверенитета на републиката, беларусите ще го \"изядат\". Русия \"нагло, безпардонно, без причина\" с цел да \"унижи\" вече не страда особено не играе никакви игри Може да се вразумят и да се върнат към нормални отношения Няма да отговаряме на това. Но можем и да отговорим Русия \"започна да торпилира\" Беларус Тогава те видяха, че не бива действат така Нуждаем се от нормални приятелски, братски отношения Ако по-големият брат иска Сподели:", "date": "2020.01.25", "title": "Лукашенко обвини Русия в \"наглост\" и \"безпардонност\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%8F%D0%BD-%D1%87%D1%83%D0%BA%D0%BE%D0%B2-%D1%81-%D1%80%D0%B0%D0%B7%D0%B1%D0%B8%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B1%D1%81%D0%BF-%D0%B8-%D0%BF%D1%80%D0%B5%D0%BA%D0%B8%D1%8F-%D0%B8%D0%B7%D0%B1%D0%BE%D1%80-%D0%BD%D0%B0-%D0%BB%D0%B8%D0%B4%D0%B5%D1%80-%D0%B4%D0%B0-%D0%BC%D0%B8%D0%BD%D0%B5-%D0%BF%D0%BE%D0%B4-%D0%BB%D0%BE%D0%B7%D1%83-news900626.html", "text": "\"Предстоящите избори за председател на БСП е хубаво да минат под лозунга: „Сит на гладен не вярва!“ или „Гладен на сит не вярва!“, написа в профила си във \"Фейсбук\" топ анализаторът Боян Чуков. Той предлага кандидатите да публикуват на сайта на БСП или в \"Дума\" имотната си декларация, за да се види за \"какъв другар\" ще гласуват хората. Предвид предстоящото избирането на председател на БСП с пряко гласуване от всички партийни членове е задължително/необходимо всеки един кандидат, който се включи в надпреварата да публикува своята имотна декларация във вестник „Дума“ и на сайта на БСП. Нали все пак партията е лява! Така членската маса ще знае предварително дали гласува за почтен и скромен „другар/другарка“ или неприлично и съмнително богат „господин/госпожа“. Предстоящите избори за председател на БСП е хубаво да минат под лозунга: „Сит на гладен не вярва!“ или „Гладен на сит не вярва!“ Сподели:", "date": "2020.01.25", "title": "ПЪРВО В ПИК! Боян Чуков с разбиващ коментар за БСП и прекия избор на лидер: Да мине под лозунга: \"Сит на гладен не вярва\" или \"Гладен на сит не вярва\""}
{"url": "https://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%BC%D1%8A%D0%B6%D0%B0-%D0%BF%D1%80%D0%BE%D0%B1%D0%B2%D0%B0%D0%BB-%D0%B4%D0%B0-%D0%BF%D1%80%D0%B5%D0%BA%D0%B0%D1%80%D0%B0-11-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%BF%D1%80%D0%B5%D0%B7-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news900494.html", "text": "44-годишният Венцислав Вълков от София, опитал се да прекара през границата 11 килограма марихуана, остава в ареста. Това реши хасковският окръжен съд, като му наложи най-тежката мярка за неотклонение \"задържане под стража\", предаде Булфото. В началото на съдебното заседание прокурор Валентина Радева - Ранчева поиска делото да се гледа при закрити врата с оглед на интересите при разследването. Искането на обвинението бе подкрепено и от защитата на мъжа. Така заседанието протече при закрити врата. В понеделник на ГКПП \"Капитан Андреево\" бе извършена щателна митническа проверка на лек автомобил \"Ауди\" А5, управляван от мъжа. Автомобилът е пътувал към Турция, като с Венцислав Вълков е имало и 28-годишна жена. При проверката в кухините на купето, под лявата и дясната пластмасови кора, намиращи се под задните ляв и десен прозорец на автомобила, са открити 40 пакета, съдържащи зелена суха листна маса, реагираща при полеви наркотест на марихуана. Наркотичното вещество е с общо бруто тегло 11,200 килограма и е на стойност 44 800 лева. Решението на съда може да бъде обжалвано в тридневен срок пред Пловдивския апелативен съд. Сподели:", "date": "2020.01.25", "title": "Оставиха в ареста мъжа, пробвал да прекара 11 килограма марихуана през границата (СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D1%80%D0%B0%D0%BC%D0%B0-%D1%81-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D0%B8%D0%B2%D0%B0%D0%BD-%D0%BA%D0%BE%D0%BD%D0%B4%D0%BE%D0%B2-%D1%81%D0%BD%D0%B8%D0%BC%D0%BA%D0%B0-news900224.html", "text": "Семейни драми бележат живота на децата на големия актьор Иван Кондов, който си отиде през 2004 година. Средният му син починал внезапно в Южна Африка, а другите му две деца не поддържали връзка помежду си и не си говорели. В България единствен останал най-големият му син Владимир, който е плод на любовта му с първата му жена. Той също е завършил ВИТИЗ като баща си и в момента продължава да живее и работи в Русе. Не се бил виждал със сестра си, откакто била дете, не отишъл и на погребението на по-малкия си брат Ламби. Той е син на Кондов от втората му жена – сестрата на Стефан Данаилов – Росица. Емигрира отдавна в Южна Африка, има добра професия, семейство и дъщеря Екатерина, но инсулт го погубва през 2017 година в Кейптаун. Майка му и вуйчо му Стефан Данаилов не успяха да го изпратят, а в рамките на две години след внезапната му смърт починаха един след друг и те. Извън България живее и най-малката наследничка на Иван Кондов от третия му брак с актрисата Маргарита Кондова. Марта бе тръгнала по стъпките на баща и бе определяна за една от бъдещите големи звезди на Народния театър, но още през 2011 година напусна трупата. Малко след това решила да замине за Англия, където живее и до днес. Въпреки трудностите в професията не се е отказала да продължи делото на майка си и баща си. Срещала известни затруднения и разочарования, а последната си роля според биографията й в английски сайт за актьори получила през 2016 година. Въпреки че е най-малка от трите деца на Кондов, имала най-силна връзка с баща си. Получила и шанса да играе заедно с него във филма „Под едно небе“, а за ролята си в него е отличена с наградата „Невена Коканова“ за най-добра млада актриса. Сподели:", "date": "2020.01.25", "title": "САМО В ПИК И \"РЕТРО\": Драма с децата на Иван Кондов (Снимка)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B5%D0%B4%D1%8F%D0%BB%D0%BA%D0%BE-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D0%BD%D0%B0-80-%D1%81%D1%8A%D0%B6%D0%B0%D0%BB%D1%8F%D0%B2%D0%B0%D0%BC-%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BC%D0%B5-%D0%B7%D0%B0%D0%BF%D0%BE%D0%BC%D0%BD%D1%8F%D1%82-%D0%BC%D0%BB%D0%B0%D0%B4-news899913.html", "text": "- С годините често бъркам посоките. Кое е било, кое е и кое ще бъде... Вероятно това е от възрастта. Не е старческа деменция обаче. Миналото често за мене е било съвсем реално, сякаш съществува в момента. Като се върна назад, си мисля, че това е от най-ранното ми детство. От този миг, в който убиха пред очите ми баща ми с една инжекция. Бях седемгодишен, но никога не съм се откъсвал от този спомен. По-скоро от тази жестока реалност. Всъщност какво е времето... То е нещо съвсем относително, защото няма начало и край. Все повече вярвам в това и не мисля, че е възможно да престана да съществувам. - Това е откъс от едно мое стихотворение. И е написано съвсем искрено. Не знам как е с другите, но струва ми се, че това е общовалидна човешка черта. Тялото остарява, душата си остава същата. - Ще се казва „Пепел ми на езика“... Това са съвсем нови стихотворения, писани през миналата година. Своеобразно продължение на другите ми две книги „67 сутрини“ и „Сребърна любов“. - Наистина никога не съм предполагам, че ще се „разболея“ от такава поетическа болест. Преди имах по седем-осем стихотворения на година, защото пишех  пиеси, мемоари, публицистика и дори един роман. Стана така, че в последните две години се разболях сериозно и реших, че не трябва да пилея времето, което ми остава. Написах няколко стихотворения и ги публикувах във фейсбук. Оказа се, че имам над 30 хиляди приятели в трите си страници, които всяка сутрин чакат още и още... Това някак си ме поощри и задължи да продължавам да ги запознавам с поредното стихотворение. Така за две години и половина се събраха около 200 стихотворения и над триста и петдесет хиляди лайка. Време е да спра, дори опитах няколко пъти, но те продължаваха да чакат и да настояват. - Да, има кой да чете... В интернет има много интересни поети, всеки от които си има своите читатели. Всъщност в момента има един поетичен бум. - Напротив, има прекрасни млади поети и особено поетеси. Ще изброя само няколко имена: Яна Кременска от Враца, Мария Донева от Стара Загора, Ники Комедвенска от Сливен, Дарина Дечева от Панагюрище, Елена Денева от Ловеч, Красимира Макавеева от София и още доста. Надникнете във фейсбук и ще се уверите. - Казвал съм го неведнъж... Пиша, когато ми е тежко, когато ми е тъжно, когато ми е безнадеждно... Това не означава, че самото стихотворение ще бъде такова. Като го напиша, ми олеква и оздравявам. - Не ме вдъхновяват тъгата и отчаянието, просто често ме спохождат. Общо взето, всички страдаме еднакво за нашата бедна и унизена България, която се смалява непрекъснато. Но така съм създаден, че все пак вярвам в по-добрия утрешен ден. - Омразата между тези, които са на власт, и тези, които се борят за власт... И, общо взето, равнодушието и липсата на съпротива у огромната част от народа. - Сложен въпрос, защото няма такъв един-единствен герой. Ако, разбира се, думата „герой“ е употребена буквално.  Ако говорим за най-често срещания днес българин – това е човек, който се опитва да оцелява с всички възможни позволени и непозволени средства. И често намира изхода извън страната. - Нали виждате, че тези понятия ляво и дясно отдавна вече нищо не означават. Когато предстоят избори, всички са леви. Кой досега е посмял да издигне десен лозунг. Но като дойдат на власт – политиката им веднага „одеснява“. - Жалко е, но е така... В онова време, което наричаме кой знае защо „комунистическо“, хората на изкуството и интелектуалците въобще бяха често пъти решаващ фактор за оценката на едно или друго обществено явление. С тях управляващите се съобразяваха, не само ги биеха, но и ги приласкаваха, опитваха се да ги купуват, съобразяваха се с тях, защото народът ги обичаше и им вярваше. Театралната зала например беше място, където хората можеха да изразяват своите емоции и страсти колективно с бурни аплодисменти, напук на общоприетите фалшиви  лозунги. Именно там се „репетираха“ бъдещите митинги веднага след 10 ноември. Сега театърът е абсолютно откъснат от проблемите на живота. А освен това не знам някой от досега управляващите да е ходил на театър. - Защо пък не... Ако уважаваш себе и изкуството, което правиш. Ако хората го оценяват, значи има смисъл да твориш. - Пак същото, което ме накара да пропиша отново и поезия. Чувството, че времето ми свършва, че трябва да не го пилея напразно. И наистина направих нещо, което никога не съм допускал, че е възможно. Репетирах едновременно две мои пиеси в два различни театъра по едно и също време. Сутрин в Народния театър, следобед  в театър „Сълза и смях“. Репетирах със „стари“ мои колеги и колежки, вече пенсионери, новата ми пиеса „Каквото такова“ и направих вариант на една предишна моя пиеса „Волни птички божии“, която кръстих „Две жени, без да се брои мъжът“. - Имал съм стотици премиери на театрални спектакли и рецитали. Може да не ми вярвате, но никога не съм се плашел и треперел предварително. Напротив, очаквал съм с нетърпение да изляза на сцената. През април 2015 година трябваше да направя моноспектакъл – сам в зала България пред 1200 души зрители. Всичко беше продадено, а аз само пет дни преди това бях лежал във Военна болница. Близките ми ме разубеждаваха, страхуваха се за мен. Но аз, нали съм инат, исках да им докажа, че няма страшно. Освен това как да върна публиката. Намериха ми един висок стол – от тези за виолончелистите, за да седна на него, ако краката не ме държат, и започнах. Спектакълът всъщност беше монолог от мои спомени, стихотворения и песни, на които ми акомпанираше Хайго. Но той не пееше, разбира се. Заглавието на рецитала беше „Още ме има, още съм жив“. Започнах... И се забравих... Разказах целия си живот чрез това, което съм написал... Не чувствах никаква умора. Не седнах нито веднъж на стола. Когато свърших, публиката не искаше да си отива. А бяха изминали цели 3 часа и 15 минути. Не ми се вярваше, че е възможно. Оказа се, че зад кулисите Ивана едва не е припаднала от ужас. Тя вече толкова години – цели 52 – трепери над мен... Рядко има такъв случай – непрекъснато заедно от сутрин до вечер – в театъра, а сега и в турнетата, и вкъщи... - Ще цитирам един нов вариант на едно негово старо стихотворение: МАЧКА Мачка ближе контакт. Невероятно, но факт. Цък... Цък... Язък! (1957) БАБА Баба търка късмет от лотариен билет. Трък... Трък... Язък! (2019) ИСТИНАТА Точно днес внезапно проумях... Всъщност Истината е такава: Не е важно колко си живял... Важното е колко ти остава... Кратък бил уж дългият живот... Късно проумяваш, че е кратък. И се хващаш яко, с две ръце, в неговия изтънял остатък. Мили хора... Все пак се тешим... Общо нещо всички ни очаква. Няма беден... Няма млад... И стар... Участта на всички е еднаква. Знаем, по един и същи път в крайна сметка всеки ще поеме. Днеска... Утре... Вдругиден... Макар всеки сам... И по различно време. Ето я запалената свещ... Цял живот гори... Сега догаря... Вече съм на път... И твърдо знам... Почти всички ви ще изпреваря. И е все едно – това разбрах – горе във пространствата огромни за това, че бил съм... тук... сред вас... дали някога ще се запомни. Свикнах с тази мисъл... Проумях... Времето самичко да решава... Мисля,че достатъчно живях... Но и че достатъчно остава... Я да си признаем – в свойта смърт никой във действителност не вярва. Затова измислил си е Рай и чудесно там ще си прекарва. Ето че внезапно се засмях... То и без това си му е смешно. Затова живей! Живей! Живей! Само със усилието днешно... И не се скъпи... Не се пести... Двойно давай... Вземай тройно даже... И не му мисли... И докога... Има време... То ще си покаже. 15 януари 2020 г. 6 ч. 35 м. сутринта Сподели:", "date": "2020.01.25", "title": "САМО В ПИК И \"РЕТРО\": Недялко Йорданов на 80: Съжалявам, че няма да ме запомнят млад"}
{"url": "https://pik.bg/%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%BA%D0%BB%D1%8E%D1%87%D0%B8%D1%85%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news900621.html", "text": "Демократите приключиха представянето на обвиненията по процеса за отстраняване от власт на президента Доналд Тръмп, предават световните агенции, цитирани от БНТ. Според тях, Тръмп представлява заплаха за демокрацията и има опасност отново да злоупотреби с власт, ако остане в Белия дом. „Няма значение дали харесвате президента или не, тук става дума за Конституцията и за нейното нарушение”, заяви Адам Шиф, конгресменът от Демократическата партия, който води обвинението. В изминалите три дни сенаторите чуха тези в подкрепа на двете обвинения срещу Тръмп - злоупотреба с власт и възпрепятстване работата на Конгреса. Държавният глава отрича вината си. Днес започват трите дни, в които защитата на Тръмп ще има възможност да представи своите аргументи. Републиканците подчертаха, че колегите им демократи са свършили много добра работа, но и те са готови да опровергаят чутото и да докажат невинността на президента. А от Белия дом заявиха, че се надяват процесът да приключи още в края на следващата седмица Сподели:", "date": "2020.01.25", "title": "Демократите приключиха представянето на обвиненията си за импийчмънт на Доналд Тръмп"}
{"url": "https://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%8F-444-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%BE%D0%B2-%D1%89%D0%B0%D0%BD%D0%B3%D0%B8%D1%81%D1%82-%D1%81%D0%B8-%D1%82%D1%8A%D1%80%D1%81%D0%B8-101-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%BE%D0%B2%D0%B0-%D0%B6%D0%B5%D0%BD%D0%B0-news900369.html", "text": "Огромният щангист с тегло от 444 кг, известен като Пакистанския Хълк, си търси жена, но не се интересува от представителки на нежния пол, който са с тегло под 101 кг., защото го е страх да не ги смачка, съобщава UNILAD. 27-годишният Арбаб Хизер Хаят твърди, че е отхвърлил 300 кандидатки, защото са били прекалено малки и сега търси още по-усилено своята идеална партньорка, която да отговаря и на килограмите му. Гигантският пакистанец с височина от 201 см също така твърди, че идеалната партньорка трябва да е страхотен готвач, който да се грижи за 10-те хиляди калории, които той поглъща ежедневно, в това число и 36 яйца за закуска. „Искам да се запозная с жена, която тежи най-малко 100 кг и е висока над 195 см, за да можем да изглеждаме добре един до друг“, казва Хаят. Въпреки че е непреклонен относно изискването си, че двамата трябва да изглеждат добре един до друг, здравенякът също така смята, че неговата съпруга трябва да е широкоплещеста, за да не я смачка. „Имам нужда от жена със сериозно тегло, за да не я нараня. Всички жени, които искаха да се омъжат за мен досега, бяха прекалено кльощави“, казва Хаят. Въпреки че поглъща огромни количества храна всеки ден – 3 килограма месо, много ориз и хляб и по 5 литра мляко, Хаят твърди, че няма здравословни проблеми. „Нямам никакви заболявания. Абсолютно съм във форма и се чувствам комфортно с теглото си. Трябва обаче да продължа да тренирам и да ям, за да стана световен шампион\", споделя пакистанецът. Сподели:", "date": "2020.01.25", "title": "ТЕЖКА КАТЕГОРИЯ: 444-килограмов щангист си търси 101-килограмова жена"}
{"url": "https://pik.bg/%D0%BD%D0%B0%D0%BF%D0%B0%D1%81%D1%82-%D0%BE%D1%89%D0%B5-%D1%82%D1%80%D0%B8-%D0%BE%D0%B1%D1%89%D0%B8%D0%BD%D0%B8-%D0%BE%D0%B1%D1%8F%D0%B2%D1%8F%D0%B2%D0%B0%D1%82-%D0%B3%D1%80%D0%B8%D0%BF%D0%BD%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%BE%D1%82-%D0%B4%D0%BD%D0%B5%D1%81-news900522.html", "text": "До второ нареждане се ограничават плановите операции и свижданията в лечебните заведения. Преустановяват се женските и детските консултации. Припомняме, че грипна епидемия бе обявена по-рано днес и за общините на територията на област Бургас. От понеделник пък, 27-ми януари, грипна епидемия ще бъде обявена и на територията на общините Благоевград, Гоце Делчев, Сатовча, Гърмен и Хаджидимово, както и в София-град. В столицата от понеделник 27 януари до 4 февруари, включително, поради висока заболеваемост ще бъде преустановен учебният процес във всички 273 училища. Учениците ще започнат учебни занятия на 6 февруари, тъй като 5 февруари е обявен за неучебен ден поради края на първия учебен срок. Регионалната здравна инспекция в Габрово обявява грипна епидемия на територията на общините Севлиево, Трявна и Дряново от днес. Това съобщиха от пресцентъра на Министерството на здравеопазването Сподели:", "date": "2020.01.25", "title": "НАПАСТ: Още три общини обявяват грипна епидемия от днес"}
{"url": "https://pik.bg/%D1%8E%D1%80%D0%B3%D0%B5%D0%BD-%D0%BA%D0%BB%D0%BE%D0%BF-%D0%B7%D0%B0%D0%B1%D1%80%D0%B0%D0%B2%D0%B8%D1%85-%D0%BA%D0%BE%D0%BB%D0%BA%D0%BE-news900384.html", "text": "Мениджърът на Ливърпул Юрген Клоп коментира поредната победа на тима във Висшата лига. Този път тя дойде много драматично за \"червените\", които записаха успех срещу Уулвърхемптън с 2:1, като победният гол за мърсисайдци, дело на Роберто Фирмино, дойде няколко минути преди последния съдийски сигнал. \"Трябваше да питам колко точки преднина имаме, това е истината. Наистина забравих в една седмица с няколко мача. Не мисля за аванса сега. Вече съм съсредоточен върху следващите ни срещи, програмата ни е много натоварена\", каза германският специалист. Ливърпул има преднина от 16 точки пред втория във временната таблица на ВЛ тим - Манчестър Сити, като \"червените\" са и с мач по-малко. Сподели:", "date": "2020.01.25", "title": "Юрген Клоп: Забравих колко..."}
{"url": "https://pik.bg/%D0%BD%D0%B5%D1%87%D1%83%D0%B2%D0%B0%D0%BD-%D0%B3%D0%B0%D1%84-%D0%BC%D0%B5%D0%B3%D0%B7-%D1%81-%D0%BF%D1%80%D0%B0%D0%B2%D0%BE%D0%BF%D0%B8%D1%81%D0%BD%D0%B0-%D0%B3%D1%80%D0%B5%D1%88%D0%BA%D0%B0-%D0%B2-%D1%82%D0%B0%D1%82%D1%83%D1%81-%D1%81%D0%BD%D0%B8%D0%BC%D0%BA%D0%B0-news900379.html", "text": "Мастилената рисунка е от вътрешната страната на десния й крак. Миглена си направи татуса преди година, но упорито го крие. Въпреки това на някои от снимките й се вижда част от мастиления надпис, който гласи: \"Имам в изобилие за себИ си\", пише ежедневник. Миглена Каканашева е перде, но с последния си гаф доста се изложи. Шивачката от град Раковски има на краса си татуировка, която обаче е с правописна грешка. Сподели:", "date": "2020.01.25", "title": "НЕЧУВАН ГАФ: Мегз с правописна грешка в татус (СНИМКА)"}
{"url": "https://pik.bg/%D0%B8%D0%B7%D0%BD%D0%B5%D0%B2%D0%B5%D1%80%D1%8F%D0%B2%D0%B0-%D0%B2%D0%B8-%D0%BD%D0%BE-%D0%BD%D0%B5-%D0%B2%D0%B8-%D0%BD%D0%B0%D0%BF%D1%83%D1%81%D0%BA%D0%B0---%D0%B5%D1%82%D0%BE-%D0%B7%D0%B0%D1%89%D0%BE-news899831.html", "text": "Партньорката му се грижи добре за него, сигурен е в нейната лоялност... Винаги има сготвено, дрехите му са поддържани, когато се прибере у дома, атмосферата му допада. Любовната му афера си е просто забавление, а не причина да направи кардинални промени в живота си. Дори и да няма любов между него и съпругата му, ако налице има приятелство и уважение, той ще избере да остане в „зоната на комфорт“. Някои от мъжете, които изневеряват на половинките си, всъщност имат добри взаимоотношения с тях. Семейната среда е благоприятна, двете страни си имат своите задължения. Но изневеряващият мъж не търси начин да напусне тази връзка, а просто се нуждае от кратка „почивка“ от нея. Има истории за мъже, които изневеряват на партньорката си, които се повтарят. Защо го правят, ако има разбирателство с нея, ако не иска да напуска семейството? Някои от тях са недоволни от самите себе си. Не се чувстват пълноценни като мъже и изневярата по някакъв начин повдига самочувствието им. Има и такива, които при създала се проблемна ситуация, намират „спасение“ в изневярата. Как е възможно да обичаш и да изневеряваш? Може би няма жена, която да не си задава този въпрос. Най-точно един мъж би могъл да отговори, според мъжката им логика. Но има мъже, които изпитват силни чувства към половинките си, изневеряват им, но приемат акта си на измама като вид фетиш. Има мъже, които са живели с половинките си години наред, били са примерни партньори, но изведнъж срещат жена, с която изневеряват и в която откриват своята сродна душа. Това ново и силно чувство, може да подейства разтърсващо и мъжът да се раздели с досегашната си партньорка, за да създаде ново семейство. Но не всички мъже слагат край на дългогодишната си връзка. Някои се страхуват от новото начало. Сподели:", "date": "2020.01.25", "title": "Изневерява ви, но не ви напуска - ето защо"}
{"url": "https://pik.bg/%D0%B0%D0%BB%D0%B8%D1%81%D0%B8%D1%8F-%D0%B1%D0%BE%D1%80%D0%B8-%D1%81%D1%82%D1%80%D0%B5%D1%81%D0%B0-%D1%81-%D0%B9%D0%BE%D0%B3%D0%B0-news900354.html", "text": "Алисия най-накрая намери начин как да се бори със стреса - запали се по йогата. Изпълнителката от няколко месеца медитира в дома си или на огромния си двор. Алисия вече е задобряла. Тя внимателно следва стъпките и е истински мастър в източното изкуство, пише ежедневник. \"Време е за малко йога\", написа Алисия към снимка, на която е заела поза \"дърво\". Сподели:", "date": "2020.01.25", "title": "Алисия бори стреса с йога"}
{"url": "https://pik.bg/%D1%83%D0%BD%D0%B8%D0%BA%D1%83%D0%BC-%D0%B6%D0%B8%D0%B2-%D0%BC%D1%8A%D0%B6-%D0%BE%D1%82%D0%BA%D1%80%D0%B8-%D1%81%D0%B2%D0%BE%D1%8F%D1%82%D0%B0-%D0%B8-%D0%BD%D0%B0-%D0%B6%D0%B5%D0%BD%D0%B0-%D1%81%D0%B8-%D0%BD%D0%B0%D0%B4%D0%B3%D1%80%D0%BE%D0%B1%D0%BD%D0%B0-%D0%BF%D0%BB%D0%BE%D1%87%D0%B0-news900411.html", "text": "Жител на град Форфар, окръг Ангъс, с изненада открил своя гроб в местното гробище, като на надгробната плоча било изписано неговото име и това на жена му, съобщи в. \"Куриър\", цитиран от БТА. 75-годишният Алън Хател едва сега си дал сметка защо много от приятелите му престанали да му се обаждат по телефона - те просто го мислели за покойник. Хател твърди, че гробът е бил обособен без негово знание. Той предполага, че за гробното място и мраморната надгробна плоча се е погрижила бившата му съпруга, с която той се развел преди 26 години. Името й Берта също е изсечено в камъка до това на Алън. Госпожата явно се е погрижила за отвъдното, като желанието й е било да почива във вечен сън редом до бившия си. Но шотландецът възнегодувал, защото да бъде погребан заедно с Берта въобще не влизало в плановете. Той държал да бъде кремиран, след като завърши земния си път. Понастоящем г-н Хател е пенсионер, след като 37 години е работил като заварчик. От бившата си жена той и има две възрастни деца. Сподели:", "date": "2020.01.25", "title": "УНИКУМ: Жив мъж откри своята и на жена си надгробна плоча"}
{"url": "https://pik.bg/%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%BC%D0%B8%D1%85%D0%B0%D0%B5%D0%BB%D0%B0-%D1%84%D0%B8%D0%BB%D0%B5%D0%B2%D0%B0-%D0%B8%D1%81%D0%BA%D0%B0-%D0%B4%D0%B0-%D0%B6%D0%B8%D0%B2%D0%B5%D0%B5-%D0%B2-%D0%BF%D1%83%D1%81%D1%82%D0%B8%D0%BD%D1%8F-news900416.html", "text": "Далеч от всичко светско иска да е Михаела Филева. Певицата е пленена от пустинята в Набимия. И иска да остане там за цял живот, ако може. Къдрокосата красавица спи на палатка, нещо, което много й допада. Излегнала се под яркото небе и звездите, Филева признава, че може да откара така с години. \"Влюбена съм в безкрайните хоризонти и отворените пространства. Тук човекът е на гости на най-красивата домакиня - природата. Будиш се и до палатката ти има някое диво животно, което просто преминава, ти спазваш неговите правила за живот, не то твоите. Гледаш го отдалече, не се приближаваш. Само се възхищаваш!\", казва певицата. Сподели:", "date": "2020.01.25", "title": "НОВО НАЧАЛО: Михаела Филева иска да живее в пустиня"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D1%82%D0%B0%D0%B9%D0%BD%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D0%BD%D0%B0-%D0%B3%D1%80%D0%B8%D1%88%D0%BE-%D1%81%D0%B5-%D0%BF%D1%80%D0%B8%D0%BF%D0%B8%D1%87%D0%B0-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news900409.html", "text": "Тайната любов на Григор Димитров - Ализе Лим, направи екзотична почивка през студените месеци. Французойката е известна със своя чар. Тя винаги поддържа мургав тен. В парижките тенис среди все още се шушука за романтичната връзка между българина и Ализе. Тя се е зародила по време на престоя на Гришо в академията на Патрик Муратоглу. Двамата и до днес поддържат връзка, но не е ясно докъде стига тяхната близост. Лим се завърна на корта след 5-месечна пауза заради контузии. Тя участва на турнир в града на Рафаел Надал - Манакор. Сподели:", "date": "2020.01.25", "title": "ГОРЕЩО: Тайната любов на Гришо се припича в Испания"}
{"url": "https://pik.bg/%D1%81%D0%BB%D0%B0%D0%B4%D0%BA%D0%B0-%D1%81%D1%82%D1%80%D0%B0%D1%81%D1%82-%D1%82%D0%BE%D0%BD%D0%B8-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B0-%D0%BC%D0%B0%D0%B9%D1%81%D1%82%D0%BE%D1%80%D0%B8-%D0%BD%D0%B5%D1%89%D0%BE-%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B7%D0%B0-%D1%83%D1%81%D1%82%D0%B0%D1%82%D0%B0-news900405.html", "text": "Тони Димитрова е майсторка на пържените филийки. Издаде я рапърът Иван Динев-Устата, който от няколко месеца се изявява и като стендъп комик. \"Д Аз обещавам, че няма да пея, то тя публиката най-много на това се радва!!! Иначе за филийките съм искрен, ЗАКЛЕВАМ СЕ в... кариерата на Лили Иванова. 10 години те хваля на всеки, който ми предлага подобни\", написа Иван. На 7 февруари Устата ще представи шоуто си \"Звездите отзад\" пред публика в Бургас, където живее и изпълнителката на \"Ах, морето\". Във Фейсбук Тони направи реклама на приятеля си, като сподели постера с датите на шоуто му за идния месец. Под публикацията Устата разкри, че пише специален скеч за Димитрова, в който щял да включи и уникалните й пържени филийки със сирене, видя ПИК. И заръча на певицата преди да се запъти за изявата му, да му направи от прословутите си филийки. онеси пак, ако можеш. Сподели:", "date": "2020.01.25", "title": "СЛАДКА СТРАСТ: Тони Димитрова майстори нещо уникално за Устата"}
{"url": "https://pik.bg/%D0%B8%D0%BB%D0%B8%D1%8F%D0%BD-%D1%82%D1%83%D0%BF%D0%B0%D0%BB%D0%BA%D0%B0%D1%82%D0%B0-%D0%B5%D0%B4%D0%BD%D0%BE-%D0%BF%D0%B0%D1%80%D1%87%D0%B5-%D0%BC%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%B7%D0%B2%D0%B5%D0%B7%D0%B4%D0%B0-news900349.html", "text": "Илиян наскоро се завърна от своето поредно турне в САЩ и Канада, където прекара около месец. Нова година завари Тупалката в Лас Вегас, а в 12-тия час си е пожелал на първо място да е в мир със себе си, да е вдъхновен за работа и да са живи и здрави цялото му семейство и приятелите му. \"Много съм благодарен, че имам приятели в Америка, които ме приеха в дома си, допуснаха ме до семействата им и заедно с тях прекарах най-хубавите празници в годината - Бъдни вечер, Коледа и Нова година. Точно по празниците бях в Лас Вегас и успях да се насладя на празничната атмосфера и топлото посрещане\", призна певецът. Зад Океана му било мъчно за семейството, но пък никога не е празнувал Бъдни вечер в Лас Вегас например и за него е било едно различно изживяване. По повод 30-годишнината от създаването на \"Пайнер\", която е през 2020 г., певецът сподели, че пази много хубави спомени от запознанството си с инж. Митко Димитров и подписването на договора си. \"Преди това аз пеех в клубовете в София. Бях доволен от това, което правя и не съм си мислел за нещо повече, не съм искал да съм известен. Но в един момент помъдрях ли, не знам какво стана и реших, че искам да променя нещо в себе си, така го усетих. Всичко тръгна от песента \"Честит рожден ден\", която бях пуснал 5 години преди това с моята група. Виждах, че песента е хит, но никой не знаеше, че аз я изпълнявам\", разкрива Илиян. Тогава той решава да я пусне с една нова версия и да я представи с видеоклип. Събира смелост и отива в \"Пайнер\" да си изпробва късмета. Сподели:", "date": "2020.01.25", "title": "Илиян Тупалката: Едно парче ме направи звезда"}
{"url": "https://pik.bg/%D0%BC%D0%B5%D1%80%D0%BA%D0%B8-%D1%81%D0%B0%D1%89-%D1%81%D0%BF%D0%B8%D1%80%D0%B0%D1%82-%D0%B2%D0%B8%D0%B7%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B8-news900322.html", "text": "Визови ограничения за бременни жени въвеждат Съединените щати. Целта на мярката е да се ограничи туризма с цел раждане на дете в страната и получаване на американски паспорт. Жените, кандидатстващи за туристическа виза, ще получават отказ, ако консулски служители преценят, че те искат да отидат в  САЩ за да родят. Мярката влиза в сила от петък, но няма да се прилага за 39-те страни, гражданите, на които пътуват без виза, уточнява \"Марица\". Сподели:", "date": "2020.01.25", "title": "МЕРКИ: САЩ спират визите за бременни"}
{"url": "https://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%B5%D1%80%D0%B8%D0%BA%D1%81%D0%B5%D0%BD-%D0%B5-%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%BE%D1%82-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B2-news900364.html", "text": "Халфът на Тотнъм Кристиан Ериксен е на крачка от трансфер в Интер. Визира се, че след дълги преговори двата клуба са стигнали до консенсус за трансгерната сума на Ериксен. Очаква се тя да е 20 млн. евро заедно с бонусите, сочи информация от Апенините. Твърди се, че скоро датският полузащитник ще сложи подписа си под контракт с Интер до лятото на 2024 г. Действащият договор на Кристиан с Тотнъм изтича през лятото на 2020-а и футболистът не желае да го продължи. Така се задава зимен трансфер. Сподели:", "date": "2020.01.25", "title": "Кристиан Ериксен е на крачка от трансфер в..."}
{"url": "https://pik.bg/%D1%80%D0%BE%D0%BC%D0%B0%D0%BD%D1%82%D0%B8%D0%BA%D0%B0-%D1%8F%D0%B2%D0%BE%D1%80-%D0%B1%D0%B0%D1%85%D0%B0%D1%80%D0%BE%D0%B2-%D0%B8-%D1%80%D0%B0%D1%8F-%D0%BF%D0%BE%D0%BB%D1%8F%D1%85%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-news900402.html", "text": "Годишнина празнуват Явор Бахаров и половинката му Рая. Двойката отпразнува връзката си с вечеря в изискан столичен ресторант. \"Честита годишнина, любов\", написа в своя профил в социалната мрежа красивата Рая. Тя и малкият брат на Захари Бахаров са заедно от четири години. Въпреки че няколко пъти се разделят, любовта надделява и те отново са заедно. Двойката живее заедно. Обмислят да имат и дете. Техен \"съквартирант\" в апартамента е кучето им, към което Явор е адски привързан. Сподели:", "date": "2020.01.25", "title": "РОМАНТИКА: Явор Бахаров и Рая поляха годишнина"}
{"url": "https://pik.bg/%D0%B0%D1%81%D1%8A%D1%82-%D0%BD%D0%B0-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-%D1%80%D0%B0%D1%88%D1%84%D0%BE%D1%80%D0%B4-%D1%89%D0%B5-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-news900378.html", "text": "Острието Маркъс Рашфорд вярва, че ще се върне в игра за Манчестър Юнайтед преди края на сезона. Рашфорд страда от контузия в гърба, която притесни много \"червените дяволи\". \"Ще се завърна преди края на кампанията и се надявам да помогна на тима да завърши в Топ 4\", написа Маркъс Рашфорд в популярна социална мрежа. 22-годишният Рашфорд е сред най-ключовите футболисти в състава на Ман Юнайтед в момента. Сподели:", "date": "2020.01.25", "title": "Асът на Ман Юнайтед Рашфорд: Ще се завърна..."}
{"url": "https://pik.bg/%D0%BE%D0%B1%D1%8F%D0%B2%D0%B8%D1%85%D0%B0-%D0%B3%D1%80%D0%B8%D0%BF%D0%BD%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%BE%D1%82-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-%D0%B2-%D1%81%D0%BE%D1%84%D0%B8%D1%8F-news900406.html", "text": "Столична РЗИ обявява грипна епидемия на територията на област София-град от понеделник, 27 януари. След свое заседание тази сутрин епидемиологичният щаб в Бургас също обяви епидемия за цялата Бургаска област. Броят на заболелите е скочил и е надхвърлил епидемичните стойности от 458 болни на 10% от наблюдаваното население. Учениците в Бургас излизат в петдневна грипна ваканция от понеделник, 27 януари. Детските градини в Бургас работят, но децата се преглеждат стриктно. Освен това по три пъти на ден се дезинфекцират помещенията в детските заведения. От днес Регионалната здравна инспекция Велико Търново също обявява грипна епидемия на територията на област Велико Търново. Грипна епидемия от понеделник е обявена и на територията на общините Благоевград, Гоце Делчев, Сатовча, Гърмен и Хаджидимово. Предвид ситуацията в сила влизат редица забрани - спират се детската и женска консултации, няма да се провеждат планови операции в болниците, забраняват се свижданията. От вчера в грипна епидемия е също Монтана и цялата област. В грипна ваканция са децата от Дупница, Сапарева баня, Карнобат и Сунгурларе. Епидемия има от дни и в Хисаря. Сподели:", "date": "2020.01.25", "title": "Обявиха грипна епидемия от понеделник в София"}
{"url": "https://pik.bg/%D0%BF%D0%B0%D1%8F%D0%BA-%D1%89%D0%B5-%D0%B2%D0%B4%D0%B8%D0%B3%D0%B0-%D0%BD%D0%B5%D0%BF%D1%80%D0%B0%D0%B2%D0%B8%D0%BB%D0%BD%D0%BE-%D0%BF%D0%B0%D1%80%D0%BA%D0%B8%D1%80%D0%B0%D0%BB%D0%B8%D1%82%D0%B5-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B2-%D1%82%D1%8A%D1%80%D0%B3%D0%BE%D0%B2%D0%B8%D1%89%D0%B5-news900327.html", "text": "Според договора, принудителното преместване ще става след подаване на сигнал към фирмата от инспекторите на Общинското предприятие \"Социални и охранителни дейности“ (СОД). Транспортирането и разтоварването на автомобилите ще става на обособения паркинг на терена на бившите казарми. Той ще се стопанисва от СОД. Освен неправилно паркиралите превозни средства, паякът ще премества и излезлите от употреба автомобили, които заемат паркоместа и тротоарни площи. По данни на контрольорите на Общината, техният брой е близо 60. До края на тази седмица екипите на СОД ще монтират информационни табели и забранителни знаци за паркиране на местата, определени от Комисията по транспорт и безопасност на движението към Община Търговище. От 27 януари в Търговище започва да функционира репатриращ автомобил за преместване на неправилно паркирали автомобили. Това става факт, след като Община Търговище сключи договор със специализирана фирма, която спечели обществената поръчка, обявена от местната администрация. Цената за принудително преместване е 40 лв.. Престоят на паркинга ще се заплаща по 1,20 лв. за всеки час. Сподели:", "date": "2020.01.25", "title": "Паяк ще вдига неправилно паркиралите автомобили в Търговище"}
{"url": "https://pik.bg/%D0%BD%D1%8F%D0%BA%D0%BE%D0%BB%D0%BA%D0%BE-%D1%81%D1%83%D1%82%D1%80%D0%B5%D1%88%D0%BD%D0%B8-%D0%BD%D0%B0%D0%B2%D0%B8%D0%BA%D0%B0-%D0%BE%D1%82-%D0%BA%D0%BE%D0%B8%D1%82%D0%BE-%D0%B2%D0%B5%D0%B4%D0%BD%D0%B0%D0%B3%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5%D1%82%D0%B5-news900257.html", "text": "Старите навици умират трудно, затова правим някои неща, без дори да мислим колко вредни са те - особено сутрин, когато нямаме време за губене. Може би чаша кафе? Или закуска с мляко? Това може да не е най-добрият начин да започнем деня. Днес разказваме за осем неща, които много от нас правят всяка сутрин, а всъщност са вредни. Но даваме и съвет как да направим сутринта и деня си по-добър от предишния. Много е трудно да се откажем от лошите навици наведнъж. Ето защо е по-добре да ги зачеркнем един по един. От кой да започнем първо? Оправяйки леглото си веднага след като станем, създаваме добра среда за прахови акари. Влагата, която тялото ни е оставила върху чаршафите през нощта, няма шанс да се изпари. Учените препоръчват напълно да преместим одеялото от матрака, след като се събудим, за да се проветрят. Черно кафе веднага след събуждането вдига нивата на кортизол, което води до тревожност. И ако пием кафе, когато сме гладни, може да получим гастрит. Изследванията показват, че най-доброто време за пиене на първата чаша кафе е три или четири часа след събуждането. Ако обаче не можем да устоим на сутрешното пиене на кафе, трябва да добавим малко мляко или сметана. По този начин ще намалим вредните ефекти на напитката върху стомаха. След като хапнем, емайлът на зъбите ни става уязвим, особено ако сме яли плодове, цитруси или пием сода. Те съдържат лимонена киселина и фосфорна киселина. Това, което трябва да направим, е да измием устата си с вода и да почистим остатъците от храна с конец за зъби. Зъбите се мият 30 минути след като сме яли. Обичайната порция зърнени култури (50 грама) съдържа около четири супени лъжици захар. Толкова много захар сутрин води до прилив на инсулин в кръвта и когато ефектът изчезне, ставаме уморени и летаргични. Прясно мляко, кисело мляко и пресни плодове, добавени към зърнени храни, също са нездравословни за хапване сутрин, така че най-добре е да стоите далеч от тях. Популярният диетолог Челси Амер споделя, че е по-здравословно да се яде по една суха пица сутринта, отколкото една купа зърнени храни. Пицата съдържа протеини, мазнини и въглехидрати, което я прави балансирана закуска. Важно е обаче да не ядем повече от едно парче. Освен пица, може да хапваме и бъркани яйца, извара или месо, което не съдържа твърде много мазнини. Губим време за облеклото си Много от нас са прекарвали часове сутрин, питайки се „Какво да облека?“ Сутрин срещаме достатъчно хаос, за да не влошаваме ситуацията, като търсим и дрехи. За да направим избора си по-прост, трябва да намалим разнообразието от дрехи, които имаме в гардероба си. Стив Джобс от Apple носеше легендарните си дънки и черно поло не защото е пестил пари, а тъй като е знаел, че времето му е скъпо. Полезно е да имаме специално място в гардероба си, където да поставим само дрехите, които носим на работа. Ако имаме костюм, който ни кара да носим черно сако и бяла риза, то може да запазим само черните сака и бели ризи в тази част. Редовно трябва да проверяваме гардероба си и да се отърваваме от нещата, които вече не носим. Дрехите, които са извън сезона, се съхраняват на друго място. Социалните медии са основната причина, която кара толкова много хора първо да вземат телефоните си сутрин. Начинът, по който прекарваме деня, зависи от това как прекарваме сутринта. Съветът тук е да спрем да губим време, проверявайки живота на другите, четейки коментарите и мненията им. Вместо това може да прекараме повече време за себе си. Същото важи и за проверката на входящите писма на служебната поща. Това може да направи работният ни ден по-дълъг. По-добре е да пуснем любимата си музика, да прекараме време с хората, които обичаме, или да приготвим вкусна и здравословна закуска. Тъй като горещата вода има релаксиращ ефект, ако си вземем сутрин горещ душ, това ще ни върне обратно в леглото. Студените сутрешни душове имат няколко предимства. Те ни помагат да се чувстваме освежени, стимулират мозъчната активност и карат имунната система да работи по-усилено. Студената вода, за разлика от топлата, не изсушава кожата и според учените хората, които редовно взимат студени душове, могат да свалят около 9 кг годишно. Всеки ден сме изправени пред редица въпроси, на които търсим решения през целия ден. Според лекар от Харвард сутрешният душ ни улеснява да намираме решения, защото помага на мозъка да стане активен и е по-малко вероятно да се разсее от външни фактори. Душът позволява на мозъка да генерира нови и необичайни идеи. Ето защо никога не трябва да пропускаме шанса да си вземем душ след събуждане. Оправяме леглото си веднага Пием черно кафе Мием зъбите си след хранене Ядем зърнени култури Проверяваме телефона си дълго време Горещ душ Не започваме деня с душ Сподели:", "date": "2020.01.25", "title": "Няколко сутрешни навика, от които веднага трябва да се откажете"}
{"url": "https://pik.bg/%D1%83%D0%B6%D0%B0%D1%81-%D0%B2-%D1%82%D1%83%D1%80%D1%86%D0%B8%D1%8F-%D1%80%D0%B0%D1%81%D1%82%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%BE%D1%82-69-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news900596.html", "text": "Расте броят на жертвите на силното земетресение в Турция. По последни данни те са най-малко 19, съобщават световните агенции,цитирани от БТВ. По последни данни ранени са над 770 души. В резултат на труса са разрушени десетки сгради. Епицентърът е близо до град Сивридже. Дълбочината е била 10 километра. Трусът е усетен в Израел, Ирак и Сирия. Сподели:", "date": "2020.01.25", "title": "Ужас в Турция: Расте броят на жертвите на земетресението от 6.9 по Рихтер (СНИМКИ/ВИДЕО)"}
{"url": "https://pik.bg/%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%B1%D1%83%D1%88%D0%B0%D1%80-%D0%BF%D0%BE%D0%BA%D0%B0%D0%B7%D0%B0-%D0%B0%D0%BF%D0%B5%D1%82%D0%B8%D1%82%D0%BD%D0%BE-%D0%B4%D1%83%D0%BF%D0%B5-news900404.html", "text": "Сестрата на канадската тенисистка Южени Бушар - Беатрис, показа апетитно дупе. Хубавицата е на почивка в Маями. Тя не се посвени да демонстрира прекрасно оформени задни части, докато се разхождаше с яхта в океана. Моделът не може да се мери по популярност с Южени, но двете не пропускат възможност да купонясват, когато се съберат. Сподели:", "date": "2020.01.25", "title": "Сестрата на Бушар показа апетитно дупе"}
{"url": "https://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%BF%D0%BE%D1%87%D0%B8%D1%82-%D0%BD%D0%B0%D1%80%D0%B5%D0%BA%D0%BB%D0%B8-%D1%82%D0%BE%D0%B7%D0%B8-%D1%81%D0%B2%D0%B5%D1%82%D0%B5%D1%86-%D1%82%D1%80%D0%BE%D0%B8%D1%87%D0%B5%D1%81%D0%BA%D0%B8-%D0%B1%D0%BE%D0%B3%D0%BE%D1%81%D0%BB%D0%BE%D0%B2---%D1%82%D0%BE%D0%B9-%D0%B1%D0%B8%D0%BB-%D0%BB%D1%8E%D0%B1%D0%B8%D0%BC%D0%B5%D1%86-%D0%BD%D0%B0-%D1%81%D0%B2%D0%B5%D1%82%D0%B8-%D0%BA%D0%B8%D1%80%D0%B8%D0%BB-%D0%BD%D0%B0-%D0%BA-news900554.html", "text": "Син е на епископ св. Григорий Назиански и майка св. Нона. Учил заедно със св. Василий Велики в Атина. Голям богослов, писател, поет. Като архиепископ ръководил църквата в Цариград 12 години и се оттеглил в Назианз. На 27 май 380 г. св. Григорий Богослов бил тържествено утвърден в църквата \"Св. апостоли\" за цариградски архиепископ от император Теодосий І (379-395) и потвърден на ІІ Вселенски събор в 381 г., който бил открит под негово председателство и на който възтържествувало православието. Но блясъкът не продължил много. Скоро той трябвало да напусне заслужения с толкова пастирски подвизи престол и мястото на \"общата победа\". Съмнителни произшествия и интриги му дали повод да подаде оставката си и през юни 381 година се завърнал в родния Низианз. Той завеждал вдовстващата там катедра до 383 година, докато избрали Евлалий, и след това окончателно се оттеглил в наследственото си имение в Арианз. Св. Григорий притежавал дълбоко благочестие и високи дарования. Той бил една съзерцателна поетическа натура, чувствителен и примирителен. Остатъка от дните си той прекарал в мечтаното безмълвие, в песнословия на неизказаното Божество, на неразделната и единосъща Троица. В началото на седмото десетилетие от своя живот той склопил очи към 390 година. Църквата облажава св. Григорий като \"Троически Богослов\", като \"таинник на Св. Троица\". Църквата пази и следва неговото богословско учение, което разкрива със словата на философстващия разум възвишените истини на апостолската проповед. - Св. Григорий Богослов бил родом от Арианз при град Назианз, Кападокийска област (в Мала Азия, сега Анадола). По отношение на християнската мисия всред славяните и на славянската писменост той трябва да бъде отбелязан като най-големият от древните отци любимец на св. Константин–Кирил Философ, който изучавал дори наизуст неговите произведения и написал похвала в негова чест. Сподели:", "date": "2020.01.25", "title": "ОГРОМНА ПОЧИТ: Нарекли този светец Троически Богослов - той бил любимец на свети Кирил, на когото е наречена азбуката ни"}
{"url": "https://pik.bg/%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B8%D0%B7%D1%80%D0%B0%D0%B7%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%BD%D0%B0-%D1%82%D1%83%D1%80%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-%D1%87%D0%B0%D0%B2%D1%83%D1%88%D0%BE%D0%B3%D0%BB%D1%83-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D0%B7%D0%B5%D0%BC%D0%B5%D1%82%D1%80%D0%B5-news900634.html", "text": "Вицепремиерът и министър на външните работи Екатерина Захариева се свърза със своя турски колега Мевлют Чавушоглу, за да изрази съболезнования към близките на загиналите при опустошителното земетресение и да изрази надежда за бързо възстановяване на ранените. Тя предложи и българската държава да помогне при нужда. Министър Чавушоглу благодари за солидарността на българското правителство и българския народ. Министър Захариева изпрати и телеграма до министър Чавушоглу: \"С дълбока загриженост научих новината за земетресението в Източна Турция, довело до човешки жертви. Бих искала да изкажа своите най-искрени съболезнования, както към близките и роднините на загиналите, така към целия турски народ\",  пише тя. Сподели:", "date": "2020.01.25", "title": "Захариева изрази съболезнования на турския си колега Чавушоглу заради загиналите в земетресението"}
{"url": "https://pik.bg/%D1%81%D0%BB%D0%B0%D0%B3%D0%B0%D1%82-%D0%B2%D0%B8%D0%B4%D0%B5%D0%BE%D0%BA%D0%B0%D0%BC%D0%B5%D1%80%D0%B8-%D0%B2-%E2%80%9E%D0%B4%D0%BE%D0%BC%D0%B0-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5%E2%80%9C-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news900545.html", "text": "Видеокамери ще бъдат поставени в общите помещения на Центъра за настаняване от семеен тип на хора с деменция в КСУ \"Св. Георги\" в Пловдив. Това стана ясно по време на среща на зам.-кмета по социалните дейности в община Пловдив Анести Тимчев с близки на потребителите от дома. Роднините приветстваха предложението му да излъчат свои представители, които също да следят работата в центъра. Община Пловдив предприема бързи и адекватни мерки, които да гарантират пълноценна грижа и човешко отношение към болните. Това каза още зам.-кметът по време на срещата. Над 25 роднини се отзоваха на поканата му за среща в социалното заведение, за да чуе тяхното мнение и препоръки. Той поднесе извиненията на общинското ръководство и ги запозна с продължаващите от десетина дни проверки след сигнала за груби нарушения на част от персонала, съобщава Дарик. Общината координира своите действия с прокуратурата, дирекция „Социално подпомагане“ и Министерството на труда и социалната политика. Заместник-кметът е разговарял по проблема с ръководствата на Медицинския университет и БЧК, които са готови да окажат съдействие. Лекари специалисти, психолози и медиатори ще се включват в разяснителна кампания сред роднините и персонала за същността на заболяването. Обучени доброволци от БЧК ще посещават възрастните в центъра, за да им помагат и да ги разхождат. В Бюрото по труда вече е подадена заявка за набиране на професионални болногледачи. “, увери зам.-кметът Повечето хора нямат оплаквания от грижите и са особено доволни от битовите условия в центъра. Роднините бяха категорични, че не искат „покрай мокрото да изгори и сухото“. Те настояха да не се уволнят болногледачи, които се отнасят добре с пациентите и се грижат със сърце за тях. Поискаха обучение и повишаване заплащането на персонала. Близките на болните дадоха много добра оценка на дневния център, но сигнализираха за конфликт между отделни служители, който води до влошаване на атмосферата и до занижаване на хигиената. „Ние ще създадем критерии за подбор, назначаване и атестация на персонала Стана ясно, че е необходимо здравното обслужване да се подобри и да има присъствието на общопрактикуващ лекар, което да се грижи допълнително за болните .  Присъстващите споделиха, че срещата е била много ползотворна и решиха такива срещи да станат регулярни. Сподели:", "date": "2020.01.25", "title": "Слагат видеокамери в „Дома на ужасите“ в Пловдив"}
{"url": "https://pik.bg/%D0%B5%D0%BF%D0%B8%D0%B4%D0%B5%D0%BC%D0%B8%D0%BE%D0%BB%D0%BE%D0%B3-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0%D0%BF%D0%BB%D0%B0%D1%88%D0%B5%D0%BD%D0%B8-%D0%BB%D0%B8-%D1%81%D0%BC%D0%B5-%D0%BE%D1%82-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B8%D1%8F-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81-news900616.html", "text": "Нито към момента, нито утре ще има място за паника. Трябва да спазваме това, което зависи от нас – лична хигиена, отбягване на котакти с потенциално заразени, проветряване на въздуха, слагане на маски, миене с дезинфектанти. Тези неща имат голямо значение. Грип винаги е имало и ще има. Това коментира топ вирусологът Златко Кълвачев пред БТВ във връзка с настъпващия нов колонавирус от Китай. Той бе категоричен, че не трябва да се създава излишна паника. „Ясно е, че има опасност, но няма място за паника – заяви доктор Кълвачев. - Слушам че вирусът е мрачен. Напротив, красив е. Той е най-умният, така че и това трябва да се споменен. Трябва да се изучава и да знаем как да се предпазваме. Епидемията ще бъде самоограничена както стана с епидемията пред 2002 - 2003 година, а при следващата -  2013 – 2015 година. Мерките се взимат. В Китай основните градове с вируси са затворени. Всичко се прави както трябва. Като се добави, че трябва лична хигиена и ограничаване на контакти, така че съвсем скоро ще започнат да се подобряват нещата. Убеден съм в това. Няма съмнения, че и този вирус е прескочил междувидова бариера – змии, прилепи, други животни са в основата му. Това се случва ежедневно с различни вируси. Лошото е, че се включва епидемична верига и вирусът се приспособява да преминава от човек на човек. В този случай не очаквам обаче сериозно разрастване. Грипните епидемии много бързо се разрастван по принцип, но този случай е ограничен. Този вирус има рецептори и в стомашно-чревния трак, така че може да се разпространява и като дихателна, и като стомашно-чревна инфекция. Симптомите в първите един-два дни са трудно отличими от другите респираторни заболявания. Методиката не е точно разработена за този вирус. Съвсем скоро съм убеден че ще има възможности, които ще позволят диагностика бърза и точно на този вирус. За лечението ваксина не се прави от днес за утре. Не е проста работа направянето на ваксина, но не става за утре. Има редица възможности за въздействие. Стотици са заразените, а малко са починалите. Хиляди ще станат заразените, но няма да умрат всички. Взимат се адекватни мерки, има какво да се прави. Има медикаменти, които блокират вирусния ензим. Такива препарати има на пазара, имаме интерферони, серуми на преболедумане, които ще блокират вируси. Няма защо да се насажда паника. Нормално е да се слагат термокамери по летищата. Това се прави и е резонна практика. Инкубационният период еобаче  средно пет дни. Ако се случи в ранния период на инфекция, нито камера, нито нищо може да засече инфекцията. Тези камери и контроли трябва да са още на изхода по принцип. На двете места”. Доктор  Златко Кълрвачев бе категоричен, че родните здравни власти имат капацитета да се справят със ситуацията на родна почва. „Здравните ни власти имат капицетета да посрещнат проблема – заяви вирусологът. -  На местата сме си. Нито към момента, нито утре ще има място за паника. Трябва да спазваме това, което зависи от нас – лична хигиена, отбягване на котакти с потенциално заразени, провертряване на въздуха, маски. Тези неща имат голямо значение. Грип винаги е имало и ще има”. Сподели:", "date": "2020.01.25", "title": "Епидемиолог с експресен коментар заплашени ли сме от смъртоносния китайски коронавирус"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%B2%D0%BE%D0%B4%D0%B0%D1%87%D1%8A%D1%82-%D0%BD%D0%B0-%D1%82%D1%80%D1%8A%D0%BC%D0%BF-%D0%B4-%D1%80-%D0%B9%D0%BE%D0%BD%D0%BA%D0%BE-%D0%BC%D0%B5%D1%80%D0%BC%D0%B5%D1%80%D1%81%D0%BA%D0%B8-%D1%81-%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5---%D0%BA%D0%B0%D0%BA-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B8-news900450.html", "text": "- Изнесените данни от Грета са с хиляди пъти сбъркани. Тя изнася информация за 420 гигатона въглероден диоксид, които щели да ни унищожат. Пълен абсурд. На планетата има над 3 трилиона дървета.  75 трилиона кг въглероден диоксид на година са необходими на дърветата, за да съществуват. Съотношението на емитиран диоксид спрямо капацитетът на дърветата (даже без друга фотосинтезираща растителност) да го консумират е преувеличено над 1500 пъти. Дори при тотална липса на растителност, при темпото на емитиране, което цитира тя, за 10 години въглеродния диоксид ще се увеличи от 0,4% на 0,4082. Дори без нито една трева да фотосинтезира, за 10 години нищо няма да се случи от страна на въглероден диоксид. Никой не им прави забележка и лъжат в хиляди пъти. Искам да знам колко дървета е засадила Грета Тунберг. - Защото става дума за доходоносен бизнес. Вижда се колко са немарливи хората, които я използват за високоговорител. Колкото повече лъжат, създават напрежение и истерия, толкова по-лесно осъществяват натиск за лесно получаване на пари. Просто се хвърля една цифра, създава се изключително напрежение и се взимат безмъзмездно едни пари уж за опазване на околната среда и за климата. - Абсолютно.  Ако някой се обърне срещу нея, може да бъде обвинен в нападение към дете. Камо ли към дете, което милее за природата. Винаги, когато има истерия, хората спират да разсъждават трезво. Всява се ужас и се дават бързо пари. Грета е болно момиче. И вместо да я лекуват, така наречените екоактивисти я използват. - Много се радвам на тази инициатива. Защото аз от години говоря точно за това. Ето сега световният елит стигна до този извод. г... -  Аз имам мой патент - екодобавката към автомобилното гориво за щадене на околната среда \"Юнак\". Ще го тестваме през февруари. Чрез него се постига следното - 3 дизелови автомобила или автобуса ще замърсяват колкото един. По-нататък, аз имам няколко патентовани филтри за комини \"Комин Юнак\", които ще тестваме. И живот и здраве ще помогнем да нямаме такива ужасни смогове. Радвам се, че имаме добра работа със Софийската община. Тя търси варианти да реши проблема с мръсния въздух. - Това е своеобразна шапка върху комина. Направен е от керамични нишки. Дизайнът е специален, така че да не пропуска дима. Чрез него замърсяването от битовите комини намалява с над 80%” тоест 5 - 6 комина ща замърсяват колкото един. Общината в София ще осигури екипи, които да проучат ефективността . Комините ще продължат да си работят, но няма да изпускат толкова много вредни емисии. - Точно така. Демократите в безпомощността си му правят услуга и показват силата му.  Те още от началото бяха о Сподели:", "date": "2020.01.25", "title": "САМО В ПИК! Преводачът на Тръмп д-р Йонко Мермерски с уникално разкритие - как може да се изчисти отровният въздух у нас, кой има интерес да хвърля в ужас света чрез стряскащите данни на Грета Тунберг"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D1%8A%D1%82%D1%8F-%D0%BF%D0%B5%D1%80%D0%BD%D0%B8%D0%BA---%D1%81%D0%BE%D1%84%D0%B8%D1%8F-news900643.html", "text": "Верижна катастрофа е станала на пътя Перник - София в района на \"Черния кос, съобщи Мироглед, позовавайки се на информация от очевидци. Три коли са се ударили в района. Първоначално една кола се е забила в мантинелата, а другите две са се ударили в нея. По първоначална информация няма пострадали, а само материални щети. Движението в района обаче е затруднено. На мястото има екипи на полицията. В този участък често стават пътно транспортни произшествия, заради стеснението на пътя и обратния вираж на платното. Сподели:", "date": "2020.01.25", "title": "ИЗВЪНРЕДНО: Верижна катастрофа блокира пътя Перник - София"}
{"url": "https://pik.bg/%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%BF%D0%BE%D1%81%D0%B5%D1%87%D0%B5-%D0%BD%D0%B8%D0%BD%D0%BE%D0%B2%D0%B0-%D0%B1%D1%81%D0%BF-%D0%B8%D1%81%D0%BA%D0%B0%D1%82-%D0%B2%D0%BE%D1%82-%D0%B7%D0%B0-%D0%BA%D0%BE%D0%B9%D1%82%D0%BE-%D0%BD%D0%B5-%D1%81%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D0%B5%D0%BD%D0%B8-news900633.html", "text": "„Не ми липсва парламентът. Моите колеги там са 6 човека и те ще вземат своето решение. БСП искат вот, за който не са подготвени. Този вот е четвърти. Имаше за корупция, за здравеопазване, за сигурност, сега е за водата. За водата трябва да се върнем много назад и да си дадем сметка, че от 40 години не са поправяни водопроводите, а някъде не са и сложени. България беше една слабо развита държава до 40-те години. После при социализма доста неща се направиха. Урбанизира се страната, но не достатъчно. Сега продължаваме да ползваме неща, които са построени през 70-те или 80-те години, като през 80-те западнаха нещата, защото започнаха перестройки и другарят Живков вече не можеше да отдели толкова внимание на тези проблеми“, посочи Сидеров. „БСП трябва да критикува себе си, защото след това не направиха това, което трябва да се направи – държавнически да се поддържат водопроводи и инфраструктура. Занимавахме се през последните 30 години с какво ли не. То беше деполитизация, махане на петолъчки и прочее, а всъщност трябваше да поправим водопроводите и да направим живота на хората по-удобен. Сега виждаме, че започват течовете. Една система ако не се поддържа, тя се скапва. Няма как едно правителство или две да се справят само в своя мандат с тези проблеми“, каза още лидерът на „Атака“. По думите му е изчислено, че около 12 млрд. лв. ще струва подмяната на всички водопроводни мрежи в България. „Тази сума не е толкова голяма. Ако американците си платят базите от 2006 г. това са 6 млрд. евро – нищо работа за Брюксел. Ако всички тези, които държат някакви концесии или бизнеси в България, си плащат тук, тези пари ще се съберат. Обират ни, ограбват ни хипермаркети, молове, електроразпределения. Всичко това е в ръцете на чуждестранни фирми, които извличат печалба от България. Ние не сме бедни, нас ни ограбват. Тези 6 млрд. евро могат да бъдат тук отделени от колонизацията на България и да поправим тези водопроводи. Трябва да има едно правителство, което да тропне по масата и да каже: „Прекратяваме златната концесия, прекратяваме ЕРП-тата, които в момента се държат от една чужда държава. Чехия държи българското електроразпределение“, добави той. Според Сидеров от „Атака“ няма да гласуват против правителството. „Зададохме на БСП 4-5 фундаментални въпроса и те няма как да отговорят на тях. Те се отнасят за цялостната концепция за управление на България. Ние в момента сме колониална държава. Знам, че е трудно да излезеш от този статут и да отидеш към по-самостоятелна политика. БСП не отговаря на тези въпроси. Става дума за принципи, които ние имаме откакто ПП „Атака“ е създадена. Част от тях са ако може България да бъде по-самостоятелна държава и да не ляга пред всеки един голям брат. Тези въпроси сме ги поставяли и пред ГЕРБ. Те казват, че не могат да вдигнат доходите. Могат да си купуват правителствени самолети за милиони, но не могат да вдигнат доходите или да построят болницата в Ямбол, която спря да работи, защото се оказа, че някакви 8 млн. не могат да бъдат преведени“, посочи Сидеров. „В българския парламент нивото на политиката много спадна. Нивото е толкова ниско, че не можеш да запомниш кои са били в парламента. Оцеляването на правителството не е в ръцете на „Атака“. Това беше представено в отделни писания и информации. Хубав образ е, но не е вярно, защото ГЕРБ са си подготвили нещата и няма да паднат със или без нашите гласове. Въпросът е в това, че тези, които в момента уж се бият, са две страни на един и същ медал. И ГЕРБ, и БСП прилагат една и съща политика. Убеден съм, че ако БСП са на власт, те няма да променят генерално политиката на България, така че тя да излезе от своя колониален статус. Тя трябва да се еманципира малко от външните влияния и от това да бъде обирани. Пари има, но ни ги измъкват под носа“, каза още лидерът на „Атака“. „Всичко в България е в ръцете на чужди компании. България не произвежда нищо. За това трябва да помислят и БСП, и ГЕРБ. Трябва да се развие нещо, което да бъде българско производство и технология. Имаме кадри и много талантливи хора, които могат да се включват в това производство, а не само да изнасяме суровина. Това го правят развитите страни. Ние се държим като страна от Третия свят. Трябва да поставим въпроса как да бъдем технологично добре стояща страна. Кризите идват, когато нямаш визия“, допълни той. БСП искат вот, за който не са подготвени. Това каза лидерът на ПП „Атака“ Волен Сидеров в ефира на БНТ. Сподели:", "date": "2020.01.25", "title": "Волен Сидеров посече Нинова: БСП искат вот, за който не са подготвени"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news900649.html", "text": "81-годишна жена е загинала при пожар в Пловдив, съобщава радио „Фокус-Пловдив”. По данни на говорителя на Пожарната, към 07:40 часа тази сутрин екип на РДПБЗН е изпратен на сигнал за дим от къща на ул. „Г. Кондолов“ в Пловдив. В резултат на бързите действия пожарникарите са загасили навреме пламъците, обхванали много малка площ (около квадратен метър) в една от стаите. В помещението обаче е открито безжизненото тяло на 81-годишна жена. Предстои да бъде изяснена причината за настъпилата смърт, но се предполага, че не е в резултат на пожара. От първоначалния оглед е установено, че запалването е възникнало от печка на твърдо гориво. Сподели:", "date": "2020.01.25", "title": "Трагедия: Възрастна жена е загинала при пожар в Пловдив"}
{"url": "https://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%BF%D1%80%D0%BE%D1%86%D0%B5%D1%81%D1%8A%D1%82-%D0%B7%D0%B0-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D0%BD%D0%B0-%D1%82%D1%80%D1%8A%D0%BC%D0%BF-%D0%B2-%D1%81%D0%B5%D0%BD%D0%B0%D1%82%D0%B0-%D0%B4%D0%B0-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%BC%D0%B5%D1%81%D0%B5%D1%86-news900553.html", "text": "\"Мисля, че следващата седмица трябва да се приключи с това, за да можем да продължим да решаваме важните въпроси за тази страна\", каза говорителката на Белия дом Стефани Гришам. След няколко часа започва третият ден от процеса в Сената. В него демократите ще направят последните си встъпителни пледоарии срещу президента. Екипът на защитата на Тръмп ще започне да пледира в събота. Един от водещите адвокати в него, Джей Секюлоу, даде да се разбере, че защитата може да не използва всичките три дни, с които разполага за встъпителни изказвания. \"Няма да се опитваме да запълваме цялото отделено време\", каза той. Говорителка на американския президент Доналд Тръмп изрази надежда, че процесът за импийчмънт на президента в Сената ще приключи до края на следващата седмица, защото по думите ѝ отклонява вниманието от важните проблеми на страната, предаде БТА. Сподели:", "date": "2020.01.25", "title": "Белият дом се надява процесът за импийчмънт на Тръмп в Сената да приключи до края на месеца"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%B0%D1%82%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-%D0%BD%D0%B8-%D0%BF%D0%BE%D1%85%D0%B2%D0%B0%D0%BB%D0%B8%D1%85%D0%B0-%D0%B7%D0%B0-%D1%88%D0%BF%D0%B8%D0%BE%D0%BD%D1%81%D0%BA%D0%B0%D1%82%D0%B0-%D0%B0%D0%BA%D1%86%D0%B8%D1%8F-%D1%81%D1%80%D0%B5-news900647.html", "text": "Посолствата на Великобритания и на Канада похвалиха България за шпионската акция срещу руски дипломати. \"Следим с интерес изявленията на българския главен прокурор и информацията, предоставена от Министъра на външните работи на Република България, във връзка с допълнителните факти за руския шпионаж на територията на България. Обединеното кралство продължава да подкрепя същестуващата проактивната позиция на България за противодействие на чужди зловредни действия, които подкопават нейния суверенитет. Обединеното кралство подкрепя стъпките, предприети от българските власти, за да отговорят на тази заплаха и да защитят своите граждани, територията и националната си сигурност\", са казва в съобщението на британското посолство. \" Сподели:", "date": "2020.01.25", "title": "ПЪРВО В ПИК: Посолствата на Великобритания и на Канада ни похвалиха за шпионската акция срещу руски дипломати (СНИМКА)"}
{"url": "https://pik.bg/%D0%BB%D0%B5%D0%BA%D1%83%D0%B2%D0%B0%D1%82-%D0%BD%D0%B8-%D0%B7%D1%8A%D0%B1%D0%B8%D1%82%D0%B5-%D1%81%D0%BB%D0%B5%D0%B4-%D0%BF%D0%BE%D0%B4%D0%BF%D0%B8%D1%81%D0%B0%D0%BD%D0%BE-%D0%B8%D0%BD%D1%84%D0%BE%D1%80%D0%BC%D0%B8%D1%80%D0%B0%D0%BD%D0%BE-%D1%81%D1%8A%D0%B3%D0%BB%D0%B0%D1%81%D0%B8%D0%B5-news900551.html", "text": "Стоматолозите ще трябва да информират пациентите какво се поема от Националната здравноосигурителна каса, какво е за тяхна сметка и приблизително колко ще им струва лечението. Проектоправилата са обсъдени с Българския зъболекарски съюз и предоставени за становище на Изпълнителната агенция \"Медицински надзор\". Изискванията за добра дентална практика включват осигуряването на висок стандарт на диагностика и лечение; недопускане на дискриминация на пациентите, освен по клиничен признак (в случай на спешност); предоставянето на право на \"второ мнение\" винаги, когато специалистът не е сигурен в заключенията си; полагането на необходимите грижи за облекчаване на болката; предписването на лекарства и лечебна дейност, само при пълна информация за здравното състояние на пациента и неговите потребности; препоръчването на изследвания и лечение, които са най-подходящите, припомня Монитор. Когато на дете се налага да се сложи упойка, предварително, освен бланката за информирано съгласие, родителят или настойникът ще трябва да подпише съгласие и за анестезията Денталните доктори, по подобие на другите лекари при използване на информация за пациента с цел научно изследване, публикация, представяне на конференции трябва да се заличат всички данни, които биха могли да разкрият самоличността на пациента. При обсъждането на клинични случаи между колеги, назоваването по име на пациентите се смята за неприемливо. Информацията за пациентите на зъболекаря също става поверителна. Предоставянето й на трета страна ще става след писмено съгласие на пациента или негов роднина или настойник/попечител, ако същият не е в състояние да прецени. Пациентите подали оплакване по повод денталното им лечение, имат право да получат компетентен отговор, който включва обяснение за случилото се. Оплакването не трябва да бъде повод за ограничаване на медицинската дейност, която се осигурява на този пациент. При провеждането на разследване лекарят по дентална медицина трябва да окаже нужното съдействие за изясняване на случая. В случаи, когато неговите показания могат да доведат до криминално разследване срещу самия него, той има право да запази мълчание в рамките на законовите положения. За провеждането на всички клинични изпитания е задължително да има съответните разрешения. Задължително условие е наличието на информирано съгласие на пациентите за участие. Общественото обсъждане на правилата за добра практика в денталната медицина е до 22 февруари, след което те ще бъдат гласувани от Министерски съвет. Денталните лекари ще ни лекуват вече само, след като вземат от нас т. нар. информирано съгласие. Това означава, че ще сядаме на зъболекарския стол, след като попълним бланка, в която се подписваме, че ни е казано какво следва да ни се прави и какви усложнения биха могли да се получат. Това става ясно от проекта на Правила за добра медицинска практика на лекарите по дентална медицина, публикуван за обществено обсъждана на сайта Министерство на здравеопазването. Сподели:", "date": "2020.01.25", "title": "Лекуват ни зъбите след подписано информирано съгласие"}
{"url": "https://pik.bg/%D0%B4%D0%B5%D0%B2%D0%B5%D1%82-%D0%B4%D1%83%D1%88%D0%B8-%D1%81%D0%B0-%D1%81%D0%BF%D0%B0%D1%81%D0%B5%D0%BD%D0%B8-%D0%B8%D0%B7%D0%BF%D0%BE%D0%B4-%D1%80%D0%B0%D0%B7%D0%B2%D0%B0%D0%BB%D0%B8%D0%BD%D0%B8%D1%82%D0%B5-%D1%81%D0%BB%D0%B5%D0%B4-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D1%82%D1%83%D1%80%D1%86%D0%B8%D1%8F-news900648.html", "text": "Турските спасители освободиха най-малко девет души от капана на развалините, след като земетресение от 6,8 по Рихтер удари Източна Турция, предава ТАСС, цитирана от „Фокус”. Агенцията се позовава на информация на телевизионния канал TRT. Според канала спасителите продължават да издирват жертви, 13 часа след земетресението. Както по-рано отбелязаха от Министерството на здравеопазването на Турция, след земетресението под развалините има най-малко 39 души. Турските власти изпратиха в провинциите Елазъг и Малатия, които са най-засегнати от удара, 1 167 спасители и 225 броя специална техника. Сподели:", "date": "2020.01.25", "title": "Девет души са спасени изпод развалините след земетресението в Източна Турция"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%BD%D0%B5-%D0%BF%D0%BB%D0%B0%D0%BD%D0%B8%D1%80%D0%B0%D0%B9%D1%82%D0%B5-%D0%BD%D0%B8%D1%89%D0%BE-%D0%B4%D0%BD%D0%B5%D1%81-%D0%BE%D1%81%D1%82%D0%B0%D0%B2%D0%B5%D1%82%D0%B5-%D1%81%D0%B5-%D0%BD%D0%B0-%D0%B8%D0%BD%D1%82%D1%83%D0%B8%D1%86%D0%B8%D1%8F%D1%82%D0%B0-%D1%81%D0%B8-news900592.html", "text": "Луната във Водолей носи различни изненади. Действията и поведението на другите, както и нашето собствено, могат да бъдат доста неочаквани и необичайни. Практически е безполезно да се разчита на разума. Хората стават по-чувствителни и нервни. Могат да се проявят бунтарски настроения и протести срещу това, което е противно или се счита за несправедливо. Душата се нуждае от нещо по-вълнуващо, ново, интересно, необичайно. Уязвими са сухожилията, вените, глезените. Да не се натоварват ставите и очите. Чувствителна е нервната система. Символ на този лунен ден е рогът на изобилието. Към нас приижда нова космическа енергия и трябва да се приемат даровете на щедрата Вселена. Всичко, което идва в този ден, ще бъде полезно и ще бъде важно при изпълнението на плановете, дори и да причини известен дискомфорт. Важно е да запазите вътрешна увереност в действията си и в правилността на намеренията си. При решаването на важни въпроси се придържайте към традиционните решения и проверените методи. Нови дела да не се започват още. Информацията, която получавате днес, ще бъде важна за целия месец Трябва да се избягват негативните емоции, конфликтите. Не бива да се проявява алчност и агресия. Ако в този ден чувствате неприязън към някого, това е предупреждение, че трябва да се освободите от този човек. Бъдете добри и щедри, великодушни и милосърдни. Вслушвайте се в своята интуиция. Общувайте с приятни на сърцето ви хора, посещавайте културни мероприятия. В този ден молитвите имат голямо значение особено произнесени в храм, но те трябва да се отнасят само до вас. За днешния ден е напълно нормално да изпитате глад и зверски апетит, но трябва да се въздържате и да не преяждате. Подходящо е за йога и други физически практики. Да се внимава с приема на лекарства и алкохол. : Ден, в който трябва да определите кое е полезно и кое вредно за вас в живота. Формулирайте си мислено намерението, че ще определите за себе си какво е полезно и вредно. Разположете се удобно и поставете лявата си ръка върху стомаха. Помислете какво ви интересува, какво ви харесва. Може да мислите за всичко – за работата си, за човек, за храна. Това е един вид тест. Спокойната реакция на стомаха в отговор на вашите мисли показва ползата за това, което мислите. Ако усетите, че се разбунтува, започне да къркори или ви се повдига, значи това нещо не е полезно за вас. Втори лунен ден е празник за секса, затова той трябва да бъде празничен, забавен, оригинален. Идеалното време да добавите към сексуалния си живот нещо ново, неизвестно, нов нюанс, да изпробвате нови техники и пози. Подстрижката подобрява здравето и състоянието на всички органи на чувствата – очите, слуха, прочиства носовите канали. Освен това подобрява работата на отделителната и храносмилателната системи. След нея косите ви може да започнат да се навиват. –  Най-щастливият ден от слънчевият месец, радостен, весел. Ден на промените. Не планирайте нищо в този ден, систематичните действия са нежелателни. Трябва да умеете да реагирате веднага на променящите се ситуации и да го правите  инстинктивно, без да обмисляте. На децата не трябва нищо да се отказва, направете им подарък. Играйте с тях, заемете се с обучението им. Заведете ги на сладкарница, на цирк, куклен театър, изведете ги на разходка. Всичко това оказва благотворно влияние на протичането на деня. Меркурий образува секстил с Марс – хармоничен аспект, който насочва енергиите в конструктивна посока. Благоприятно за преговори и обсъждане на работни стратегии. Луната е в знак Водолей до 01:45ч на 27 януари. Луната преминава на празен ход в 21:08ч чак до 01:45ч на 27 януари. Период, в който не трябва нищо важно да се предприема. Продължава 1 лунен ден до 08:20ч (от 23:43ч на 24 януари) Следва 2 лунен ден от 08:20ч до 08:55ч на 26 януари Тест на деня 11 слънчев ден Сподели:", "date": "2020.01.25", "title": "ЗВЕЗДИТЕ ГОВОРЯТ: Не планирайте нищо днес, оставете се на интуицията си"}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B4%D1%8F%D0%B2%D0%BE%D0%BB%D0%B8-%D1%81%D1%8A%D1%81-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news900366.html", "text": "Манчестър Юнайтед може сензационно да си върне нападателят Карлос Тевес, съобщава \"Тутоспорт\". Визира се, че \"червените дяволи\" ще се опитат да вземат аржентинския ветеран под наем до края на сезона. Тевес игра за Юнайтед между 2007 и 2009 година и се засече с родната голяма звезда Димитър Бербатов. В момента 35-годишният Карлос Тевес кара третия си престой в Бока Хуниорс. Сподели:", "date": "2020.01.25", "title": "\"Червените дяволи\" със сензационен трансфер?"}
{"url": "https://pik.bg/%D0%BF%D0%B5%D1%82%D1%8A%D1%80-%D0%B2%D0%BE%D0%BB%D0%B3%D0%B8%D0%BD-%D0%BF%D1%83%D1%82%D0%B8%D0%BD-%D0%BF%D1%80%D0%B0%D0%B2%D0%B8-%D1%80%D1%83%D1%81%D0%B8%D1%8F-%D0%BE%D1%89%D0%B5-%D0%BF%D0%BE-%D1%81%D0%B8%D0%BB%D0%BD%D0%B0-news900197.html", "text": "С обръщението си пред Федералното събрание на 15 януари руският президент отново предизвика нервен гърч в редиците на либералните глобалисти. Всички онези, които не спират да ни заливат с параноичните си видения заради факта, че Русия се възражда, сега се чувстват по-зле от всякога. Посланията на президента Путин са думи на човек, който е уверен в силата на страната си и освен това е решен да направи всичко възможно тази сила да се увеличава. И тъкмо това е най-важното, което русофобите – по света, а и в самата Русия – не могат да му простят. Те са влюбени в слабата Русия и искрено ненавиждат силната. Вероятно помните как изглеждаше тази страна през 90-те години на миналия век. Под \"мъдрото\" ръководство на постоянно злоупотребяващия със спиртните напитки Борис Елцин Русия беше на ръба на изчезването. Огромният брой руснаци живееше все по-мизерно, докато несметните богатства на страната се разграбваха безпощадно от шепа всевластни олигарси. И всичко това ставаше под благосклонния поглед на чуждестранните съветници от МВФ, Световната банка, Вашингтон и Брюксел. Русия, която е перманентно слаба – това е искрената мечта на всеки русофоб. Такава Русия обичат те. И съвсем не е случайно, че през 90-те години всички западни медии се надпреварваха да хвалят тази страна. Да обясняват колко е \"демократична\", \"либерална\" и \"пропазарна\". Е, докато те приказваха тези абсолютни глупотевини, въпросната страна се разпадаше. А руснаците страдаха както заради влошения си стандарт на живот, така и заради факта, че могъщият някога Съветски съюз се беше превърнал в посмешище. През 90-те години на една от двете суперсили по време на студената война навсякъде гледаха с пренебрежение и насмешка. След 2000 година, когато Владимир Путин стана президент, всичко това се промени. Олигарсите бяха дисциплинирани, чуждите съветници – изгонени, стандартът на живот на обикновените руснаци започна да се подобрява. Успоредно с вътрешното стабилизиране на Русия дойде и възраждането на силата й на международното поле.  Владимир Путин недвусмислено показваше, че страната му повече няма да отстъпва пред външния натиск. И колкото повече Русия се съвземаше, толкова по-силно я мразеха извън пределите й. В описанията на русофобите Путин беше \"новият Сталин\", \"диктатор\", \"душител на свободното слово и свободния пазар\". Тази риторика достигна до своето истерично кресчендо, след като Русия си върна Крим. За русофобите нямаше никакво значение, че огромното мнозинство от жителите на полуострова гласува в полза на това решение. Русофобите искат слаба Русия, такава, която се подчинява на външния диктат. И ужасно ненавиждат силната Русия, която защитава националните си интереси. За тяхно огромно съжаление обаче от дълго време им се налага да имат работа с втората, а не с първата. Естествено би било смешно да се твърди, че всичко в тази държава е прекрасно. Особено във вътрешноикономически план има редица слабости. И няма как да бъде другояче, когато основни фигури в самото руско правителство разсъждават точно така, както разсъждаваха предходниците им през 90-те години. За тях обикновените хора нямат особено значение. Важното е \"пазарът\" да се чувства добре и да не \"страда от държавна намеса\". Това изкривено мислене се изрази най-добре в прословутата пенсионна реформа, която удари най-силно именно по обикновените руснаци. Нямаше как тази реформа да не се отрази и на рейтинга на Владимир Путин. Защото, да, руснаците се радват, когато страната им громи терористите в Сирия или има решаваща роля при решаването на кризата в Либия, но няма как да са щастливи от мерки като въпросната пенсионна реформа. В Русия се трупаше социално недоволство, на което трябваше да бъде даден адекватен отговор. Абсолютно логично Владимир Путин започна обръщението си от 15 януари именно с тази тема. Започна с най-важното – демографията и социалните мерки, които трябва да бъдат взети, за да се повиши раждаемостта. Със сигурност всичко, което той предложи – и увеличаването на майчинския капитал, и безплатната храна в училище – представлява истинска ерес за днешните правоверни либерали. Те не искат държавата да помага на хората. Според тях всеки трябва да се спасява поединично и ако някой изпадне в затруднено положение, сам си е виновен и трябва да мре. За съжаление точно такова е и мисленето на много от руските либерали, които дълго време формираха икономическата политика на страната. Е, вече няма да го правят. Най-вече защото редица от тях, както и от наследниците им, имат двойно гражданство. С искането си всички, които имат намерение да работят в управлението на страната, да се откажат от чуждото си поданство, Владимир Путин всъщност затваря пътя до властта на западните агенти на влияние. На онези, за които наставленията от Вашингтон и Брюксел са пътеводна светлина в живота. Настояването на Путин кандидатите за президент да са живели 25 години в Русия също е удар върху чуждите агенти. Наистина никак не звучи логично целият ти мироглед да е формиран от евроатлантическите \"ценности\" и да искаш да си президент на държава, която постоянно е нападана от името на същите тези \"ценности\". Но най-безпощадният удар Владимир Путин нанесе с искането си руското законодателство да има приоритет по отношение на международното право. Именно това е пълната реабилитация на националната държава. И това е не само победа на Русия. Този ход дава добър пример и на всички останали държави, които не желаят да се подчиняват безропотно на разни безлични международни институции. Не желаят да изпълняват нарежданията на анонимни чиновници, за които никой не е гласувал, но които се изживяват като разбирачи на всичко. Разбира се, тази част от обръщението на Путин не е някаква невиждана новост. Политиката му през всичките двайсет години, откакто е начело на Русия, е тъкмо такава. Преди всичко трябва да бъдат интересите на собствената държава, а чак след това идва международното право. И тъкмо на тази политика се дължи възраждането на Русия. Думите на Владимир Путин в последното му обръщение са просто апотеозът на тази политика. Те са най-якият пирон, забит в ковчега на либералния глобализъм. Ето защо либералите по света и у нас започнаха да подскачат като побеснели зайци. Путин директно им каза, че любимото им международно право ще бъде спазвано само дотолкова, доколкото не противоречи на руските интереси. Е, има ли по-нормална позиция за един държавник от тази? Точно същото прави и лидерът на държавата, която либералите толкова много обичат – Съединените американски щати.  Откакто е президент, Доналд Тръмп на спира да повтаря, че го интересуват единствено американските интереси. И че международното право го интересува единствено в случаите, когато не им противоречи. Не просто говори тези неща Тръмп. Прави ги. Без никакво колебание извади страната си от договори, за които е убеден, че вредят на Америка. И изобщо не го вълнува какво ще кажат или напишат за него либералните глобалисти. Просто защото за него американските интереси са над всичко останало. Владимир Путин води такава политика много преди Доналд Тръмп да стане президент. Ето защо няма никаква логика да се отказва от нея сега. Много по-логично е да я задълбочава. Именно това и прави руският президент. Всичко, което каза на 15 януари, има за цел продължаване на възраждането на Русия. И никакви либерални вопли няма да спрат този процес. Сподели:", "date": "2020.01.25", "title": "Петър Волгин: Путин прави Русия още по-силна"}
{"url": "https://pik.bg/%D0%B2%D1%81%D0%B5-%D0%BE%D1%89%D0%B5-%D0%BD%D0%B5-%D0%B5-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BD%D0%B0%D0%B9-%D0%BD%D0%BE%D0%B2%D0%B8%D1%8F%D1%82-%D1%82%D0%BE%D1%82%D0%BE%D0%BC%D0%B8%D0%BB%D0%B8%D0%BE%D0%BD%D0%B5%D1%80-news900664.html", "text": "Собственик на фиш от тотото в Разград стана 106-ият тотомилионер на България, съобщкава БТВ. Печелившата комбинация донесе на късметлията 6 564 000 лв. Сумата се нарежда на девето място в историята на най-големите джакпоти на играта. Кой е новия тотомилионер, този въпрос вълнува всички редовни тотаджии в Разград. По регламент спечелилият джакпота трябва да представи фиша си в централата на тотализатора в София, след което тя ще му бъде изплатена, но поетапно. Засега обаче дори и от тотализатора не знаят кой е късметлията, спечелил деветия по големина джакпот в историята на играта. Ако сумата не бъде потърсена, половината влиза в бюджета на Министерство на финансите, а другата половина в Министерство на спорта. Сподели:", "date": "2020.01.25", "title": "Все още не е известен най-новият тотомилионер"}
{"url": "https://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%88%D0%B0%D0%BC%D0%B0%D1%80-%D0%B0%D0%BD%D1%82%D0%BE%D0%BD%D0%B8%D0%B9-%D0%B3%D1%8A%D0%BB%D1%8A%D0%B1%D0%BE%D0%B2-%D1%81-%D1%83%D0%BD%D0%B8%D1%89%D0%BE%D0%B6%D0%B8%D1%82%D0%B5%D0%BB%D0%BD%D0%B0-%D0%BA%D1%80%D0%B8%D1%82%D0%B8%D0%BA%D0%B0-%D0%BD%D0%B0-%D0%B1%D1%81%D0%BF-%D0%B8-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%BF%D1%80%D0%BE%D0%BF%D0%B0%D0%B3-news900663.html", "text": "\"В мотивите на вота на БСП има пропагандно и плакатно говорене\", каза политологът доц. Антоний Гълъбов, цитиран от \"Фокус\". Според него опозицията е почти задължена да поиска вот на недоверие, но големият въпрос е в това, че БСП е избрала първосигналния път. \"Това се вижда в мотивите. Вижда се желанието за искане на вот на недоверие, но не се вижда различен управленски подход. Не се вижда нещо, което е различно от това, което до сега са правили управляващите. Не се вижда опит да се изгради представата за това, че това управление е лошо, но ние предлагаме различен модел на организация на този все по-сложен сектор. Освен всичко останало се атакуват едновременно три теми – вода, качество на въздуха и третиране на отпадъци“, каза още той. Антоний Гълъбов допълни, че тези три теми са различни, между тях има слаба връзка, а акцентът е непрекъснато върху Перник и локалната криза с усилието това да се представи за национална криза. Той уточни, че това не е национална криза, а структурен национален проблем. Провал не е аргументиран от опозицията, каза още той. Според него няма достатъчно аргументи, за да се твърди, че става дума за цялостен провал в сферата на политиката на околната среда и водите, тъй като става дума за системен проблем и за нещо, което изисква различен дизайн на организацията на държавните институции, а такъв не се предлага от опозицията, каза политологът. Сподели:", "date": "2020.01.25", "title": "ПОЛИТИЧЕСКИ ШАМАР! Антоний Гълъбов с унищожителна критика на БСП и вота на недоверие: Пропагандно и плакатно говорене"}
{"url": "https://pik.bg/%D0%B7%D0%B4%D1%80%D0%B0%D0%B2%D0%BD%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81%D1%8A%D1%82-%D0%B5-%D1%81%D0%BF%D0%BE%D1%81%D0%BE%D0%B1%D0%B5%D0%BD-%D0%B4%D0%B0-%D1%83%D0%B1%D0%B8%D0%B5-65-%D0%BC%D0%BB%D0%BD-%D0%B4%D1%83%D1%88%D0%B8-news900604.html", "text": "Учени от престижния Център по здравеопазване ''Джонс Хопкинс'' са изготвили модел на хипотетичната пандемия чрез помощта на компютър още три месеца преди избухването на коронавируса в реални мащаби. Според предварителните им прогнози около 65 млн. души от целия свят биха могли да станат жертви на ''новата чума'' само за около 18 месеца. На този етап смъртоносната болест е отнела живота на повече от 20 души в Китай, докато инфектираните са над 900. Според експертите обаче реалните цифри се изразяват не в стотици, а в хиляди. ,,Очаквах появата на коронавируса в интерес на истината, така че не мога да кажа, че съм изненадан'', коментира за ''Business Insider'' д-р Ерик Тонер, старши изследовател в центъра ''Джонс Хопкинс.'' ,,Все още не знаем доколко е заразен, знаем само, че се предава от човек на човек, но не и до каква степен'', допълни той. Според компютърни изчисления, направени лично от д-р Тонер, след около половин година в почти всяка страна по света ще има доказани случаи на коронавирус. До този момент здравните власти са обявили, че са засекли вируса в САЩ, Тайланд, Южна Корея, Тайван, Виетнам, Сингапур, Хонконг, Макао и Непал. Водещи здравни експерти от САЩ алармираха, че изключително опасният коронавирус може да погуби десетки милиони живота в рамките на една година. Сподели:", "date": "2020.01.25", "title": "Здравни експерти: Коронавирусът е способен да убие 65 млн. души"}
{"url": "https://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0-%D0%B4%D0%BE%D0%BC%D0%B8%D0%BD%D0%B0%D1%86%D0%B8%D1%8F-%D0%BD%D0%B0-%D1%81%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%B2-%D0%B1%D0%B0%D0%BD%D1%81%D0%BA%D0%BE-news900696.html", "text": "Италианката Елена Куртони спечели спускането от Световната купа по ски-алпийски дисциплини в Банско, съобщава БНР. Куртони преодоля трасето за 1:29.31 минути и записа първа победа в кариерата си. Втора на 10 стотни остана нейната сънародничка Марта Басино. Трета на 14 стотни се нареди друга представителка на Италия - Федерика Бриньоне. Американките Микаела Шифрин и Брийзи Джонсън финишираха четвърта и пета, съответно на 35 и 47 стотни от секундата след победителката. Шифрин остава лидерка в генералното класиране за сезона с 1 125 точки, следвана от Бриньоне със 855 точки и Влъхова със 790 точки. Швейцарката Корине Зутер продължава да води в подреждането за малката Световна купа в спускането с 272 точки. Втора е Шифрин с 256 точки, а трета Естер Ледецка (Чехия) със 193 точки. Сподели:", "date": "2020.01.25", "title": "Италианска доминация на спускането в Банско"}
{"url": "https://pik.bg/%D1%81%D1%82%D0%BE%D1%82%D0%B8%D1%86%D0%B8-%D1%85%D0%B8%D0%BB%D1%8F%D0%B4%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B9%D1%81%D0%BA%D0%B8-%D0%B2-%D0%B8%D1%80%D0%B0%D0%BA-news900635.html", "text": "Багдад на мащабен митинг срещу американското присъствие в страната. Американските военни възобновиха операциите си срещу бойци от \"Ислямска държава\" (ДАЕШ) в Ирак, както и работят за скорошното подновяване обучението на иракските сили. Отношенията с Ирак бяха прекъснати, с дронове близо до международното летище на Багдад, при което беше убит иранският генерал Касем Солеймани. По-късно парламентът гласува за експулсиране на американските сили от страната, а премиерът Адел Абдул-Махди помоли Вашингтон да изработи пътна карта за изтегляне на войските. САЩ категорично отхвърлиха тази молба и не оттеглиха повече Стотици хиляди иракчани се събраха в столицата след като САЩ на 3 януари нанесоха удар от 5000 свои войници. Сподели:", "date": "2020.01.25", "title": "Стотици хиляди на протест срещу американските войски в Ирак"}
{"url": "https://pik.bg/%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%B8-%D0%BF%D1%80%D0%B5%D0%BD%D0%B0%D1%81%D1%8F%D1%82-%D0%BD%D0%B5%D1%81%D1%8A%D1%81%D1%82%D0%BE%D1%8F%D0%BB%D0%B8%D1%8F-%D1%81%D0%B5-%D0%BC%D0%B0%D1%81%D0%BA%D0%B0%D1%80%D0%B0%D0%B4-%D1%81%D1%83%D1%80%D0%B2%D0%B0-%D0%BA%D0%B0%D1%82%D0%BE-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D0%B6%D1%8A%D0%BB%D1%82%D0%B8%D1%82%D0%B5-%D0%BF%D0%B0%D0%B2%D0%B5%D1%82%D0%B0-news900607.html", "text": "От инициативния комитет \"Спаси Перник\" настояват за оставките на регионалния министър Петя Аврамова и заместника  Николай Нанков, на ресорния зам.-министър от екоминистерството, както и на служители на Басейновата дирекция в Благоевград. Перничани искат още справедливи присъди за виновните за кризата лица. Протестът е насрочен символично на 25 януари денят, в който трябваше да започне 29-тият Международен маскараден фестивал Сурва, който бе отложен заради водната криза. Перничани отново излизат на протест заради водната криза в града, но този път в София пред Министерския съвет. Той е под мотото \"Искаме вода\" и започва в 11:30 ч. Сподели:", "date": "2020.01.25", "title": "Перничани пренасят несъстоялия се маскарад \"Сурва\" като протест на жълтите павета"}
{"url": "https://pik.bg/%D0%BA%D0%BE%D0%BC%D0%B8%D1%81%D0%B0%D1%80-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D1%81%D0%B2%D1%8A%D1%80%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D1%81-%D0%BD%D0%B0%D1%83%D0%BA%D0%B0%D1%82%D0%B0-%D0%B5-%D1%81%D1%82%D1%8A%D0%BF%D0%BA%D0%B0-%D0%BA%D1%8A%D0%BC-%D0%BD%D0%BE%D0%B2%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%BD-news900704.html", "text": "Науката ни позволява да осъзнаем света около нас, но и самите ние да бъдем създатели. Затова образованието в сферата на науката, технологиите, инженерството и математиката, или както го наричаме още STEM образование, ще играе все по-голяма роля. От общите ни усилия заедно с учители, ментори, научни изследователи и индустрия зависи да свържем Европейското научноизследователско пространство с Европейското пространство на образование, за да изградим нова Стратегия на знанието. Това заяви българският еврокомисар за иновациите, научните изследвания, образованието, културата и младежта Мария Габриел при откриването на Националния научно-образователен фестивал „Намереното поколение“, съобщава „Фокус”. Събитието събра на едно място преподаватели и ученици от цяла България, ръководителите на олимпийските ни отбори, учени от Българската академия на науките, университетски преподаватели, професионалисти и организации, които съвместно работят за превръщането на образованието от базирано на теория в практическо, информира представителството на ЕК в България. За насърчаване на STEM образованието, Европейската комисия и държавите-членки предприемат редица мерки. Ключови сред тях са STEM Коалицията на националните STEM платформи, в която членува и България, както и програма „Еразъм+“, ориентирана към инициативи за насърчаване на иновативни и интердисциплинарни подходи на преподаване. На европейско равнище се изпълнява инициативата „Нощ на европейските изследователи“, която показва човешкото лице на науката и може да насърчи младите хора да изберат научна кариера. ”Учителите са тези, които посяват зрънцата на любопитството. Но от нас зависи те да покълнат и да се превърнат в постижения. Продължавайте да имате широко отворени очи за знания. Продължавайте чрез практиката и образованието да сбъдвате мечтите си. Във време на нови технологии като изкуствен интелект, виртуална реалност и роботика, науката може да ви даде шанс да откриете още повече за света. Вие можете да бъдете следващите новатори и изследователи, които да ни помогнат да се справим с днешните и утрешните глобални предизвикателства“, насърчи младите таланти Мария Габриел. По думите й с повече инициативи като Националния научно-образователен фестивал „Намереното поколение“ децата могат да разберат, че науката не е нещо абстрактно, а шанс за реализация. Сподели:", "date": "2020.01.25", "title": "Комисар Мария Габриел: Свързването на образованието с науката е стъпка към нова стратегия на знаниетo"}
{"url": "https://pik.bg/120-%D0%BC%D0%B5%D1%82%D1%80%D0%BE%D0%B2%D0%B0-%D0%BF%D1%8F%D1%81%D1%8A%D1%87%D0%BD%D0%B0-%D0%BA%D0%BE%D0%B0%D0%BB%D0%B0-%D1%81%D0%B5-%D0%BF%D0%BE%D1%8F%D0%B2%D0%B8-%D0%BD%D0%B0-%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B9%D1%81%D0%BA%D0%B8-%D0%BF%D0%BB%D0%B0%D0%B6-news900606.html", "text": "120-метрова пясъчна коала се появи на австралийски плаж, съобщаватп световните агенции, цитирани от БНТ. Фигурата е дело на австралийския уличен артист Едуард, който я е нарисувал само с помощта на пръчка. Едуард често е сравняван с британеца Банкси, защото подобно на него не разкрива самоличността си. За пясъчната коала споделя, че това е неговият начин да привлече вниманието на света към проблема с австралийските пожари. Сподели:", "date": "2020.01.25", "title": "120-метрова пясъчна коала се появи на австралийски плаж"}
{"url": "https://pik.bg/%D0%BD%D0%B5%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD-%D0%B0%D0%BD%D1%82%D0%B8%D1%84%D1%80%D0%B8%D0%B7-%D0%B7%D0%B0%D0%BB%D0%B8%D0%B2%D0%B0-%D0%BF%D0%B0%D0%B7%D0%B0%D1%80%D0%B0-%D0%B8-%D0%BF%D0%BE%D0%B2%D1%80%D0%B5%D0%B6%D0%B4%D0%B0-%D0%BC%D0%B0%D1%81%D0%BE%D0%B2%D0%BE-%D0%BA%D0%BE%D0%BB%D0%B8%D1%82%D0%B5-news900625.html", "text": "„Няма как некачественият антифриз да бъде разпознат. Съветът ми е продуктът да бъде закупуван от производители със сертификат за качество. Първите признаци за проблем с антифриза се получават след експлоатационния период. След това, когато протече водната помпа, трябва да се следи за прегряване на автомобила, това са белезите”, посочи автомонтьорът Иван Михайлов. „Щетите, които могат да бъдат нанесени са прегряването на автомобила и спирането му от движение. Възможно е да се наложи смяна на елементите, които са протекли. Следите обаче няма как да бъдат забелязани веднага”, добави автомонтьорът. „Съветвам шофьорите да сменят своя антифриз в квалифицирани автосервизи и да купуват сертифицирани продукти. Цената също е признак за качество”, заключи Иван Михайлов. Некачествен антифриз, който не само, че не помага в зимните месеци, но и уврежда водни помпи и двигатели, информира Нова телевизия. Сподели:", "date": "2020.01.25", "title": "Некачествен антифриз залива пазара и поврежда масово колите"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%88%D0%B5%D1%84%D1%8A%D1%82-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%84%D0%B5%D0%BD%D0%BA%D0%BB%D1%83%D0%B1-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D1%8A%D1%82%D1%80%D0%B5%D1%81%D0%B5%D0%BD%D0%B8%D1%8F%D1%82%D0%B0-%D0%B2-%D0%BA%D0%BB%D1%83%D0%B1%D0%B0-%D0%B2%D1%8A%D1%80%D0%B2%D0%B8-news900627.html", "text": "Ситуацията около футболния Левски в момента не е лека, като тече една сериозна игра на нерви. Това заяви пред Би Ти Ви председателят на Националния фенклуб на Левски Степан Хинлдиян. Той коментира срещата на феновете на „сините” с премиера Бойко Борисов заради проблемите, които изникнаха пред клуба във връзка с новия закон за хазарта, който предстои да бъде приет и ще удари по бизнеса на основния спонсор на Левски Васил Божков. „Срещата при премиера не бе лека, но и цялата ситуация около Левски не е лека – призна Степан Хиндлиян. - Една голяма игра на нерви. Във всеки един момент нещата може да се развият различно. Както още утре Левски може да има нов собственик-бащица, така може и г-н Божков и фирмите около него да продължат да финансират клуба без оглед развоя на Закона за хазарта и отнемането на лиценза. Срещата показа, че ние фенските организации не сме консолидирани и единни. Това е много важно. Представителят на една от групите – „Ултрас Левски”, заяви вчера, че Левски е заложник на икономически интереси. В момента обаче Левски е стабилен финансово, собственикът е с името си. Клубът функционира нормално. Собственикът има проблеми с бизнеса си и това е факт, но за момента клубът функционира нормално. Не е ясно дали клубът е готов да извърви пътя за това феновете да станат собственици на клуба, както предложи премиера. Трябва сериозна работа за осъществяване на тази идея”. Председателят на Националния фенклуб на Левски разясни и как г-н Божков би могъл да остане спонсор на клуба, въпреки проблемите. „Явно г-н Божков е човек със сериозни качества и добре преценява бъдещи събития как ще се развият – коментира Степан Хиндлиян. - Той дълго отказваше среща с феновете на широка основа, на която да обяви плановете си. В един момента, когато бе поставен под напрежение, се срещна два пъти с привържениците и настрои до голяма степен обществеността в посока бунтове и метежи за защита на хазартния му бизнес. Важно е да кажа, че не сме за хазартния бизнес. Нашата организация не е зад хазартния бизнес. И с това започнах вчера на срещата при премиера. От тази гледна точка подаваме ръка на г-н Божков. Ако хазартният му бизнес бъде засегнат и той няма възможност да дава тези 2 млн. лв на месеца, които обяви и доказа че дава, той е воден от идеята че иска да помага на Левски, че има порив да спаси клуба. По официални данни той е един от най-богатите българи. Ако иска да спаси клуба, ще намери начини да финансира клуба, дори и с по-малко. Но да излезе и да го каже на феновете: „Мога да направя това, а вие какво ще направите?”. Тогава цялата левскарска общност ще се мобилизира, ще посещава мачове и ще дава дана си за клуба. Така и г-н Божков ще има подкрепата на огромна маса на която да се опре. Когато Левски е опрян до стената, феновете са на едно щракване от излизане по улиците. Да, темпераментни сме, но не трябва да се отива в крайности. Хората внимателно трябва да помислят кого защитават и дали се влиза в матрицата, преди да се тупат по гърдите и да казва, че Левски е свобода”. Сподели:", "date": "2020.01.25", "title": "ГОРЕЩА ТЕМА: Шефът на Националния фенклуб на Левски проговори за сътресенията в клуба: Върви една сериозна игра на нерви"}
{"url": "https://pik.bg/%D1%8F%D0%BF%D0%BE%D0%BD%D1%86%D0%B8%D1%82%D0%B5-%D1%81%D1%8A%D0%B2%D0%B5%D1%82%D0%B2%D0%B0%D1%82-%D0%BF%D0%B8%D0%B9%D1%82%D0%B5-%D0%B1%D0%B8%D1%80%D0%B0-%D1%81%D1%80%D0%B5%D1%89%D1%83-%D0%B4%D0%B5%D0%BC%D0%B5%D0%BD%D1%86%D0%B8%D1%8F%D1%82%D0%B0-news900247.html", "text": "Благоприятният ефект се дължи на съдържащите се в пивото горчиви киселини, благодарение на които хората забравят по-малко. Проучването, направено по поръчка на пивоварния гигант \"Кирин\", е обхванало 60 души на възраст между 45 и 64 години. За целите му в продължение на шест седмици изследваните лица консумирали бира или плацебо. Специалистите са отчели значително подобрение на паметта при \"пиячите\". Според изследователите горчивите киселини в хмела подобряват дългосрочните мозъчни функции. Най-големи ползи, в това число понижен риск от деменция, могат да извлекат мъжете на средна възраст и по-възрастните представители на силния пол. От компания \"Кирин\" съобщават, че възнамеряват да разработят серия храни и напитки, съдържащи полезните вещества. Пиенето на бира може значително да подобри паметта и дори да осигури защита срещу деменция, пише в. \"Дейли стар\", позовавайки се на японско изследване. Сподели:", "date": "2020.01.25", "title": "ЯПОНЦИТЕ СЪВЕТВАТ: Пийте бира срещу деменцията"}
{"url": "https://pik.bg/%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%80%D1%83%D1%81%D0%B5-news900726.html", "text": "Излязоха първи подробности за самолетната катастрофа край Русе. Единият от пострадалите край село Бъзън е с травма на главата. Той ще остане под лекарско наблюдение в неврохирургията на русенската болница, съобщава Кис13.нет. Другият пострадал се е разминал само с травма на ръката. И двамата са без опасност за живота. По данни на Би Ти Ви единият пострадал е на 52 години, а другият - на 41. По непотвърдена все още информация, единият от пострадалите е от Велико Търново, а другият - от Горна Оряховица. На мястото на инцидента са били изпратени и екипи на полицията и пожарната. По данни на Нова телевизия две ултралеки машини са решили да кацнат на малкото летище, но не са уведомили собственика на аеропорта. Единият от тях, с двама души екипаж, каца успешно. Другият обаче излиза от пистата и се забива в дървета около нея заради силния вятър. И в двата самолета са били по двама души, всички български граждани. Този тип полети, според собственика на летището, не са туристически, правят се с цел забавление. Летателният апарат е бил управляван от младеж, който има около 150 часа във въздуха. Пилотът на другия е с около 1000 часа и може би именно значително по-големият опит е предотвратил падането и на втория. Сподели:", "date": "2020.01.25", "title": "Излязоха първи подробности за самолетната катастрофа край Русе"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BB%D0%B0%D0%BC%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D1%80%D0%B3%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news900723.html", "text": "Десетки коли горят в автоморга до жп гарата в Хасково. Огънят е пламнал в ранния следобед и за минути е обхванал голяма територия. На място работят екипи от огнеборци. По първоначална информация са изпепелени повече от 20 автомобила, съобщава БНР. Сподели:", "date": "2020.01.25", "title": "ОТ ПОСЛЕДНИТЕ МИНУТИ: Пламна автоморга в Хасково"}
{"url": "https://pik.bg/%D0%BD%D0%BE%D0%B2%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%B1%D0%BD%D1%80-%D0%B8-%D1%81%D0%B5%D0%BC---%D0%BA%D1%80%D0%B5%D1%89%D1%8F%D1%89%D0%B8-%D0%BA%D0%BB%D0%B8%D0%B5%D0%BD%D1%82%D0%B8-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8-%D0%BA%D0%BF%D0%BA%D0%BE%D0%BD%D0%BF%D0%B8-%D0%BA%D0%BE%D0%BD%D0%BA%D1%83%D1%80%D1%81%D1%8A%D1%82-%D0%B5-%D0%BD%D0%B0%D0%BF%D1%8A%D0%BB%D0%BD%D0%BE-%D0%BE-news900583.html", "text": "Съветът за електронни медии, в лицето на 5-те абсолютно неподходящи за постовете си дами, окончателно затъна в закононарушения и се превърна в несъмнен клиент на прокуратурата заради поредицата безобразия, която извърши по време на последния конкурс за избор на генерален директор на БНР. Трудоустроените в този уж независим орган жени и тяхната юристка Емилия Станева се оплетоха в лъжи и прегазиха всички възможни нормативни актове, заради което в съда вече влизат жалби, а към прокуратурата и КПКОНПИ летят сигнали на потресени от безочието им участници в конкурса и наблюдатели на процесите. Вчера, в последния възможен ден според правилата, протоколът за избора на напълно несъответстващия на изискванията за шеф на БНР Андон Балтаков бе подписан от шефката на СЕМ София Владимирова. Така поредицата от нарушения и измами около кандидатурата на въпросното абсолютно неизвестно лице се увенчаха с още една - Балтаков е американски гражданин и като такъв няма и не може да има достъп до класифицирана информация. БНР е звено от националната сигурност на държавата и достъпът до класифицирана информация не е случаен. Всякакъв негов допир до такъв тип сведения би бил грубо нарушение на законите. До този момент СЕМ прегази всички възможни правила за провеждането на този конкурс. Андон Балтаков не само бе избран, но и допуснат до него в разрез с всички изисквания на закона, за които 5-те от СЕМ демонстративно си затвориха очите. Оказа се, че Балтаков има действаща фирма в САЩ, за което ПИК показа и документи. Законът императивно забранява това и изисква кандидатът да е напуснал фирмите още преди подаването на документи за участие в конкурса. Заради такива нарушения съдът отстранява от постове дори избрани кметове. СЕМ пък дори не допусна за участие в конкурса бившия шеф на БНР Валери Тодоров също в грубо нарушение на закона. Тодоров е напуснал фирмата си с нотариално заверен документ на 02.12. 2019 г., а вписването на новия собственик е излязло в Търговския регистър е излязло рано сутринта на 06.12.2019 г. Той подава документи за участие в конкурса на 05.12.2019 г. следобед. Въпреки това обаче не е допуснат, макар законът да изисква кандидатът поне да е предприел мерки за напускане на фирмите си, както е постъпил Тодоров. А юристката на надзорния орган Емилия Станева отказва да му предостави информация от заседанието на СЕМ за отхвърлянето му и го кара да я иска само по Закона за достъп до информация. В същото време Балтаков е допуснат, че дори и избран с действаща фирма в САЩ, което е грубо нарушение на българското законодателство. Балтаков е с тежки проблеми и покрай изискването за 5 години трудов стаж в радио. Както ПИК установи и публикува документ от НОИ, той има едва 2,5 години в БНР. За останалите е предоставил т.н. УП 3 от радио \"Витоша\", но то е абсолютно невалидно, ако не е придружено от копие на Трудовата книжка, както повелява законът. Балтаков твърди, че е изгубил Трудовата си книжка, но не е предприел никакви мерки за издаването на дубликат. Тоест неговото УП 3 е просто един хвърчащ лист, за който отговорност пред разследващите органи носят не само Балтаков и СЕМ, които са го приели като валиден документ, но и тези, които са го издали. Случаят напомня на старите служители в БНР историята с друга тяхна генерална директорка, изкарала дори два мандата на поста. Това е Поля Станчева, чийто трудов стаж при проверка впоследствие се оказва едва 3 месеца и половина. Тя също го доказва пред надзорния орган с УП 3, но придружено от становище на тогавашния главен прокурор Мръчков, че понеже като студентка се е издържала сама, това трябвало да се брои за трудов стаж. В радиото установили, че Поля Станева няма и диплома за висше образование. След година и половина пребиваване в тогавашния СССР тя показвала някаква диплома от преименувано учебно заведение, в което твърдяла, че е завършила лингвистика и то в МГУ. Фалшификатът обаче лъсвал веднага, тъй като дипломата била на името на \"Станчева Поля\", без да е в падеж, а нейното истинско име е Павлинка. Тоест въпросната диплома няма как да е нейна и истинска. По това време обаче шефът на парламента Йордан Соколов и премиерът Иван Костов натискали НСРТ (предшественик на СЕМ) да разкара час по-скоро Поля Станчева от шефския пост на пресцентъра на Народното събрание, тъй като не ставала за нищо, разказват участници в онези събития. Кой сега натиска СЕМ, с какво и защо е твърде любопитен въпрос, който най-вероятно ще задава прокуратурата. Защото според запознати твърденията на Андон Балтаков, че е завършил престижния Йелски университет, също са проблематични. В момента заинтересовани лица проверяват през кои години и какво точно е правил Балтаков там. Пребиваващият отдавна в САЩ жител на Сандански е на път да се окаже някакъв нов Остап Бендер или някое от децата на лейтенант Шмид, които протестърско-соросоидният кръг току вади като зайци от цилиндър с пробити легенди и лесно доказуема несъстоятелност. Не е ясно и дали след като София Владимирова подписа протокола за избирането му на шефския пост в БНР, той ще встъпи в длъжност през близките дни. Самият Балтаков заяви в интервю за БНР, че има обратен билет за САЩ за неделя, т.е. утре, тъй като \"не бил сигурен в изхода на конкурса\", а сега трябвало да решат със съпругата му какво ще правят с децата, които ходят на училище там. Пред СЕМ пък Балтаков заявил, че искал 1 месец отпуск, за да си уреди нещата през океана, макар да бе избран от 5-те дами с аргумента, че в БНР има тежка криза и тя незабавно трябва да бъде овладяна. Остава неясно и кой е написал концепцията на Балтаков за управление на БНР, тъй като той отдавна е напуснал страната, не познава държавното радио и начините му на функциониране нито има представа с какво се занимават служителите му. СЕМ-каджийките бяха примрели от щастие от тази концепция, но това не е странно, тъй като и те разбират колкото него. Запознати твърдят пред ПИК, че между издигането и избирането на Андон Балтаков за шеф на БНР и издигането на варненеца Борислав Игнатов за кмет на София от Демократична България, който се прочу най-вече с палавата си приятелка от порно чатовете, трябва да се търси пряка връзка като зависимости, принцип на подбора и налагането на кандидата. Според работещи в БНР първата среща, която Балтаков поискал в държавното радио, била с Деян Йотов - съпруг на тамошната репортерка, предизвикала цялата криза и отстраняването на бившия генерален директор Светослав Костов - Силвия Великова. Както ПИК съобщи, протестърско-соросоидният кръг, който инспирира скандалите, е тежко разцепен след избора на Балтаков, който е протеже на групичката около подсъдимия олигарх Иво Прокопиев, но другата част от него около разжалвания отвсякъде Цветан Цветанов, към който принадлежи и Великова, е стояла зад избора на Антон Митов. В последния момент обаче президентската представителка в СЕМ Ивелина Димитрова, допуснала незаконно Балтаков до конкурса като шеф на техническата комисия, се извъртя и на второто гласуване подкрепи именно него, макар преди това да заяви, че ще се въздържи. Какво се е случило през този 1 час с Ивелина Димитрова, както и със София Владимирова, която също се извъртя от Антон Митов към Балтаков, би трябвало да установят разследващите органи. Те би трябвало да установят и на чия издръжка е бил автомобилът \"Пежо\", подарен от бившия шеф на БНР Александър Велев на СЕМ по искане на тогавашната му началничка Мария Стоянова, чието писмо по този повод ПИК публикува. Ако автомобилът не е бил пререгистриран и не са му били сменени номерата, той се води на шофьор на БНР, който пряко отговаря за техническата му поддръжка във ВИП сервиза на радиото и никой друг няма право да прави това. В деня на избора на Балтаков София Владимирова дълго се прави, че изобщо не знае за такъв автомобил, докато Бетина Жотева не си призна, че й е даден на нея, но бил бракуван. Същото заяви и юристката на СЕМ Емилия Станева. Истината обаче е доста по-различна, тъй като граждани са виждали много често въпросното \"Пежо\" да стои пред \"Скай сити\" в столицата заедно с шофьора и да чака Бетина Жотева, която се качвала и постоянно се возила в него. В същото време очевидно незаконно придобитият мандат на Андон Балтаков започна с фалстарт. За пръв път от 85 години днешният концерт и празненствата от създаването на БНР и връчването на наградите \"Сирак Скитник\", които трябваше да се състоят днес, бяха отменени. Според официалното съобщение на медията това става по решение на Управителния съвет, тъй като в бюджета не са предвидени огромните средства за провеждането му. Така във въздуха увисват и наградите, раздадени от също незаконно съществуващия Обществен съвет на БНР под ръководството на Райна Константинова, която също е част от протестърско-соросоидния кръг. Мандатът на този орган обаче е изтекъл заедно с мандата на по-предишния шеф на БНР и неговите решения са незаконни. За сметка на това пък са красноречиви за шуро-баджанащината, която този кръг насажда в държавното радио и скубе огромни средства от бюджета му. Техният гуру и агент на Държавна сигурност Мартин Минков днес трябваше да получи две награди, едната от които голямата награда за журналистика. Сред номинираните са и различни представители на кликата, окупирала БНР, като Явор Стаматов и Ирина Недева, както и самата програма \"Хоризонт\" вероятно заради яростната й битка срещу българската прокуратура, макар тя да завърши с неуспех за тях. Тъй или иначе 5-те членки на СЕМ, които нямат дори бегла представа от медии и тяхното функциониране: - София Владимирова от структурите на шоу продуцента Нико Тупарев, приближен на Цветан Цветанов; - Бетина Жотева, бивша дописничка на \"Труд\" и четец на новини по БНТ, известна с това, че непрекъснато се давеше; - Розита Еленова, пиарка; - Галина Георгиева, аграрна икономистка, завършила във Враца; - Ивелина Димитрова, чиновничка от БНТ, работила заедно с бившия шеф на президентския кабинет Иво Христов; незабавно трябва да станат клиенти на прокуратурата и КПКОНПИ заради драстичните си нарушения на законите в този конкурс. А любезните депутати да престанат да се правят, че не забелязват нищо, да надделеят паническия си ужас от отстраняването на безобразията в медиите и да се заемат с промяната на Закона за електронните медии, който в момента изобщо не отговаря на реалностите, както и с премахването на СЕМ в този му вид и с тези хора. В обратен случай това дава основание на прокуратурата да започне разследване в медийната сфера и свързаните с нейната работа депутати за корупция по високите етажи на властта. Сподели:", "date": "2020.01.25", "title": "Новият шеф на БНР и СЕМ - крещящи клиенти на прокуратурата и КПКОНПИ. Конкурсът е напълно опорочен, избраният началник - пореден Остап Бендер"}
{"url": "https://pik.bg/%D1%80%D1%83%D1%81%D0%B8%D1%8F-%D0%BD%D0%B8-%D1%81%D0%BA%D0%BE%D1%87%D0%B8-%D0%B7%D0%B0-%D0%B8%D0%B7%D0%B3%D0%BE%D0%BD%D0%B5%D0%BD%D0%B8%D1%82%D0%B5-%D1%88%D0%BF%D0%B8%D0%BE%D0%BD%D0%B8-%D1%81%D1%8A%D0%B7%D0%B8%D1%80%D0%B0-%D0%BD%D0%B5%D0%B4%D1%80%D1%83%D0%B6%D0%B5%D0%BB%D1%8E%D0%B1%D0%BD%D0%BE%D1%81%D1%82-%D0%B8-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F-news900718.html", "text": "Министерството на външните работи на Русия разглежда експулсирането на руски дипломати от София като недружелюбна и провокативна стъпка и предупреждава българските власти за ответни мерки. Това се изтъква в коментар на руското външно министерство, цитиран от руските медии. \"Смятаме, че действията на официална София са открито недружелюбни и провокационни, като са в разрез с традиционно конструктивните и в дух на взаимно уважение отношения между Русия и България. Запазваме си правото да предприемем ответни мерки\", подчертават от руското външно ведомство. От министерството уточняват също така, че българските власти не са представили доказателства в подкрепа на експулсирането на двамата руски дипломати. \"На 24 януари българските власти решиха да експулсират от страната дипломат от посолството и служител на Търговското представителство на Руската федерация в България. Не бяха представени никакви смислени доказателства в подкрепа на това решение\", коментираха още от руското външно министерство. Вчера (24 януари) посланикът на Русия в България получи писмо от българските власти, в което двама руски дипломати се обявяват за \"персона нон грата\". Според българската прокуратура един от руските държавни служители е работил в консулския отдел на руското посолство в София, докато другият е работил в Търговскто представителство на Русия. Вчера българската прокуратура публикува на сайта си съобщение за образувани досъдебни производства срещу двама руски дипломати по дело за шпионаж. Тя твърди, че в обхвата на тяхната незаконна дейност са били изборите и енергийният сектор. В съответствие с разпоредбите на Виенската конвенция за дипломатическите отношения наказателното производство срещу двамата руски граждани е спряно, но според прокуратурата има основания за привличането им в качеството им на обвиняеми. Сподели:", "date": "2020.01.25", "title": "Русия ни скочи за изгонените шпиони, съзира недружелюбност и провокация"}
{"url": "https://pik.bg/%D0%BD%D0%BE%D0%B2%D0%B8%D1%8F%D1%82-%D0%B7%D0%B0%D0%BA%D0%BE%D0%BD-%D0%B7%D0%B0-%D0%B3%D0%BE%D1%80%D0%B8%D0%B2%D0%B0%D1%82%D0%B0-%D0%B5-%D0%B2-%D1%81%D0%B8%D0%BB%D0%B0-%D0%BE%D1%82-%D0%B4%D0%BD%D0%B5%D1%81-news900721.html", "text": "От днес законът за горивата влиза в сила. След повече от година на протести и спорове по основни текстове Народното събрание го гласува окончателно с всичките промени, договорени от правителството и браншовите организации, припомня БНР. Консенсус бе постигнат трудно, но с очакванията да гарантира конкуренцията на пазара, ограничаването на сивия сектор и увеличаването на постъпленията в бюджета. Бензиностанции и складове за горива ще бъдат запечатвани за две години, ако продават контрабандно гориво, а цистерните, които го превозват, ще бъдат спирани от движение за една година. Земеделските производители излизат от обхвата на закона, но подлежат на санкция, ако осъществяват търговия с горива, без да са регистрирани за дейността. Броят на изискванията в наличност на бутилки за пропан бутан се намалява от десет хиляди на хиляда, намалява се и прагът за регистрация на фирмите и изискваните банкови гаранции, които ще зависят от годишния оборот. Сподели:", "date": "2020.01.25", "title": "Новият закон за горивата е в сила от днес"}
{"url": "https://pik.bg/%D0%BE%D1%82%D0%BA%D0%B0%D1%87%D0%B0%D0%BB%D0%BA%D0%B0-%D0%B7%D0%B0%D0%BB%D1%8F-%D1%81-%D0%B3%D0%B0%D0%B7-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news900659.html", "text": "Мъж с психични проблеми заля с газ за осветление автомобил, паркиран на улицата в мизийското село Липница, съобщава „Конкурент”. Според информацията, сигналът за инцидента е получен малко преди 13:00 часа на 24 януари (петък), съобщават от полицията във Враца. Проверката установила, че извършител на деянието е П.П., който залял с петролен дериват \"Форд Мондео\", ползван от В.С., на 35 г. от същото село. Властите не съобщават дали \"нападателят\" е пробвал да запали колата. Полицията е уведомила за произшествието дежурен прокурор в Оряхово. Извършителят е настанен в Центъра за психично здраве във Враца с постановление на районната прокуратура в крайдунавския град. По случая е образувано досъдебно производство. Сподели:", "date": "2020.01.25", "title": "Откачалка заля с газ автомобил във Врачанско"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-tv-%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D1%8A%D1%82-%D0%BD%D0%B0-%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BB%D1%8A%D1%81%D0%BD%D0%B0-%D0%B2-%D1%81%D0%B0%D0%B9%D1%82-%D0%B7%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B8---%D1%81%D0%B5%D0%BA%D1%81-%D1%81%D1%86%D0%B5%D0%BD%D0%B8%D1%82%D0%B5-%D1%81-%D0%BA%D1%80-news900697.html", "text": "Джулио Берути, с когото Дарина Павлова години наред поддържа гореща интимни афера, разкрива своите природни дадености не само пред нея. Синеокият италианец, чиято кино кариера е покровителствана от Мадам Мулти, е прочут на Апенините със своите разкрепостени роли, но вдовицата на Илия Павлов едва ли знае, че над голите изяви на надарения й любим воайорстват милиони любители на виртуалния секс. Без всякаква цензура анатомията на Берути се радват на особена популярност сред потребителите на няколко от най-популярните сайтове за възрастни в Интернет. Там всеки с воайорски наклонности напълно безплатно може да види гаджето на Дарина Павлова така, както тя го вижда в най-интимните им моменти. Кадрите са от участието на Берути в \"Голциус и компанията \"Пеликан\" - филм на прочутия режисьор Питър Грийнауей, който обаче заради изобилието от сексуални сцени бе забранен за излъчване в Русия. Явно Дарина Павлова е широко скроена и няма нищо против гаджето й да се подвизава гол пред тв камерата. Ще гледаме ли Берути отново гол на кино екрана, къде избяга жената на Борис Дали, коя е блондинката, изместила Елена Йончева от сърцето на арх. Пламен Тодоров, и още звездни клюки за Алекс Сърчаджиева и Гери-Никол - гледайте сега: Сподели:", "date": "2020.01.25", "title": "ГОРЕЩО В ПИК TV: Любовникът на Дарина Павлова лъсна в сайт за възрастни - секс сцените с красавеца Джулио Берути забранени в Русия"}
{"url": "https://pik.bg/%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D0%B1%D0%BE%D1%82%D0%B5%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D0%BF%D1%80%D0%B5%D0%B4-%D0%B3%D1%80%D1%8A%D1%86%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-news900668.html", "text": "Десетки фенове на футболния Ботев (Пловдив) пристигнаха в София, за да протестират пред посолството на Гърция на улица \"Сан Стефано\", съобщава БТВ. Три автобуса и десетки автомобили пристигнаха от Пловдив с намерение привържениците да изразят исканията си за справедливо разследване на смъртта на Тоско Бозаджийски. Фенът на Ботев загина, след като беше блъснат от автомобил в Солун в опит да избяга от сбиване с местни привърженици на ПАОК. Ултрас групата на \"канарчетата\" е побратимена с тази на другия солунски гранд - АЕК, а българските фенове са били нападнати в кафене в центъра на града. Семейството на 28-годишния Бозаджийски и приятелите му от агитката на Ботев настояват у нас да се проведе паралелно разследване с това на гръцките власи. След действията на разследващите в южната ни съседка стана ясно, че един от арестуваните за побоя е син на високопоставен полицай от отдела за борба с футболното хулиганство в Солун. Това е втори протест на феновете на Ботев след смъртта на Бозаджийски. На 10 януари те блокираха централни улици в Пловдив. Сподели:", "date": "2020.01.25", "title": "Фенове на Ботев (Пловдив)  протестират пред гръцкото посолство"}
{"url": "https://pik.bg/%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%B0%D1%82%D0%B0-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%8F-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D1%81%D0%B2%D0%BD%D0%B8%D0%BA%D0%BE%D0%BB%D0%B0%D0%B9-%D1%87%D1%83%D0%B4%D0%BE%D1%82%D0%B2%D0%BE%D1%80%D0%B5%D1%86-%D0%B2-%D0%B1%D1%83%D1%80%D0%B3%D0%B0%D1%81-%D0%B5%D1%82%D0%BE-news900665.html", "text": "Сливенската митрополия не хареса идеята за паметник на Св.Николай в Бургас, било против канона, съобщава „Флагман”. Предложението да се изгради паметник на патрона на морския град бе внесено като докладна записка в Общинския съвет в началото на годината. „Светият образ не бива да се превръща в атракция или място за зрелища”, смята архиерейският наместник отец Севастиян. Сливенската митрополия не одобрява идеята в Бургас да бъде изградена статуя на Св. Николай Чудотворец. Това става ясно от официалното становище на епархията, с което те обясняват, че Православната църква има отрицателно отношение към тримерните изображения на Христос и светците, чиято употреба в култа е забранена след иконоборческата криза. В случая ставало дума за проект, който би бил в разрез с канона. „Светият образ не бива да се превръща в атракция или място за зрелища - заяви архиерейският наместник отец Севастиян по повод идеята на общинските съветници Бенчо Бенчев и Стоян Колев за изграждането на статуя на патрона на Бургас Св. Николай. - Според традицията, поставянето на обемни фигури на светци не е позната на християнската православна църква. Преди около 20 години бе направена първа копка за изграждането на голям светещ кръст на о-в Св.Анастасия и Сливенската митрополия подкрепи тази идея, която обаче така и не се реализира. Може би сега е момента този проект да се възстанови, тъй като е по-атрактивен и не е в разрез с канона“. Предложението да се изгради статуя на Св.Николай Чудотворец бе внесено като докладна записка в Общинския съвет в началото на годината, но като цяло идеята на двамата вносители – бизнесменът Бенчо Бенчев и колегата му Стоян Колев – е доста по-стара. В случай, че бъде одобрено от местния парламент, предложението предвижда заделянето на средства в размер на 75 000 лв. от Бюджет 2020, за провеждането на конкурс за изпълнител и изработването на статуята. „Символът на Бургас и негов закрилник е Св. Николай Чудотворец. Всяка година почитаме празника на града ни на 6 декември, но в града няма статуя на нашия закрилник. Убедени сме, че поставянето на такава статуя ще бъде добро дело и знак за признателност към образа на светията. Всички уважаващи себе си големи и световно известни градове в света имат своите символи – Статуята на свободата в Ню Йорк, Статуята на Христос в Рио де Жанейро, Айфеловата кула в Париж и т.н. Бургас също заслужава своя символ“, убедени са общинските съветници, автори на идеята. За момента не е ясно, ако бъде одобрено изграждането на статуята, къде ще е тя, нито с какви размери ще бъде. Вероятно това ще се разисква в бъдеще. Сподели:", "date": "2020.01.25", "title": "Сливенската митрополия скочи срещу идеята за паметник на Св.Николай Чудотворец в Бургас. Ето защо"}
{"url": "https://pik.bg/%D1%80%D1%83%D1%81%D0%B8%D1%8F-%D1%81-%D0%BF%D1%80%D0%BE%D0%B1%D0%B8%D0%B2-%D0%B2-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%BD%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%BD%D0%B0-%D0%B1%D0%B5%D0%BB%D0%B3%D0%B8%D1%8F-news900673.html", "text": "Уточнява се, че се извършва проверка на около 20 случая, някои от които са свързани с Русия. Повечето от съмненията са за проникване във военното разузнаване, а останалата част - в котраразузнавателната служба. Даден е за пример случай, в който белгийската прокуратура разследва връзките на сътрудник на военното разузнаване с жена от Сърбия, заподозряна, че е работила за Русия през 2016 година. Говорител на контраразузнаването е пояснил, че никога не може напълно да се изключи опасността от опити за външно проникване. Предприетите проверки са били потвърдени от представител на парламентарната надзорна комисия, предаде БТА. Парламентарната комисия за надзор на разузнаването в Белгия проверява данни за външно проникване в националните разузнавателни служби, съобщават местни медии. Сподели:", "date": "2020.01.25", "title": "Русия с пробив в разузнавателните служби на Белгия?"}
{"url": "https://pik.bg/%D1%88%D0%BE%D0%BA-149-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D0%BF%D1%80%D0%B5%D0%B7-%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news900669.html", "text": "Заради еличаващия се брой пострадали и загинали пешеходци, от Пътна полиция започват нова акция. 149 пешеходци за загинали през изминалата година. Най-често срещаната причина за високата смъртност е отнемане на предимство от водачите на автомобилите. Хората над 65-годишна възраст се оказват най-уязвими. Повече от половината смъртни случаи на пешеходци са заради отнето предимство от водачите на автомобилите, сочат данните на Пътна полиция. Заради същото нарушение са и близо 40% от случаите с пострадали пешеходци. Само 1% от произшествията са по вина на пресичащите. Според статистиката на Пътна полиция най-често инцидентите с участието на пешеходци стават през есента и зимата в часовия интервал от 17 до 19 часа. В акцията, която започват пътните полицаи ще следят строго за нарушения на шофьорите, както и за поведението на пешеходците. Сподели:", "date": "2020.01.25", "title": "ШОК: 149 пешеходци са загинали при катастрофи през миналата година"}
{"url": "https://pik.bg/%D0%BF%D1%80%D0%B5%D0%B1%D1%80%D0%BE%D0%B8%D1%85%D0%B0-80-%D0%B8%D0%B7%D0%B3%D0%BE%D1%80%D0%B5%D0%BB%D0%B8-%D0%BA%D0%BE%D0%BB%D0%B8-%D0%B2-%D0%BF%D0%BB%D0%B0%D0%BC%D0%BD%D0%B0%D0%BB%D0%B0%D1%82%D0%B0-%D0%B0%D0%B2%D1%82%D0%BE%D0%BC%D0%BE%D1%80%D0%B3%D0%B0-news900731.html", "text": "Осемдесет автомобила изгоряха в автоморгата, която пламна до жп гарата в Хасково. Огънят е лумнал в ранния следобед и за минути е обхванал голяма територия. На място работят екипи от огнеборци, включително от Димитровград. Заради липса на вода за кратко ситуацията е била усложнена, но след намесата на общината проблемът е бил решен. В района има силно задимяване, очакват се екипи на регионалната екоинспекция да направят замервания на чистотата на въздуха. Местните власти обаче успокоиха, че няма опасност за населението. Причините за случая се разследват. Сподели:", "date": "2020.01.25", "title": "Преброиха 80 изгорели коли в пламналата автоморга"}
{"url": "https://pik.bg/%D0%BA%D1%80%D0%B8%D1%81%D1%82%D0%B0%D0%BB%D0%B8%D0%BD%D0%B0-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0-%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B8-%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D0%BD%D0%B0%D1%83%D0%BA%D0%B0-news900722.html", "text": "Президентът Румен Радев се срещна днес на „Дондуков“ 2 с управляващия директор и председател на Изпълнителния съвет на МВФ Кристалина Георгиева. Това съобщиха от прессекретариата на държавния глава. Политиките на България в областта на икономиката и образованието бяха сред акцентите на срещата, като беше подчертана необходимостта от насърчаване на конкурентоспособността като фактор за икономически растеж. Сподели:", "date": "2020.01.25", "title": "Кристалина Георгиева и Румен Радев си говориха за наука"}
{"url": "https://pik.bg/%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%8F%D1%82-%D0%BD%D0%B0-%D0%B1%D0%BD%D0%B1-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BA%D1%80%D0%B8%D1%81%D1%82%D0%B0%D0%BB%D0%B8%D0%BD%D0%B0-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0-news900711.html", "text": "Управителят на Българската народна банка (БНБ) Димитър Радев се срещна с управляващия директор и председател на Изпълнителния съвет на Международния валутен фонд Кристалина Георгиева, съобщава Нова телевизия. Сред темите на разговора в БНБ беше сътрудничеството на централната банка с международната организация, очакванията за икономиката и банковия сектор в България през 2020 г., както и актуалното състояние и перспективи пред европейската и глобалната икономика. Управителят на БНБ подчерта стратегическото значение на процеса на присъединяване към валутния механизъм ERM II и Банковия съюз. Радев сподели очакването си, че предстои успешна за икономиката и банковия сектор година, но определени рискове и фактори с външен произход могат потенциално да пренесат ефекти към България. Според Кристалина Георгиева на регионално и глобално ниво са налице сигнали за известно стабилизиране и консолидиране на икономическия растеж, но има несигурност и структурни проблеми, които трябва да бъдат разрешавани с подходящи политики. В този контекст г-жа Кристалина Георгиева приветства усилията за задълбочаване на евроинтеграционната перспектива на България като механизъм за придаване на нови елементи на устойчивост във финансов и макроикономически план за страната ни. Сподели:", "date": "2020.01.25", "title": "Управителят на БНБ се срещна с Кристалина Георгиева"}
{"url": "https://pik.bg/%D0%B5%D0%B2%D1%80%D0%BE%D0%BD%D1%8E%D0%B7-%D0%BC%D0%B5%D1%80%D0%BA%D0%B8-%D0%BA%D0%BE%D0%B8%D1%82%D0%BE-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B0%D1%82-%D0%B7%D0%B0-%D0%B4%D0%B0-%D1%81%D0%B5-%D1%81%D0%BF%D1%80%D0%B5-%D0%B7%D0%B0%D1%80%D0%B0%D0%B7%D1%8F%D0%B2%D0%B0%D0%BD%D0%B5%D1%82%D0%BE-%D1%81-%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81-news900710.html", "text": "Китай постави под карантина 13 града и техните 38 млн. жители в опит да овладее смъртоносната епидемия от коронавирус, предава Euronews, цитиран от \"Фокус\" . Но дали тези мерки за ограничаване на вируса са ефективни и какви стъпки трябва да бъде предприети от държавите, за да се защитят от епидемията? Дали блокирането на градовете ще помогне за спиране разпространението на коронавирус? Експертите твърдят, че не е сигурно дали блокирането на градовете е ефективна мярка за спиране разпространението на новия коронавирус, защото всъщност не е правено преди. „По принцип избягваме да правим подобни неща, защото в крайна сметка ще накараме хората да изпадат в паника и ще се опитват да избягат от района“, каза д-р Натали Макдермот (Nathalie MacDermott), преподавател в Кингс Колидж (King's College London). „Това вероятно е най-добрият метод за овладяване на вируса, но колко ефективен е той, зависи от фактори, които още не знаем“, каза Андрю Пекош (Andrew Pekosz), професор по молекулярна микробиология и имунология в университета „Джонс Хопкинс“. Но според Нишай Мишра (Nischay Mishra), преподавател от Колумбийския университет, тези стъпки, които Китай предприема, идват „прекалено късно“, особено като се има предвид колко гъсто населена е страната. „Нещата се случват много бързо“, каза той, отбелязвайки, че коронавирусът вече е разпространен в чужбина. Дали носенето на маска за лице е ефективно, за да се избегне заразяването с коронавирус? Много хора, снимани в Китай, носят маски за лице в опит да избегнат заразяването с вируса, но дали това е ефективен начин за да се предотврати разпространението му? За хората, които вече са заразени, маските могат да помогнат за предотвратяване да заразят други хора, казват експертите. „Ако не ви е зле и носите маска, да, това може да бъде ефективно, защото няма да кашляте в ръката си, няма да се ръкостискате с друг…така прекъсвате метода за предаване“, каза Макдермот. „Ако човек е заразен…маската за лице би помогнала да се предотврати предаването на други хора“, каза Дженифър Лайтър (Jennifer Lighter) от Медицинския университет Гросман (NYU Grossman School of Medicine). Но „няма причина останалото население да носи маски“, каза тя. Трябва ли да се подобри хигиената на пазарите? Новият коронавирус започва от пазара за морски продукти и животни в Ухан, Китай, според Европейския център за профилактика и контрол върху заболяванията. „Пазарите за животни позволява на животните и хората да влизат в близък контакт. Това улеснява предаването на вируси и бактерии“, каза Пекош. Той заяви, че тези пазари са източник на „множество инфекциите, предавани между животните и хората през последните 30 години“. Сподели:", "date": "2020.01.25", "title": "Евронюз: Мерки, които да се предприемат, за да се спре заразяването с коронавирус"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8%D1%82%D0%B5-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%BC%D1%8A%D1%80%D1%82%D0%B2%D0%B0%D1%82%D0%B0-%D1%80%D0%B8%D0%B1%D0%B0-%D0%B2-%D0%BC%D0%B0%D1%80%D0%B8%D1%86%D0%B0-news900768.html", "text": "Районна прокуратура – Пазарджик, наблюдава досъдебно производство за замърсяване на водите на река Марица, от което са настъпили вреди на околната среда – престъпление по чл. 352 от Наказателния кодекс. Разследването по случая се извършва от отдел „Икономическа полиция“ към ОД на МВР - Пазарджик. На 25 януари сутринта е подаден сигнал  за открито голямо количество мъртва риба по поречието на река Марица в района на село Огняново. Незабавно са предприети действия за изясняване на случая. До момента са извършени огледи на три места по поречието на река Марица и в четири фирми в района на Пазарджик, на които са присъствали Васил Малинов, окръжени прокурор на Пазарджик, екипи на ОД на МВР, екоинспектори от РИОСВ, Агенцията по безопасност на храните и Басейнова дирекция „Източно беломорски район”. По досъдебното производство са извършват процесуално-следствени действия. Взети са проби от различни участъци на река Марица, част от рибите са предадени за изследване в специализирана лаборатория, разпитват се свидетели, назначени са експертизи, които да определят вида на замърсяването и причините за измирането на рибата. Правоохранителните органи предупреждават жителите на населените места в никакъв случай да не събират или консумират под каквато и да било форма мъртвата риба, защото е възможно това да застраши здравето им, съобщават от пресцентъра на Апелативна прокуратура - Пловдив. Сподели:", "date": "2020.01.25", "title": "Прокурорите разследват мъртвата риба в Марица"}
{"url": "https://pik.bg/%D1%81%D0%BE%D1%84%D0%B8%D1%8F%D0%BD%D1%86%D0%B8-%D0%BE%D1%82-%D0%BB%D1%8E%D0%BB%D0%B8%D0%BD-%D0%B1%D0%B8%D1%8F%D1%82-%D1%82%D1%80%D0%B5%D0%B2%D0%BE%D0%B3%D0%B0-%D1%81%D0%B8%D1%81%D1%82%D0%B5%D0%BC%D0%BD%D0%BE-%D0%BF%D0%BE%D1%81%D1%82%D0%B0%D0%B2%D1%8F%D1%82-%D0%BE%D1%82%D1%80%D0%BE%D0%B2%D0%B0-%D0%B7%D0%B0-%D0%BA%D1%83%D1%87%D0%B5%D1%82%D0%B0-%D0%BA%D1%80%D0%B0%D0%B9-%D1%83%D1%87%D0%B8%D0%BB%D0%B8%D1%89%D0%B5-news900637.html", "text": "Жители на столичния квартал „Люлин” сигнализират за системен проблем с поставена отрова в близост до училище. Това притеснява хората с домашни любимци в района. „Притеснени сме, защото проблемът е системен. Има случаи на поставени колбаси с кабърчета и игли, включително и прах срещу растителни паразити. Много е важно стопаните да бъдат наясно как една отрова може да бъде неутрализирана. В повечето случаи няма необходимото време да се търси помощ от ветеринар”, каза стопанката на куче Виктория. „Близо до моя вход имаше поставена отрова с неясен произход. Съседи ми сигнализираха, че няколко котки са намерени отровени. Всички са притеснени от случващото се”, добави Константин. Сподели:", "date": "2020.01.25", "title": "Софиянци от \"Люлин\" бият тревога: Системно поставят отрова за кучета край училище"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B8%D0%B6%D1%82%D0%B5-%D1%82%D0%B2-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BC%D0%B0%D1%80%D0%B8%D1%8F-%D1%8F%D0%BD%D0%B0%D0%BA%D0%B8%D0%B5%D0%B2%D0%B0-%D0%BD%D0%B0-70-%D0%B3-%D1%81%D0%BD%D0%B8%D0%BC%D0%BA%D0%B8-news898289.html", "text": "Времето е спряло за тв легендата Мария Янакиева, която прехвърли 70-те, но още впечатлява с красотата си, разтрепервала навремето всички мъжки сърца в БНТ. „Ретро“ се сдоби с уникални снимки от личния архив на говорителката, която всеки ден намира време да се гримира и още се събира по женски с приятелки. С дружките си Янакиева изкарала и празниците. Тяхната компания имала традиции – да пробват всеки месец кухнята на поне един столичен ресторант. Обичали да сядат на по кафе и торта на бул. „Витоша“, както и да си правят кратки екскурзии до емблематични места из България. За последно посетили заедно Рилския манастир, сега планирали нови дестинации. Макар да не е на екран повече от 30 години, Мария все още е разпознаваема личност. Често се случвало дори в магазините да я познават, и то само по гласа, който дълго време съобщаваше новините всяка вечер. Тв легендата не се оплаква от пенсионерския живот, макар да не получила достойна пенсия. Благодарна била на децата и внуците, че нямало да я изоставят, ако й се налага финансова помощ. Тя пък им се отблагодарявала с вкусни гозби и внимание, когато й идвали на гости. Янакиева е рекордьорка сред колежките си, защото през миналото лято стана прабаба за трети път. Бебето се появи на бял свят през август. „Внучката е бременна. Тя живее във Франция, но наскоро ми гостува със семейството си. Двете й други деца – на 5 и на 4 години, говорят български“, сподели славната БНТ говорителка малко пред да проплаче пеленачето. Янакиева има и внук във Виена. Той пък се ожени неотдавна в София, а след сватбата се прибра в Австрия, където работи като инженер. С апаратурата, която той поддържал, се правели операции на белите дробове, гордее се тв легендата. Сподели:", "date": "2020.01.25", "title": "САМО В ПИК И \"РЕТРО\": Вижте тв легендата Мария Янакиева на 70 г. (СНИМКИ)"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D1%82%D0%B5%D0%BB%D0%B5%D0%B3%D1%80%D0%B0%D1%84-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%B1%D0%B0%D0%BD%D1%81%D0%BA%D0%BE-%D0%B7%D0%B0-%D0%BD%D0%BE%D0%BC%D0%B5%D1%80-3-%D0%B2-%D1%81%D0%B2%D0%B5%D1%82%D0%B0-%D0%B7%D0%B0-%D0%B6%D0%B8%D0%B2%D0%B5%D0%B5%D0%BD%D0%B5-news900658.html", "text": "Според медията планинския ни град има няколко основни предимства пред останалите населени места. На първо място е чистият въздух, след това идва ред на красивата Пирин планина, възможностите за ски и сноуборд в модерния ски център и възможностите за здравословен начин на живот. Британското издание отбелязва, че в курорта може да се практикува планинско колоездене, планинско катерене, преходи в гората с коне и пеша. Внимание се отделя и на традиционната кухня и хубавите местни вина, а също и на евтините цени. Гостите плащат само част от сумата, която биха платили във френските или швейцарските ски курорти. Британският в. Телеграф определи Банско за номер 3 в света за живеене. Банско е на трета позиция в света като място за живеене и изпреварва френската столица Париж. Това сочи класация на британския вестник „Телеграф”, който и преди две години постави нашия курорт в първата тройка, пише Kmeta.bg. Преди зимния ни курорт са единствно областите Андалусия в Испания и Гаскония във Франция. След Банско се нареждат италианският град Парма, а френската столица Париж е на пето място. Според медията планинския ни град има няколко основни предимства пред останалите населени места. На първо място е чистият въздух, след това идва ред на красивата Пирин планина, възможностите за ски и сноуборд в модерния ски център и възможностите за здравословен начин на живот. Британското издание отбелязва, че в курорта може да се практикува планинско колоездене, планинско катерене, преходи в гората с коне и пеша. Внимание се отделя и на традиционната кухня и хубавите местни вина, а също и на евтините цени. Гостите плащат само част от сумата, която биха платили във френските или швейцарските ски курорти. Доста британци притежават недвижими имоти в Банско, други пък предпочитат там да изкарват не само зимната, но и лятната си ваканция. През лятото може да се разгледа целия регион и да се видят много исторически и културни забележителности. Това е поредното признание за града под Тодорка. Първата петица в класацията на „Телеграф” е същата, както и през 2014 година. Сподели:", "date": "2020.01.25", "title": "Британският \"Телеграф\" определи Банско за номер 3 в света за живеене"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F-%D0%B2%D0%BB%D0%B5%D0%B7%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BC%D0%B5%D1%81%D0%BE%D0%BA%D0%BE%D0%BC%D0%B1%D0%B8%D0%BD%D0%B0%D1%82-%D0%B8-%D0%B7%D0%B0%D1%85%D0%B0%D1%80%D0%BD%D0%B0-%D1%84%D0%B0%D0%B1%D1%80%D0%B8%D0%BA%D0%B0-news900725.html", "text": "Проверяват голямо месопреработвателно предприятие в Пловдив, съобщи директорът на Областната дирекция на МВР - старши комисар Йордан Рогачев, цитиран от Дарик. Проверката е стартирала по сигнал, но Рогачев отказа да съобщи за какво са били сезирани властите. Служители на Икономическа полиция и Областната дирекция за безопасност на храните в Пловдив са влезли в един от най-големите месокомбинати. Съставен е констативен протокол, взети са и проби от суровините и готовата продукция. Те са изпратени за изследване в лабораторията на ОДБХ - Пловдив. Очаква се проверките в месопреработвателните фирми в региона да продължат. Икономически полицаи и служители на Басейнова дирекция са извършили проверки и на територията на голямо хранително предприятие в близост до Захарния завод в Пловдив. Акцията била по сигнал за нерегламентирано източване на подпочвени води. На място се оказало, че от предприятието са дърпали вода с помпи от 90 метра дълбочина. Фирмата нямала разрешително да ползва подпочвени води, а нямало и водомер, който да отчита какво количество вода е добита. Имало само водомер за обратните води. Взети са проби от водата за изследване, както и от готовата продукция във фирмата. За случая е уведомена РЗИ - Пловдив, а също и Районната прокуратура. Образувано е досъдебно производство. Сподели:", "date": "2020.01.25", "title": "Полиция влезе в пловдивски месокомбинат и захарна фабрика"}
