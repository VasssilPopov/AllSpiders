{"url": "http://pik.bg/%D1%85%D0%B8%D1%82%D1%80%D0%B0-%D0%BF%D0%B5%D1%80%D0%BD%D0%B8%D1%87%D0%B0%D0%BD%D0%BA%D0%B0-%D0%B8%D0%B7%D0%BC%D0%B0%D0%BC%D0%B8-%D0%B1%D0%BE%D0%BB%D0%BD%D0%B8%D1%86%D0%B0-%D0%B8-%D0%B1%D0%B0%D0%BD%D0%BA%D0%B0-%D0%BD%D0%B5-%D1%81%D0%B5-%D1%81%D0%BF%D0%B8%D1%80%D0%B0-%D0%BF%D1%80%D0%B5%D0%B4-%D0%BD%D0%B8%D1%89%D0%BE-news694901.html", "text": "Районна прокуратура – Перник внесе обвинителен акт срещу Валентина В. за извършено от нея престъпление – използване на документ с невярно съдържание с цел присвояване на чуждо движимо имущество – престъпление по чл. 212, ал. 1, вр. чл. 26, ал. 1 от НК. В период от два месеца през 2015 г. обвиняемата В. използвала официален документ с невярно съдържание – Удостоверение за наследници, издадено от Община Перник. На 09.03.2015 г. тя представила този документ пред касиер при МБАЛ в гр. Перник и получила без правно основание парична сума в размер 1080.12 лв., собственост на Стефан А. Два месеца по-късно Валентина В. отново използвала същия неистински документ пред старши банков служител „Връзка със значими клиенти“ при „Обединена българска банка“ АД-клон Перник и незаконно получила 15 109.99 евро, съобщава \"Струма.бг\". Общата сума на присвоените от обвиняемата е в размер на 30 632.70 лв.", "date": "2017.10.03", "title": "Хитра перничанка измами болница и банка, не се спира пред нищо"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%81%D0%B0%D1%89-%D0%B8%D0%B7%D0%B3%D0%BE%D0%BD%D0%B8-15-%D0%BA%D1%83%D0%B1%D0%B8%D0%BD%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-news694912.html", "text": "САЩ са изгонили от територията си 15 кубински дипломати заради мистериозните акустични атаки, поболели американски дипломати в Хавана, предаде Франс прес. „Решението е направено заради неуспеха на Куба да предприеме необходимите мерки за защитата на нашите дипломати според задълженията си според Виенската конвенция“, заяви държавният секретар на САЩ Рекс Тилърсън.", "date": "2017.10.03", "title": "Напрежение! САЩ изгони 15 кубински дипломати"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%B8-%D0%BA%D0%B0%D1%80%D1%8A%D1%86%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BF%D1%80%D0%BE%D0%BF%D1%8A%D1%82%D1%83%D0%B2%D0%B0-17-000-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0-%D0%B7%D0%B0-%D0%B4%D0%B0-%D0%B2%D0%B8%D0%B4%D0%B8-%D0%BD%D0%B5%D0%B9%D0%BC%D0%B0%D1%80-%D0%B8-%D0%B1%D0%B0%D1%80%D1%81%D0%B0-%D1%88%D0%BE%D0%BA%D1%8A%D1%82-%D0%B7%D0%B0-%D1%82%D1%8F%D1%85-news694873.html", "text": "Австралийско семейство бе определено като най-каръшкото, тъй като се провали в опита си да види както Неймар, така и Барселона в игра. Баща, майка и син си купили билети за мач на каталунците преди три месеца с надеждата да видят любимия си бразилец и любимия отбор в действие. Мечтата им да зърнат Неймар на „Камп Ноу“ обаче бе опропастена още през август, когато Пари Сен Жермен и Барселона постигнаха споразумение за рекордния трансфер на стойност 222 милиона евро и нападателят замина за Париж. Все пак, семейството пропътуваха почти 17 000 километра от Мелбърн до Барселона за мача срещу Лас Палмас на 1 октомври. За тяхно съжаление, двубоят се игра при закрити врата, пише Уебкафе.бг. Билетите, резервирани 3 месеца преди срещата, така и остават неизползвани, тъй като „Камп Ноу“ бе затворен поради съображения за сигурност около референдума за независимост на Каталуния. Полицията упражни сила срещу гласоподавателите на няколко места, като снимки и видеа с окървавени лица се появиха в социалните мрежи. Над 800 души са потърсили медицинска помощ, заради което от футболният клуб и местната Футболна федерация решиха, че е най-сигурно двубоят да се играе пред празни трибуни. Пред стадиона обаче остана и австралийското семейство, което не успя да види нито Неймар, нито победата на Барселона с 3:0 над Лас Палмас. Въпреки мерките за сигурност и празните трибуни обаче, на терена се появи фен, който е успял да влезе на стадиона по някакъв начин и прекъсна двубоя за кратко. Нахлулият на терена привърженик размахваше бял лист, на който обаче не се видя какво е написано, преди стюардите да го заловят и да го изведат извън стадиона.", "date": "2017.10.03", "title": "ТОТАЛНИ КАРЪЦИ! Семейство пропътува 17 000 километра, за да види Неймар и Барса, шокът за тях обаче беше пълен"}
{"url": "http://pik.bg/%D1%82%D0%B0%D1%82%D0%BA%D0%BE%D1%82%D0%BE-%D0%BD%D0%B0-%D0%BC%D0%B5%D0%B3%D0%B7---%D1%82%D0%B8%D1%80%D0%B0%D0%B4%D0%B6%D0%B8%D1%8F-%D0%B8%D0%B2%D0%B0%D0%BD-%D0%BA%D0%B0%D0%BA%D0%B0%D0%BD%D0%B0%D1%88%D0%B5%D0%B2-%D0%BA%D1%80%D1%8A%D1%81%D1%82%D0%BE%D1%81%D0%B2%D0%B0-%D0%B5%D0%B2%D1%80%D0%BE%D0%BF%D0%B0-%D1%81-%D0%BA%D0%B0%D0%BC%D0%B8%D0%BE%D0%BD-news694893.html", "text": "Участничката във \"ВИП брадър\" Миглена Каканашева-Мегз упорито крие личния си живот. Дизайнерката прави всичко възможно никой да не разбере тайните й - как стартира бизнеса си, както и с какво се занимават родителите й. Оказва се, че таткото на Мегз работи като тираджия. Иван Каканашев кръстосва Европа с камион. Въпреки, че дизайнерката се фука колко е развит бизнесът й, баща й сам си вади прехраната и не разчита на парична помощ от заможната си щерка. Той загърбва съпругата си, за да може да добавя пари към семейния бюджет. Бащата на брадърката прекарва голяма част от годината из пътищата на Стария континент. Той кара огромен камион и всеки ден е на различно място из Европа. Таткото на Мегз не се храни като щерка си в изискани и скъпи ресторанти, а хапва на таблото на тира. Последният курс, който е направил Иван Каканашев, е бил до Франция в края на миналия месец. Бащата на брадърката бачка яко и почива рядко. В годината той се прибира за кратко и тогава зърва щерката си, която живее в София, а родителите й в родния Раковски,  пише ежедневник.", "date": "2017.10.03", "title": "Таткото на Мегз - тираджия! Иван Каканашев кръстосва Европа с камион"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%B2-%D0%B8%D0%B7%D0%BE%D0%BB%D0%B0%D1%82%D0%BE%D1%80-%D0%BC%D1%8A%D0%B6-%D1%81%D1%8A%D1%81-%D1%81%D1%8A%D0%BC%D0%BD%D0%B5%D0%BD%D0%B8%D1%8F-%D0%B7%D0%B0-%D0%B0%D0%BD%D1%82%D1%80%D0%B0%D0%BA%D1%81-news694906.html", "text": "Районната прокуратура в Разград се разпореди днес мъж, за когото има съмнение, че е заразен с болестта антракс, да бъде задължително изолиран в инфекциозно болнично отделение. Това съобщиха от държавното обвинение, след като прокурорите са се самосезирали от публикации в медиите за евентуално заразен с болестта овцевъд от село Трапище, община Лозница. Съмнения за изключително заразната болест има и за отглежданите от 45-годишния мъж от село Трапище овце. 10 от тях са починали, а при аутопсията на две от животните не са установени признаци за заболяването. Проби от овцевъда и животните са изпратени в софийска лаборатория.", "date": "2017.10.03", "title": "Прокуратурата затвори в изолатор мъж със съмнения за антракс"}
{"url": "http://pik.bg/%D0%B8%D1%81%D0%BF%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BF%D1%80%D0%B8%D0%B7%D0%B8%D0%B2%D0%B8%D1%82%D0%B5-%D0%B7%D0%B0-%D0%BF%D0%BE%D1%81%D1%80%D0%B5%D0%B4%D0%BD%D0%B8%D0%BA-%D0%BC%D0%B5%D0%B6%D0%B4%D1%83-%D0%BC%D0%B0%D0%B4%D1%80%D0%B8%D0%B4-%D0%B8-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news694907.html", "text": "Правителството на Испания отхвърли призивите за избиране на посредник между Мадрид и правителството на Каталония във връзка с избухналата заради референдума за независимост на областта криза, предаде Politico, цитиран от Фокус. Испанският министър по европейските въпроси Хорхе Толедо заяви, че никоя трета страна-посредник няма да бъде приемлива за Мадрид и че диалогът трябва да бъде двустранен. „Не може да се противопоставяте на закона. Може да сте против него, но не може да не му се подчинявате“, посочи министърът. Коментарът му е по-нататъшен знак на нежеланието на Мадрид да предостави отстъпки пред каталонските сепаратисти заради сблъсъците в неделя по време на референдума, за които той обвинява регионалното правителство. По-рано Европейската комисия призова към това „всички по-важни играчи да се придвижат бързо от конфронтация към диалог“. Председателят на Европейския съвет Доналд Туск призова „към откриването на начини за избягване на по-нататъшна ескалация и употреба на сила“.", "date": "2017.10.03", "title": "Испанското правителство отхвърли призивите за посредник между Мадрид и Каталуния"}
{"url": "http://pik.bg/%D1%82%D0%B2%D1%8A%D1%80%D0%B4%D0%B5-%D0%BB%D0%B8%D1%87%D0%BD%D0%BE-%D1%81-%D0%BA%D0%BE%D0%B3%D0%BE-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D1%89%D0%B5-%D0%B7%D0%B0%D0%BC%D0%B5%D0%BD%D0%B8-%D0%B1%D1%80%D0%B0%D0%B4-%D0%BF%D0%B8%D1%82-news694913.html", "text": "Холивудската звезда Анджелина Джоли е готова да се върне към нормален живот. След като преживя тежко развода с Брад Пит, актрисата вече е готова да помисли за бъдещето си, разкрива \"КП\". Джоли отново е \"отворена за любов\" и не изключва, че може да срещне човека, с който да прекара останалата част от живота си. Близък до актрисата разказва, че бъдещият избраник на Джоли трябва да получи одобрението на всичките й шест деца. Именно те са сега всичко за нея. А спокойствието им след тежкия период в семейството е на първо място за актрисата. \"Анджелина би искала да вярва, че един ден отново ще се влюби и ще влюби в мъж, с когото ще бъде до края на дните си\", казва източникът, пожелал анонимност.", "date": "2017.10.03", "title": "ТВЪРДЕ ЛИЧНО! С кого Анджелина Джоли ще замени Брад Пит "}
{"url": "http://pik.bg/%D1%85%D0%B0%D0%BA%D0%B5%D1%80%D0%B8-%D0%B8%D0%B7%D0%B2%D1%8A%D1%80%D1%88%D0%B2%D0%B0%D1%82-%D0%BF%D0%BE-20-%D0%BC%D0%B8%D0%BB%D0%B8%D0%BE%D0%BD%D0%B0-%D0%BA%D0%B8%D0%B1%D0%B5%D1%80%D0%B0%D1%82%D0%B0%D0%BA%D0%B8-%D0%BD%D0%B0-%D0%B4%D0%B5%D0%BD-news694922.html", "text": "Над 20 милиона кибератаки се регистрират всеки ден. Зачестяват опитите за изнудване и източване на пари. Една от апетитните цели са базите данни с имена, банкови сметки и пароли. През 2015 г. са изтекли данните на над 500 милиона души по цял свят. Година по-късно жертвите са два пъти повече. Напоследък говорим все по-често и за вирусите, за които се иска откуп. През миналата година жертвите на тези атаки са платили над 1 млрд. долара. Една от жертвите в България е компания, която произвежда детски обувки и ги изнася по света. Договарят доставка на материали от Испания. Трябва да платят 15 000 евро. Доставчикът е дал своя банкова сметка. Ден по-рано обаче неизвестен хакер праща инструкция към фирмата от името на доставчика и дава нова банкова сметка – неговата лична. В информационния хаос, в който живеем, не е трудно да се заблудим. Хакерите знаят това и го използват. В мрежите им често попадат институции и компании, които работят с лични данни. В този случай жертвите са милиони, предава Нова телевизия. Според европейски регламент, който влиза в сила на 25 май следващата година, всяка компания, която работи с лична информация, ще трябва да назначи или наеме експерт по сигурността на данните. Глобите при евентуалното им изтичане са колосални - до 20 млн. евро и 4% от оборота. В България тези правила са предвидени в закон, който се очаква да мине през парламента в близките месеци.", "date": "2017.10.03", "title": "Хакери извършват по 20 милиона кибератаки на ден"}
{"url": "http://pik.bg/%D1%81%D0%BD%D0%B8%D0%BC%D0%BA%D0%B0-%D0%BE%D1%82-%D0%B0%D0%B4%D0%B0-%D1%82%D0%B5%D0%BB%D0%B0%D1%82%D0%B0-%D0%BD%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D1%83%D0%B1%D0%B8%D1%82%D0%B8-%D0%BE%D1%82-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%BC%D0%B8%D0%BD%D1%83%D1%82%D0%B8-%D1%81%D0%BB%D0%B5%D0%B4-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-18-news694880.html", "text": "В мрежата се появи потресаваща снимка от мястото на масовата екзекуция преди ден в Лас Вегас, при която 64-годишният Стивън Падок откри стрелба от 32-етаж на хотела и казиното Mandalay Bay. На снимката се виждат телата на загиналите и ранените, а също и хората, притекли им се на помощ. Припомняме, че стрелбата в нощта на 2 октомври бе открита от Стивън Падок. В резултат на безмилостната канонада загиват 59 души, а 527 са ранени. Кървавото нападение стана най-голямото по броя на жертви вследствие на стрелба в съвременната история на САЩ. До момента властите заявяват, че нападението на Падок няма реален мотив, а 64-годишният бял мъж не се числи към някоя терористична организация. В дома на нападателя в град Мери Лу Денли (жената е арестувана няколко часа след стрелбата и е задържана за разпит, б.пр.). Домът на стрелеца се намира в район, в който има около 1400 къщи, терени за голф, закрит и открит басейн,. Според USA Today в елитния квартал могат да се заселват само хора над 55 години и не е разрешено отглеждането на деца на тази територия. Братът на стрелеца твърди, че Стивън Падок е бил мултимилионер. Завършва счетоводство, но натрупва състояние, благодарение на изгодните си инвестиции в недвижими имоти. Двамата братя са общували преди повече от половин година. \"Говорехме, ако има за какво да разговаряме. Той ми изпращаше снимки, как е спечелил 40 хиляди долара на игрален автомат например. Но това е негов стил. Той не е обикновено момче. Той е малко над обикновените момчета\", заявява той пред Las Vegas Review-Journal. Бащата на Падок е бил в списъка на ФБР на най-опасните престъпници. В бюрото са смятали, че той е планирал банков обир, имал е психопатични наклонности, бил е склонен към самоубийство. Самият Стивън Падок нито веднъж не е попадал в полезрението на полицията, дори не е бил глобяван за пътни нарушения. Няма сведения за връзки на Падок с терористични организации, а полицията в Невада не смята, че трагедията е терористичен акт. Шерифът на Лас Вегас го определи като \"вълк единак\". Падок е бил член на Националната стрелкова организация на САЩ. Мескит полицията открива истински боен арсенал - над 18 единици огнестрелно оръжие, хиляди бойни патрони, експлозиви, а също \"електронни устройства, които полицията в момента изследва\". Падок живее в луксозната си къща в елитния район Sun City заедно с 62-годишната си приятелка, родената в Австралия", "date": "2017.10.03", "title": "СНИМКА ОТ АДА! Телата на десетки убити от касапницата в Лас Вегас минути след стрелбата (18+)"}
{"url": "http://pik.bg/%D1%85%D0%B0%D0%B2%D0%B0%D0%BD%D0%B0-%D0%B8%D0%B7%D0%B3%D0%BE%D0%BD%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%83%D0%B1%D0%B8%D0%BD%D1%81%D0%BA%D0%B8%D1%82%D0%B5-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%BE%D1%82-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%89-%D0%B5-%D0%BD%D0%B5%D0%BE%D0%BF%D1%80%D0%B0%D0%B2%D0%B4%D0%B0%D0%BD%D0%BE-news694943.html", "text": "AFP Правителството в Хавана определи изгонването на 15-те кубински дипломати от територията на САЩ като „неоправдано“, “неоснователно“ и „неприемливо“, предава , цитирана от Фокус. Агенцията припомня, че от Вашингтон изгониха 15 кубински дипломатически представители, след като обвиниха правителство в Хавана, че не е успяло да осигури защита за американски дипломати, които по-рано пострадаха по време на „звукова атака“ в страната.", "date": "2017.10.03", "title": "Хавана: Изгонването на кубинските дипломати от територията на САЩ е неоправдано"}
{"url": "http://pik.bg/%D0%B1%D0%B0%D0%B9%D0%B5%D1%80%D0%BD-%D0%B8%D0%B7%D0%B1%D1%80%D0%B0-%D0%BD%D0%BE%D0%B2%D0%B8%D1%8F-%D1%82%D1%80%D0%B5%D0%BD%D1%8C%D0%BE%D1%80-%D0%B3%D1%83%D0%B0%D1%80%D0%B4%D0%B8%D0%BE%D0%BB%D0%B0-%D0%BE%D0%B4%D0%BE%D0%B1%D1%80%D0%B8%D0%BB-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B0-news694940.html", "text": "Президентът на Байерн (Мюнхен) Ули Хьонес е признал пред Пеп Гуардиола, че вече е избрал новия треньор, който ще застане начело на тима. Двамата са имали среща в италиански ресторант в северната част на Мюнхен. На нея босът е разкрил името на заместника на уволнения Карло Анчелоти, а испанският специалист е одобрил избора му, съобщава местният “Абендцайтунг”, цитиран от Спортал. “Казах му кого смятаме да назначим в следващите дни. Той остана доволен от избора ни”, споделил Хьонес.", "date": "2017.10.03", "title": "Байерн избра новия треньор, Гуардиола одобрил специалиста"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D0%B5%D1%86-%D0%B1%D0%B5%D1%88%D0%B5-%D0%BE%D1%82%D1%81%D1%82%D1%80%D0%B0%D0%BD%D0%B5%D0%BD-%D0%BE%D1%82-%D1%82%D0%B5%D0%BD%D0%B8%D1%81%D0%B0-%D0%B7%D0%B0%D1%80%D0%B0%D0%B4%D0%B8-%D1%83%D0%BF%D0%BE%D1%82%D1%80%D0%B5%D0%B1%D0%B0-%D0%BD%D0%B0-%D0%BA%D0%BE%D0%BA%D0%B0%D0%B8%D0%BD-news694939.html", "text": "Дан Евънс беше наказан с лишаване от състезателни права за една година, потвърдиха от Международната тенис федерация. Причина за санкцията на 27-годишния британец е положителна проба за употреба на кокаин. През юни Евънс беше на 50-то място в световната ранглиста. В Сидни британският тенисист достигна за първи път до финал в турнир на АТП, презава Спортал. Дан Евънс игра за отбора на Великобритания за купа \"Дейвис\", неофициално световно първенство по тенис при мъжете.", "date": "2017.10.03", "title": "Британец беше отстранен от тениса заради употреба на кокаин"}
{"url": "http://pik.bg/%D0%BF%D0%BE%D0%BD%D0%B5-700-000-%D0%B4%D1%83%D1%88%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%D1%81%D1%80%D0%B5%D1%89%D1%83-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%BE%D1%82%D0%BE-%D0%BD%D0%B0%D1%81%D0%B8%D0%BB%D0%B8%D0%B5-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news694942.html", "text": "AFP Поне 700 хил. души са се включили в протеста, организиран във вторник в Барселона, предава , като се позовава на данни от полицейските органи на автономната област. Демонстрацията бе организирана, след като близо 900 души бяха ранени по време не сблъсъци между правителствената полиция и местни жители, подкрепящи обявения за незаконен референдум за независимост на Каталония. Протестиращите искат Европейския съюз да се намеси като посредник в засилващия се конфликт между местни власти и правителството в Мадрид. Фокус", "date": "2017.10.03", "title": "Поне 700 000 души протестират срещу полицейското насилие в Барселона"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%BC%D1%8A%D0%B6%D0%BA%D0%B8-%D0%BB%D0%B0%D1%81%D0%BA%D0%B8-%D0%B2-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B5%D1%82%D0%BE-%D0%BA%D0%BE%D0%B8-%D0%B4%D0%B2%D0%B0%D0%BC%D0%B0-%D0%BC%D1%8A%D0%B6%D0%B5-%D1%81%D0%B5-%D0%BD%D0%B0%D0%B3%D1%80%D0%B0%D0%B1%D0%B8%D1%85%D0%B0-%D0%B2-%D0%B4%D0%B6%D0%B0%D0%BA%D1%83%D0%B7%D0%B8%D1%82%D0%BE-%D1%81%D0%BD%D0%B8%D0%BC-news694900.html", "text": "Месецът сексуално въздържание започна да се отразява на съквартирантите във \"ВИП Брадър\". Особено голям проблем се очертава пред двама от най-големите плейбои в Къщата - плевенския зърнопроизводител Цуни и Лудия репортер Даниел Петканов. В неизлъчвани кадри двамата звездни съквартиранти се озовават заедно на едно от най-романтичните кътчета на ВИП-имението - джакузито. Мъжката баня преминава пред погледа на две от необвързаните дами - Ваня Щерева и Мария, която късно снощи по свое желание напусна шоуто. Мария пуска въображението си в действие и предполага, че под обилната пяна Петканов прави онова специфично движение с ръце, до което мъжете прибягват, когато им липсва женска компания. В шеги и закачки в един момент Цуни се повъзбужда повечко и награбва съквартиранта си Петканов, отърквайки се до репортера на Милен Цветков.", "date": "2017.10.03", "title": "УНИКУМ! Мъжки ласки в Къщата на \"ВИП Брадър\"! Ето кои двама мъже се награбиха в джакузито (СНИМКИ + ВИДЕО)"}
{"url": "http://pik.bg/%D0%BA%D0%B8%D1%82%D0%B0%D0%B5%D1%86-%D0%B8%D1%81%D0%BA%D0%B0-%D0%B4%D0%B0-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D1%85%D0%BE%D1%82%D0%B5%D0%BB-%D0%B1%D0%B5%D0%B7-%D0%B4%D0%B0-%D0%BF%D0%BB%D0%B0%D1%82%D0%B8-%D1%83%D0%B2%D0%B8%D1%81%D0%BD%D0%B0-%D0%BD%D0%B0-%D0%BA%D0%B0%D0%B1%D0%B5%D0%BB%D0%B8%D1%82%D0%B5-%D0%B2%D0%B8%D0%B4%D0%B5%D0%BE-news694803.html", "text": "В Китай турист се опита да ползва безплатно хотелска стая като избяга от сградата през прозореца на 19-ти етаж, съобщи в. „Женмин жибао”. Мъжът е заснет от камери за видео наблюдение. Той се опитва да се придвижи по опънати кабели, но след няколко секунди увисва на тях. „Акробатът” бил свален на земята от спасители и пожарникари и арестуван. Сега ще плати освен за ползването на хотела и голяма глоба.", "date": "2017.10.03", "title": "Китаец иска да избяга от хотел без да плати, увисна на кабелите (ВИДЕО)"}
{"url": "http://pik.bg/%D1%81%D0%BB%D0%B5%D0%B4-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%B2%D1%8A%D0%B2-%D0%B2%D0%B5%D0%B3%D0%B0%D1%81-%D1%81%D0%BA%D0%BE%D1%87%D0%B8%D1%85%D0%B0-%D0%B0%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D0%BE%D1%80%D1%8A%D0%B6%D0%B5%D0%B9%D0%BD%D0%B8%D1%82%D0%B5-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-news694869.html", "text": "Акциите на компании от оръжейния бизнес поскъпнаха рязко по време на търговията в понеделник в резултат на определяната като на най-смъртоносната в историята на САЩ масова стрелба в Лас Вегас при която бяха убити най-малко 58 и ранени повече от 515 човека по време на кънтри концерт в столицата на хазарта. Акциите на American Outdoor Brands Corp., която е собственик на Smith & Wesson скочиха с 3,21% по време на вчерашната търговия на \"Уолстрийт\", като бяха изтъргувани цели 3,7 млн. акции спрямо техния среден обем на търговията от около 2,1 млн. акции през последните 30 дни. Акциите на компанията Sturm, Ruger & Co. Inc. пък поскъпнаха с 3,48%, а на Vista Outdoor Inc. - с 2,44% до 6-седмичен връх. Анализатори посочват, че регулаторната среда е сред най-големите двигатели на търсенето на оръжие, тъй като страховете от по-строга регулация увеличиха в миналото продажбите на оръжие и респективно цените на акциите на оръжейните компании. След като обаче Доналд Тръмп спечели президентската надпревара, тези опасения за по-строга регулация избледняха и това понижи акциите на оръжейните компании. Така например продажбите на компанията American Outdoor спаднаха през последното тримесечие с цели 38% спрямо година по-рано, докато продажбите на Sturm, Ruger & Co. се свиха с 22%, а на Vista Outdoor - с 10 на сто. Трябва да се има предвид, че акциите на American Outdoor отбелязаха понижение с цели 46% след президентските избори в САЩ, проведени през ноември 216-а година, достигайки на 11-ти септември тази година две и половина годишно дъно от 13,31 долара за акция. В същото време и акциите на Sturm, Ruger & Co. загубиха след президентските избори около 20% от стойността си, понижавайки се през миналия месец към две и половина годишни дъна, докато акциите на Vista Outdoor се сринаха с 40%, достигайки през април рекордно дъно. За разлика от техния спад, широкият фондов индекс S&P500 нарасна с около 18% от президентските избори насам. През миналата седмица обаче компанията Wedbush Securities подобри своите оценки за American Outdoor, отбелязвайки проучване, според което търсенето на огнестрелно оръжие все още е силно, но купувачите просто нямат чувство за неотложност, като това чувство не е изключено да се промени след вчерашната масова смъртоносна стрелба. Трябва да се има предвид, че вчерашната кървава огнестрелна баня в Лас Вегас, макар и най-мащабна в историята на САЩ, не е изолирано събитие, като всеки ден от огнестрелно оръжие загиват средно по около 30 американци. Това прави цели 11 хиляди застреляни за година, което пък се равнява на броя на жертвите от терористичните атентати на 11-ти септември на всеки 14 седмици. Според други реакции на \"Уолстрийт\", акциите на казино компанията MGM Resorts International MGM, се понижиха с 5,58%, докато акциите на Wynn Resorts Ltd. загубиха около 1,3% от стойността си. Всички това става на фона на поредно нарастване на основните американски фондови индекси към нови рекордни върхове въпреки кървавата баня в Лас Вегас. Индексът на сините чипове DJIA се повиши в понеделник с 0,68% към свеж исторически връх от 22557,60 пункта, широкият индекс S&P500 нарасна с 0,39% към рекорден връх от 2529,12 пункта, а технологичният индекс Nasdaq се повиши с 0,32% до 6516,72 пункта. Акциите на American Outdoor Brands Corp., която е собственик на Smith & Wesson скочиха с 3,21% по време на вчерашната търговия на \"Уолстрийт\", като бяха изтъргувани цели 3,7 млн. акции спрямо техния среден обем на търговията от около 2,1 млн. акции през последните 30 дни. Акциите на компанията Sturm, Ruger & Co. Inc. пък поскъпнаха с 3,48%, а на Vista Outdoor Inc. - с 2,44% до 6-седмичен връх. Анализатори посочват, че регулаторната среда е сред най-големите двигатели на търсенето на оръжие, тъй като страховете от по-строга регулация увеличиха в миналото продажбите на оръжие и респективно цените на акциите на оръжейните компании. След като обаче Доналд Тръмп спечели президентската надпревара, тези опасения за по-строга регулация избледняха и това понижи акциите на оръжейните компании. Така например продажбите на компанията American Outdoor спаднаха през последното тримесечие с цели 38% спрямо година по-рано, докато продажбите на Sturm, Ruger & Co. се свиха с 22%, а на Vista Outdoor - с 10 на сто. Трябва да се има предвид, че акциите на American Outdoor отбелязаха понижение с цели 46% след президентските избори в САЩ, проведени през ноември 216-а година, достигайки на 11-ти септември тази година две и половина годишно дъно от 13,31 долара за акция. В същото време и акциите на Sturm, Ruger & Co. загубиха след президентските избори около 20% от стойността си, понижавайки се през миналия месец към две и половина годишни дъна, докато акциите на Vista Outdoor се сринаха с 40%, достигайки през април рекордно дъно. За разлика от техния спад, широкият фондов индекс S&P500 нарасна с около 18% от президентските избори насам. През миналата седмица обаче компанията Wedbush Securities подобри своите оценки за American Outdoor, отбелязвайки проучване, според което търсенето на огнестрелно оръжие все още е силно, но купувачите просто нямат чувство за неотложност, като това чувство не е изключено да се промени след вчерашната масова смъртоносна стрелба. Трябва да се има предвид, че вчерашната кървава огнестрелна баня в Лас Вегас, макар и най-мащабна в историята на САЩ, не е изолирано събитие, като всеки ден от огнестрелно оръжие загиват средно по около 30 американци. Това прави цели 11 хиляди застреляни за година, което пък се равнява на броя на жертвите от терористичните атентати на 11-ти септември на всеки 14 седмици. Според други реакции на \"Уолстрийт\", акциите на казино компанията MGM Resorts International MGM, се понижиха с 5,58%, докато акциите на Wynn Resorts Ltd. загубиха около 1,3% от стойността си. Всички това става на фона на поредно нарастване на основните американски фондови индекси към нови рекордни върхове въпреки кървавата баня в Лас Вегас. Индексът на сините чипове DJIA се повиши в понеделник с 0,68% към свеж исторически връх от 22557,60 пункта, широкият индекс S&P500 нарасна с 0,39% към рекорден връх от 2529,12 пункта, а технологичният индекс Nasdaq се повиши с 0,32% до 6516,72 пункта.", "date": "2017.10.03", "title": "СЛЕД КЪРВАВАТА КАСАПНИЦА ВЪВ ВЕГАС: Скочиха акциите на оръжейните компании "}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BA%D1%8A%D1%89%D0%B0%D1%82%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B4%D0%B0%D0%B4%D0%BE%D1%85%D0%B0-%D0%BE%D1%82%D0%BD%D0%BE%D0%B2%D0%BE-%D0%B4%D1%83%D0%BC%D0%B0%D1%82%D0%B0-%D0%BD%D0%B0-%D1%88%D0%B5%D1%84-news694926.html", "text": "След като Биг Брадър позволи на Шеф Петров да говори и готви отново, той призна, че си е дал сметка за своите прибързани реакции, спрямо останалите Съквартиранти, и си е взел важни поуки, наблюдавайки ги отстрани. Тази вечер обаче скандалният готвач отново показа напълно противоположно на думите си поведение и влезе в титаничен сблъсък с дизайнерката Миглена Каканашева, която доскоро беше сред най-близките му хора в Къщата. Продължителната размяна на остри реплики между тях прерасна в тежки лични обиди и обвинения, а Даниел Златков се намеси, заставайки на страната на Мегз. Привидно кротката Мегз този път си показа \"рогата\" и се сдави с шеф Петров. \"Айде, стига сме се карали, от един дол дренки сме!\", опита да спре скандала шефът. \"Не, шефе, не сме от един дол дренки! Съвсем различни сме!\", отрече Каканашева. Както е известно, на топ готвача малко му трябва, за да подпали фитила. \"Ти ще умреш сама с няколко котки! Много си долна!\", нападна я шефът и добави: \"Седи си и си намери психиатър\". \"Ох, много е досадна\", не се сдържа и Джулиана, която обикновено не се намесва в спор и не взима ничия страна. \"Щом и мен може да ме изнерви и изкара извън кожата, шефе...\", добави силиконката. \"Разборът\" на словесния двубой се състоя след полунощ в стаите на враждуващите лагери. Шеф Петров не спря да обижда Мегз. Масло в огъня доналя и Джулиана, която разказа скандална история, чийто свидетел станала майка й: \"Шефе, тя ми каза - хиляди пъти съжалих, че отидох на това мероприятие в Раковски. Тя, Мегз, е от Раковски. И майка ми ми вика: \"Тя се държи отвратително! Знаеш ли как се кара на майка си! Посяга й... Ужасна е\", не спря да нарежда Джулиана. \"Информацията\" бе използвана от шеф Петров в последвалото продължение на скандала. Двамата с Мегз кръстосаха шпаги и не си спестиха удари под кръста. Магз обвини готвача, че в заведенията му има \"хлебарчици\". Петров я атакува със \"съмнителни роклички\", \"фабрика за дърва в Раковски\" и \"бой по майка й\". \"Как ще ми казваш, че бия майка ми?! Тя е светиня! Я се погледни! Ти не си никакъв мъж! Изглеждаш на мъж, ама не си никакъв мъж!\", заяви Мегз, зад която застанаха Златков и Ваня. Нещо повече. Намесата на българския Роналдо отприщи поредна вълна от обиди между Съквартирантите. \"Нали знаеш, че ако сме навън те ошамарвам и се приключва\", закани се Даниел Златков. \"Ти кой беше. Един палячо. Нали знаеш, че ако ме ошамариш трябва да избягаш на Марс. Имаш ли билет за Марс\", отвърна Шеф Петров, а после добави: \"Знаеш ли, че ако те хване синът ми, ще се окензаш в панталоните\". \"Ти не си лош човек, но си слаб по характер, затова налиташ на жените\", заяви му Златков. Епичният скандал определено внесе доза адреналин в Къщата и зареди с още боен хъс и двете враждуващи страни.", "date": "2017.10.03", "title": "ВОЙНА ВЪВ \"ВИП БРАДЪР\"! Страшен скандал разтърси Къщата, след като дадоха отново думата на Шеф Петров (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B0-%D1%81%D0%B5-%D0%B8%D0%B7%D0%BF%D1%80%D0%B0%D0%B2%D0%B8%D1%88-%D1%81%D1%80%D0%B5%D1%89%D1%83-%D0%BF%D1%83%D1%82%D0%B8%D0%BD-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BD%D0%B0%D0%B9-%D0%B1%D0%BB%D0%B8%D0%B7%D0%BA%D0%B8%D1%8F%D1%82-%D1%87%D0%BE%D0%B2%D0%B5%D0%BA-%D0%B4%D0%BE-%D0%BD%D0%B0%D0%B2%D0%B0%D0%BB%D0%BD%D0%B8-news694917.html", "text": "Искаме ключовите проблеми на страната да не се премълчават. Защото ако гледате руска телевизия днес, там основно се обсъждат Сирия, Украйна, САЩ, ЕС, но не и Русия.  Трябва да освободим икономиката от белезниците на централизиран монопол, в които я е оковал Владимир Путин. Това заяви пред БНТ Владимир Милов, бивш съратник на Борис Немцов и икономически съветник на опозиционния лидер Алексей Навални. \"70% от населението е принудено да харчи парите си повече за храна. За друго не стигат. Официалните проучвания трябва да се четат между редовете. Хората, които вярват на Путин, са само 10%. Признаците за недоволство в Русия са много големи и тези 80% от одобрението за Путин - това е страхът от промени. Ние се опитваме да променим тази алтернатива\", заяви Милов. Той е един от малцината, дръзнали да съдят Владимир Путин. \"През 1999 г. бях на 27 години - физически нищо не съм могъл да заграбя. Затова в епохата на 90-те има много митология и лъжи\", заяви икономистът. \"Ако Немцов не беше убит, дега демократите щяха да са в държавната Дума\", коментира още той. \"Ако Путин спечели в резултат на честни избори, ще ги признаем. Но той не е готов. Нас по всякакъв начин се опитват да ни изолират. И ни заявяват - няма да пуснат Навални на изборите, т.е. той е конкуренция\", заяви Владимир Милов.", "date": "2017.10.03", "title": "ЕКСКЛУЗИВНО В ПИК! Да се изправиш срещу Путин! Проговори най-близкият човек до Навални "}
{"url": "http://pik.bg/%D1%88%D0%BE%D0%BA-%D0%B4%D1%8A%D1%80%D0%B2%D0%BE-%D1%81%D0%B5-%D1%81%D1%82%D0%BE%D0%B2%D0%B0%D1%80%D0%B8-%D0%BF%D1%80%D0%B5%D0%B4-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%BE-%D1%87%D1%83%D0%B4%D0%BE-%D0%BD%D0%B5-%D1%8F-%D0%BF%D1%80%D0%B5%D0%BC%D0%B0%D0%B7%D0%B0-news694889.html", "text": "Стряскащ инцидент в Пловдив като по чудо се размина без сериозно пострадали. Стъблото на голяма върба се пречупи и дървото се стовари на улица в Кършияка. При падането му клоните замалко да наранят лошо пловдивчанка, живееща там. Инцидентът е станал на улица „Пантелей Генов”. При падането на дървото един от клоните е достигнал младата жена. Именно тя ни изпрати сигнал за случая. Посочва, че е добре и за щастие не е пострадала сериозно. По-големият проблем бил, че дървото блокирало улицата. Жената се обадила на 112, за да го премахнат и да освободят движението. \"Пиша ви, за да достигне информацията до повече хора, чиито коли в този регион може да са засегнати. Мисля, че е редно Общината да следи тези неща, защото не се знае кога някой може да пострада\", обяснява жената, която очевидно е в шок, съобщава \"Трафик Нюз\". „Сякаш блокът ни е урочасан”, посочва свидетелката на падащото дърво. Само преди седмица в жилищната сграда избухнал и пожар.", "date": "2017.10.03", "title": "ШОК! Дърво се стовари пред млада жена в Пловдив! По чудо не я премаза "}
{"url": "http://pik.bg/%D1%89%D0%B0%D1%82%D1%81%D0%BA%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B2%D0%BE%D0%B5%D0%BD%D0%B5%D0%BD-%D1%88%D0%B5%D0%BD%D0%B3%D0%B5%D0%BD-news694914.html", "text": "Европейските страни трябва да се договорят за създаването на „военен Шенген“ за по-ефикасно сдържане на Русия, заяви американският генерал Бен Ходжис, цитиран от РИА Новости. По думите му при транспортирането на въоръжения и военни товари през границите на европейските държави трябва да действат особени правила, които да позволяват по-бързо прехвърляне на силите на НАТО. Алиансът трябва да има възможността да се придвижва толкова бързо и дори по-бързо от въоръжените сили на Русия, ако искаме нашият потенциал на сдържане да бъде ефикасен“, поясни Бен Ходжис, който е командващ американската армия в Европа.", "date": "2017.10.03", "title": "Щатски генерал предложи военен \"Шенген\""}
{"url": "http://pik.bg/%D1%81%D0%B0%D0%B9%D1%82-%D0%BD%D0%B0-%D0%B1%D0%BD%D0%B1-%D1%89%D0%B5-%D1%81%D1%80%D0%B0%D0%B2%D0%BD%D1%8F%D0%B2%D0%B0-%D1%82%D0%B0%D0%BA%D1%81%D0%B8-%D0%B8-%D0%BA%D0%BE%D0%BC%D0%B8%D1%81%D0%B8%D0%BE%D0%BD%D0%BD%D0%B8-news694848.html", "text": "Нова интернет страница ще съпоставя банковите такси и комисионни. Сайтът ще бъде създаден до края на следващата година от Българска народна банка (БНБ). Новата услуга е предвидена в проект на Закона за платежните услуги. Част от промените в законодателството бяха представени на финансов форум от Нина Стоянова, подуправител на държавната институция, ръководещ управление \"Банково\". В него е предвидено потребителите да имат достъп до повече платежни услуги. С новите текстове се въвеждат и допълнителни изисквания към финансовите институции, пише Монитор. най-вече тези свързани със сигурността на потребителите при извършване на онлайн разплащания. Една от новостите е, че максималният размер на загубите, които клиентът понася при изгубен или откраднат платежен инструмент, намалява от 300 на 100 лв. Въвеждат се и два нови вида платежни услуги, които ще се извършват изцяло в интернет - услуги по иницииране на плащане и по предоставяне на информация за сметка. С първата ще се позволява на потребителя да поиска доставчикът на платежната му услуга да осъществи директна връзка между сайта на търговеца, от който иска да пазарува, и платежната сметка на последния. Това ще доведе до по-евтини онлайн плащания, без да е необходимо да притежаваме кредитна или дебитна карта. Услугата по предоставяне на информация за сметка пък ще даде възможност на потребителите да имат достъп до всички сметки, които притежават при различните доставчици на платежни услуги, чрез ползването на една онлайн платформа. Компаниите, които предлагат услуги по иницииране на плащане, ще се лицензират от БНБ. За доставчиците на услуги по предоставяне на информация за сметка се въвежда регистрационен режим – ще се регистрират от Централната банка. Законопроектът е съгласуван между институциите и обществено обсъждане, и се очаква на някое от следващите си заседания Министерският съвет да го одобри, съобщи Стоянова. По думите й с новия закон в българското законодателство ще се въведат изискванията на европейската директива в областта на платежните услуги, които са задължителни за всички страни - членки на ЕС. БНБ е надзорният орган, който ще продължи да следи прилагането и изпълнението на разпоредбите на закона.", "date": "2017.10.03", "title": "Сайт на БНБ ще сравнява такси и комисионни"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BE%D0%B1%D0%B5%D0%B7%D0%BF%D0%BE%D0%BA%D0%BE%D0%B5%D0%BD-%D0%B8-%D0%B7%D0%B0%D0%B3%D1%80%D0%B8%D0%B6%D0%B5%D0%BD-%D0%BE%D1%82-%D1%81%D0%BB%D1%83%D1%87%D0%B2%D0%B0%D1%89%D0%BE%D1%82%D0%BE-%D1%81%D0%B5-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news694892.html", "text": "Ние сме много загрижени за Испания, каза Владимир Путин, предаде ТАСС. Руският президент днес прие акредитациите на новия посланик на Мадрид в Москва - Игнасио Ибанес Рубио. Стопанинът на Кремъл изрази своята загриженост от референдума, проведен в Каталуния в неделя, на който около 90 % от участниците се обявиха за излизането на североизточната испанска провинция от страната. \"Ние сме обезпокоени от резултатите, но се надяваме, че проблемът ще бъде решен скоро. Русия за пореден път заявява, че това е вътрешен проблем на иберийското кралство\", каза още държавният глава на най-голямата по територия страна в света. Путин прие акредитациите и на посланика на САЩ в Русия Джон Хънтсман. Президентът на Русия пред главния представител на Вашингтон в Москва изрази своите съболезнования за трагедията в Лас Вегас. \"Ние скърбим заедно с близките на убитите и пожелаваме бързо възстановяване на пострадалите\", посочи той по повод масовото убийство, при което загинаха над 50 души. Руският президент прие също главните дипломатически представители на Франция - Силви-Анес Берман, Европейския съюз - Мариус Флоран Едедер, Португалия - Паулу Жоао Лопеш ду Регу Визеу Пинейру, Латвия - Марис Риекстинш и Хърватия - Тончи Станичич. Посланикът на Загреб, който представяше страната си в България от 2011 г. до 2006 г., заяви, че президентът на най-новата членка на ЕС - Колинда Грабар-Китарович - ще посети Русия в скоро време.", "date": "2017.10.03", "title": "Путин обезпокоен и загрижен от случващото се в Каталуния"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D0%B2%D0%B5%D0%B3%D0%B0%D1%81-%D0%B8%D1%81%D0%BA%D0%B0%D0%BB-%D0%B4%D0%B0-%D1%81%D1%8A%D0%B4%D0%B8-%D0%BA%D0%B0%D0%B7%D0%B8%D0%BD%D0%BE%D1%82%D0%BE-%D0%B7%D0%B0-100-000-%D0%B4%D0%BE%D0%BB%D0%B0%D1%80%D0%B0-%D0%B2%D0%B8%D0%B4%D0%B5%D0%BE-news694921.html", "text": "След смъртоносната канонада стрелецът се е самоубил. До момента не са известни мотивите за кървавото престъпление. 64-годишният Стивън Падок, който откри смъртоносен огън срещу зрителите на кънтри фестивала в Лас Вегас, по-рано е опитал да съди казиното на хотел \"Менделей Бей\" за това, че се е спънал и паднал там. Мъжът искал да осъди заведението на 100 000 долара, но не успял. Припомняме, че Падок откри стрелба по посетителите на фестивала от прозореца на 32-я етаж на хотел \"Менделей Бей\". В резултат на нападението загинаха 59 души, а 527 бяха ранени.", "date": "2017.10.03", "title": "НОВИ РАЗКРИТИЯ! Стрелецът от Вегас искал да съди казиното за 100 000 долара (ВИДЕО)"}
{"url": "http://pik.bg/%D1%8F%D0%B1%D1%8A%D0%BB%D0%BA%D0%B0%D1%82%D0%B0-%D0%BD%D0%B0-%D1%80%D0%B0%D0%B7%D0%B4%D0%BE%D1%80%D0%B0-%D0%BC%D0%B0%D1%80%D0%B8%D1%8F-%D0%B8-%D0%B5%D0%BD%D0%B4%D0%B6%D0%B8-%D0%BA%D0%B0%D1%81%D0%B0%D0%B1%D0%B8%D0%B5-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%BD%D0%B0-%D0%B8%D0%B7%D0%BF%D1%80%D0%BE%D0%B2%D0%BE%D0%B4%D1%8F%D0%BA-news694927.html", "text": "Сблъсък на доскоро близки хора във \"ВИП Брадър\" предизвика учудването на Съквартирантите. Часове преди да напусне Къщата Мария изказа възмущението си от Енджи, а опитите на красивата ливанка да се защити само усложниха ситуацията. Мари я засипа с обвинения за нетактичност и неуважение заради помещението, в което двете спят. Причината за скандала се оказа ябълка, която Енджи оставила на един от шкафовете в общата спалня. \"Този цирк, който ми вдигаш през последните два дни, не ми харесва. Ако това ти е поведението, лошо за твоите приятели. Тези номера, които въртиш на Шеф Петров, не на мен. Натоварваш ме\", изригна Мария по адрес на Енджи. \"Тук няма лагери. В другите сезони поне лагери имаше. Сега всеки срещу всеки се кара. Може ли такова нещо\", възмути се Антон Стефанов след скандала между Мария и Енджи Касабие.", "date": "2017.10.03", "title": "ЯБЪЛКАТА НА РАЗДОРА! Мария и Енджи Касабие се хванаха за гушите на изпроводяк"}
{"url": "http://pik.bg/%D0%BE%D1%81%D0%BF%D0%BE%D1%80%D0%B2%D0%B0%D0%BD-%D0%B4%D1%83%D0%B5%D0%BB-%D1%81%D0%B0%D1%88%D0%BA%D0%B0-%D0%B2%D0%B0%D1%81%D0%B5%D0%B2%D0%B0-%D1%80%D0%B0%D0%B7%D0%B1%D0%B8-%D0%BC%D0%B5%D0%B3%D0%B7-%D0%BD%D0%B0-%D0%BA%D0%B0%D0%BD%D0%B0%D0%B4%D1%81%D0%BA%D0%B0-%D0%B1%D0%BE%D1%80%D0%B1%D0%B0-news694928.html", "text": "Сашка Васева победи в оспорван дуел по канадска борба бизнес дамата Мегз Каканашева. Двете трябваше да премерят сили с благотворителна цел, тъй като бяха сред номинираните за изгонване. След като Мегз поведе с 1:0, но Дупнишката Мадона обърна резултата и в крайна сметка се поздрави с победата. Загубата повлия негативно на бизнес дамата, която дори се разплака и си обеща никога повече да губи и да се оплаква, че нещо я боли. Именно загубата от Сашка Васева породи и огромния скандал между Мегз и Шеф Петров.", "date": "2017.10.03", "title": "ОСПОРВАН ДУЕЛ! Сашка Васева разби Мегз на канадска борба"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D1%81-%D0%BD%D0%BE%D0%B2-%D1%80%D0%B0%D0%B9%D0%BE%D0%BD%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-news694890.html", "text": "Чавдар Грошев ще изпълнява функциите на Административен ръководител на Районна прокуратура-Пловдив от днес. Решението е взето от Прокурорската колегия на ВСС на 27 септември 2017 г., след като досегашният районен прокурор Гергана Мутафова бе избрана за член на ВСС. За длъжността предстои да се проведе избор. Чавдар Грошев е завършил специалност „Право“ в ПУ „Паисий Хилендарски, работил е като адвокат, следовател, като от 2006 г. е прокурор в Районна прокуратура-Пловдив. От 2012 г. до момента е заместник-административен ръководител на РП-Пловдив. Грошев е Доктор по право и хоноруван преподавател по наказателно право, като има множество публикации в периодични издания в тази област. Участвал е в различни правни обучения, включително и в чужбина.", "date": "2017.10.03", "title": "Пловдив с нов районен прокурор"}
{"url": "http://pik.bg/%D0%B2-%D0%B1%D1%83%D1%80%D0%B3%D0%B0%D1%81-%D0%BD%D0%B5%D1%84%D1%82%D0%BE%D1%85%D0%B8%D0%BC%D0%B8%D0%BA-%D0%B8-%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2-%D1%81%D0%B5-%D0%BE%D0%B1%D0%B5%D0%B4%D0%B8%D0%BD%D0%B8%D1%85%D0%B0-%D0%B2-%D0%B5%D0%B4%D0%B8%D0%BD-%D0%BE%D1%82%D0%B1%D0%BE%D1%80-news694946.html", "text": "ПФК Нефтохимик и ФК Локомотив-Бургас подписаха споразумение за сътрудничество. Според него Детско-юношеската школа на Локомотив става част от тази на Нефтохимик, а обединилите се отбори ще се състезават под името и с цветовете на Нефтохимик. След официалното обединение, „зелената“ школа вече наброява близо 400 деца и категорично затвърждава позицията си на най-голямата и продуктивна футболна академия в областта. Специалистите от двата клуба също обединяват усилията си за постигане на оптимални резултати в подготовката на младите таланти за професионалния футбол. Съгласно споразумението Костадин Джамбазов бе назначен за спортен директор, а след като се проведе Общо събрание на акционерите в Нефтохимик, през месец ноември, в Съвета на директорите ще влезе Тошко Георгиев, като представител на  Локомотив. Бъдещата съвместна дейност на двата клуба е обвързана с предстоящите финансови постъпления от генералния спонсор на Локомотив - американската компания „Съдърланд Глобал Сървиз“, чието условие беше да се предприемат предварително мерки за съвместно сътрудничество, предава Спортал. Очаква се компанията да пренасочи средствата, които отделя за подпомагане на футбола, към Нефтохимик, както и да увеличи значително размера им, с огледа на факта, че представителният тим се състезава в професионалния футбол.", "date": "2017.10.03", "title": "В Бургас: Нефтохимик и Локомотив се обединиха в един отбор"}
{"url": "http://pik.bg/%D0%BF%D0%BB%D0%B0%D0%BD-%D0%BF%D0%BB%D0%BE%D0%B2%D0%B4%D0%B8%D0%B2-%E2%80%93-%D1%81%D0%BE%D1%84%D0%B8%D1%8F-%D0%B7%D0%B0-45-%D0%BC%D0%B8%D0%BD%D1%83%D1%82%D0%B8-%D1%81-%D0%B2%D0%BB%D0%B0%D0%BA-news694934.html", "text": "От центъра на Пловдив до центъра на София да се стига за 45 минути! Да, това трябва да е възможно до 2022 година. Развитието на жп транспорта все повече заляга в приоритетите на държавата, като вече тръгнаха и пилотно първите бързи влакове. Линията от Пловдив до Септември вече позволява скорост от 230 км/ч, съобщава \"Трафик Нюз\". Преди дни  бързият влак впечатли пловдивчани и с луксозни купета. Новото трасе обхваща 53 км от линията и 5 гари - Септември, Пазарджик, Огняново, Стамболийски и Тодор Каблешков. По него тръгна тестов влак, който се движеше със 160 км/ч. В програмата на правителството е заложено и разширяване на АМ „Тракия“ в частта й между София и Пловдив. Интензивният трафик между двата града става все по-голям. Заради аварии и катастрофи, често целият аутобан бива парализиран.  Поради тази причина се работи над идеята в двете посоки да се изгради по още едно платно. Все още се изгражда концепцията на проекта, като е възможно до няколко години той да бъде готов.", "date": "2017.10.03", "title": "ПЛАН! Пловдив – София за 45 минути с влак!"}
{"url": "http://pik.bg/%D0%B3%D0%BB%D0%BE%D0%B1%D0%B8%D1%85%D0%B0-%D0%B7%D0%B4%D1%80%D0%B0%D0%B2%D0%BA%D0%BE-%D0%BE%D1%82-%D1%80%D0%B8%D1%82%D0%BE%D0%BD-%D0%B7%D0%B0-%D0%BF%D1%80%D0%B5%D0%B2%D0%B8%D1%88%D0%B5%D0%BD%D0%B0-%D1%81%D0%BA%D0%BE%D1%80%D0%BE%D1%81%D1%82-%D1%82%D0%BE%D0%B9-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BD%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B8-%D0%BA%D0%B0%D1%82-%D0%BA%D0%B0%D0%BA-%D0%B4%D0%B0-%D1%81%D0%B5-%D1%81%D0%BF-news694887.html", "text": "Здравко от \"Ритон\" тества новата система на КАТ за събиране на глобите онлайн, която бе въведана наскоро. Преди дни той получил съобщение, че е санкциониран за превишена скорост. \"Превишил съм с малко, с 14 км на участък около Велико Търново с позволени 60 км/ч. Фишът ми беше за 70 лева, платих си го онлайн\", призна в \"Преди обед\" тази сутрин звездата. С дуетната му и житейска половинка Катя са седмични коментатори до петък. Здравко одобрява новата система и смята, че ще доведе до по-голяма събираемост на глобите. Още повече, че наскоро бяха премахнати и табелите, които указват наличието на камери, които следят за спазването на скоростта. \"70 лева са си 70 лева! Аз самият вече се замислям, когато шофирам и смятам, че и сред останалите шофьори това ще доведе до по-добра дисциплини на пътя. Но превишената скорост е най-малкият проблем\", коментира Здравко. Той отправи и интересно предложение, което според него ще подобри шофирането в София. \"Не само камерите и контрола на превишената скорост ще ограничат проблемите на пътя. Основният проблем е липса на възпитание, чувството за бензаказаност на всички джигити, които засичат и от ляво, и от дясно. Чувстват се длъжни да прередят, когато има 3 коли застанали за направо. Това трябва да се контролира. Смятам, че специално в София трябва да се въведат най-високи глоби за неправилно престрояване. От там идва голямото задръстване\", смята Здравко. Между коментарните студиа по Би Ти Ви, с Катя и бенда на \"Ритон\" ежедневно репетират новите песни, които ще изпълнят на живо на предстоящия юбилея \"Музика и любов\" на 18 октомври.", "date": "2017.10.03", "title": "Глобиха Здравко от \"Ритон\" за превишена скорост! Той предложи на Фандъкова и КАТ как да се справят с джигитите в София "}
{"url": "http://pik.bg/%D1%83%D0%B4%D0%B0%D1%80-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BF%D0%B8%D0%BF%D0%B0%D1%85%D0%B0-24-000-%D0%BC%D0%B5%D0%BD%D1%82%D0%B0%D1%82%D0%B0-%D0%BD%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%B8-%D0%BE%D1%87%D0%B8%D0%BB%D0%B0-news694824.html", "text": "Голямо количество слънчеви очила, детски кукли и спортни облекла с наименования на световноизвестни марки са задържани на Митница Варна при две отделни проверки. Иззети са 24 936 слънчеви очила с надписи „RAY-BAN\", 6752 детски кукли „ELSA&ANNA\" и 854 ризи, панталони, спортни комплекти и чанти с лога на 12 световни марки, съобщиха от Агенция „Митници”, съобщи Дарик Варна. Пратката с очилата и куклите е задържана при извършена митническа проверка на 13 септември на корабен контейнер, пристигнал от Грузия. Получател на стоките е местно юридическо лице, а според приложените фактури стоките са с произход от Китай. При друга митническа проверка, извършена на 19 септември на Митнически пункт „Варна Запад\", на товарен автомобил със стоки и получател юридическо лице в България, митничарите откриват недекларирани 530 спортни комплекта, 271 ризи, 36 панталона и 17 чанти, всички с лога на общо 12 световноизвестни марки, между които „TOMMY HILFIGER\", „ POLO\", „ BOSS\", „ GUESS\", „ADIDAS\", „NIKE\", „ LOUIS VUITTON\" и др. Стоките са с произход от Турция. И за двата случая са информирани правопритежателите на търговските марки.", "date": "2017.10.03", "title": "УДАР! Във Варна спипаха 24 000 ментата на слънчеви очила"}
{"url": "http://pik.bg/%D0%B2%D1%8A%D0%BB%D1%86%D0%B8-%D1%80%D0%B0%D0%B7%D0%BA%D1%8A%D1%81%D0%B0%D1%85%D0%B0-%D0%BB%D0%BE%D0%B2%D0%B4%D0%B6%D0%B8%D0%B9%D1%81%D0%BA%D0%B8-%D0%BA%D1%83%D1%87%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-18-news694877.html", "text": "Атаките през последните дни в района на Гърция се увеличиха драстично. През последните 15 дни най-малко 10 хрътки са били разкъсани от вълци. Инцидентите според свидетелствата са в района между Павлиани и Кастания, близо до мивките и в по-широк район също. Безпокойството е голямо тъй като, освен ловците и животновъдите със стадата си, има и много пътеки по които се разхождат местните хора, съобщава \"Български новини\".. Вижте по-долу снимки на ловни кучета, които са били нападнати от вълци.", "date": "2017.10.03", "title": "Вълци разкъсаха ловджийски кучета (СНИМКИ 18+)"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BA%D1%80%D0%B0%D1%81%D0%BD%D0%B0-%D0%BF%D0%BE%D0%BB%D1%8F%D0%BD%D0%B0-%D0%BD%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%B3%D0%B5%D1%82%D0%BE-news694925.html", "text": "На пореден протест излязоха жителите на столичния квартал „Красна поляна” тази вечер. Недоволните хора блокираха голямо кръстовище в квартала. Те протестират заради незаконно пребиваващите в „Красна поляна” и бавното събаряне на т.нар Виетнамски общежития. Общината твърди, че спазва графика си, но хората искат до 2019 г. цялото гето да бъде премахнато. Гражданите заплашват, че ще организират още по-голям протест след месец, предаде Би Ти Ви.", "date": "2017.10.03", "title": "Жителите на \"Красна поляна\" на пореден протест заради гето"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D1%83%D1%81%D0%BA%D0%B0-%D0%B4%D1%80%D0%BE%D0%B3%D0%B0-%D1%83%D0%B1%D0%B8%D0%B2%D0%B0-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-%D1%89%D0%B0%D0%BD%D0%B3%D0%B8%D1%81%D1%82%D1%8A%D1%82-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B7%D0%B0%D1%80%D0%B0%D0%B4%D0%B8-%D0%B0%D1%80%D0%BC%D0%B5%D0%B9%D1%81%D0%BA%D0%B8%D1%8F-%D0%B0%D0%BC%D1%84%D0%B5%D1%82%D0%B0%D0%BC%D0%B8-news694780.html", "text": "Легендарният тежкоатлет и трикратен олимпийски шампион по вдигане на тежести Наим Сюлейманоглу бере душа с разложен черен дроб в Истанбул. Роденият в нашенското село Птичар легендарен спортист се нуждае от спешна трансплантация, иначе дните му са преброени. Близките на Наим клатят глава и отдават разклатеното му здраве на промишлените количества алкохол и наркотици, на които олимпийският герой се отдаде в последните години. Истината обаче се крие другаде - в съветската супердрога \"Первитин\", която Сюлейманоглу е приемал под крилото на наскоро починалия Иван Абаджиев. Става въпрос за вещество, предшественик на днешните амфетамини, разработено от германската армия по време на Втората световна война. След падането на Берлин технологията попада в руски ръце и под ръководството на гениалния академик Александър Ферсман се превръща в основен помощник на съветските войничета по време на конфликта в Афганистан. Именно по това време веществото е внесено у нас, а националният треньор Абаджиев го прилага на тежкоатлетите ни. Първоначалният вариант на \"Первитин\" има жестоки странични ефекти. Задух, халюцинации, загуба на съзнание, сърдечна недостатъчност. Впоследствие обаче дрогата е пречистена, но вредното й въздействие върху организма не изчезва. Дълготрайни увреждания на черния дроб и бъбречната функция са сред на-често срещаните усложнения. \"Иван Абаджиев ме имаше за опитно зайче, даваше ми купища хапчета, всичко тестваше върху мен, разказва съотборникът на Сюлейманоглу от националния отбор по вдигане на тежести Янко Русев. - Не е ясно какво точно сме поемали, говореше се нещо за руски разработки, но казва ли ти някой? Както виждате - жив и здрав съм\", чука на дърво шампионът. Наим Сюлейманоглу обаче не може да се похвали с подобно щастие. Той беше приет в интензивното отделение на най-добрата болница в Истанбул с чернодробна недостатъчност. След това и единият от бъбреците му отказа, но лекарите остават оптимисти, ако се извърши спешна трансплантация на черен дроб. \"Приехме Наим Сюлейманоглу в интензивното отделение с диагноза цироза. Затова се наложи да го поставим в медикаментозна кома\", съобщи лекуващият лекар Мехмет Емин Гюнеш. Лично президентът на Турция, министър-председателят, спортният министър, здравният министър и стотици официални лица искат ежечасно информация от нас за състоянието му. \"Един от бъбреците му отказа да функционира. Но има подобрение в чернодробната функция, което е добре. Трансплантацията остава единственото решение, вече сме направили предварителните изследвания за възможността това да се случи. Стабилизирали сме го и сме го подготвили за манипулацията\", сподели още д-р Гюнеш.", "date": "2017.10.03", "title": "ТРАГЕДИЯ! Руска дрога убива Наим Сюлейманоглу! Щангистът бере душа заради армейския амфетамин \"Первитин\""}
{"url": "http://pik.bg/%D0%BF%D1%80%D0%BE%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%B7%D0%B0%D0%BA%D1%83%D1%81%D0%BA%D0%B0%D1%82%D0%B0-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BE%D0%BA%D0%B0%D0%B6%D0%B5-%D1%84%D0%B0%D1%82%D0%B0%D0%BB%D0%BD%D0%BE-news694796.html", "text": "Пропускането на закуската може да се окаже фатално за много хора, тъй като удвоява риска от атеросклероза, при която се удебеляват стените на артериите, съобщава Франс прес. Агенцията цитира резултатите от проучване, проведено в Испания в продължение на 10 години и обхванало 4000 офис служители. 25 процента от тях закусвали обилно, като осигурявали 20 процента от дневния си калориен прием. Но мнозинството от изследваните - около 70 процента, консумирали сутрин едва 5 процента от дневния си калориен прием, а 3 на сто въобще не закусвали. Последната група показала най-голям риск от сърдечносъдови заболявания. Според данни на Световната здравна организация през 2015 година от тях са починали в световен мащаб 17,7 милиона души. Хората, които са пропускали закуската, се оказали и с най-големи талии. При тях били регистрирани и високи нива на индекса на телесната маса, на кръвното налягане и на кръвната захар. Онези от изследваните, които си осигурявали на закуска едва 5 процента от дневния енергиен прием, се оказали с два пъти по-висок риск от атеросклероза.", "date": "2017.10.03", "title": "Пропускането на закуската може да се окаже фатално"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%BE%D0%B8%D0%BB-%D0%B1%D0%B0%D0%BD%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BE%D1%82-%D0%BD-news694866.html", "text": "\"Проф. Божидар Димитров все още е на работа през следващия месец. Приготвили сме специално изпращане при пенсионирането му. Лично аз се отнасям с огромно уважение към него и не бих допуснал да си тръгне по друг начин\". Това заяви министърът на културата Боил Банов пред репортер на ПИК в резиденцията \"Евксиноград\" по повод оттеглянето на дългогодишният шеф на НИМ от активната публична дейност и обвиненията от кръгове на интелектуалци, че проф. Димитров е пенсиониран тихомълком и без почести. В момента в резиденцията край Варна са събрани почти половината от министрите от третото правителство на Бойко Борисов преди утрешното изнесено заседание на Министерския съвет. Четирима от тях подписаха или присъстваха на подписването на общо 5-те споразумения между България и Румъния на днешната разширена среща на двете правителства на съседните държави. В следващите часове към българския и румънския премиер ще се присъединят премиерът на Гърция Алексис Ципрас и президентът на Сърбия Александър Вучич за провеждането на четиристранната балканска среща на лидерите. Утре се очаква в ранните часове на деня премиерът Бойко Борисов да отговори на нападките на президента Румен Радев, както и на атаките на БСП срещу депутата от ГЕРБ Делян Добрев и разкритията на социалистите около \"Кумгейт\".", "date": "2017.10.03", "title": "ЕКСКЛУЗИВНО В ПИК! Министър Боил Банов проговори за пенсионирането на Божидар Димитров от НИМ и разкри какво ще се случи с историка"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82-%D1%81%D0%BA%D0%BE%D1%87%D0%B8-%D0%BD%D0%B0-%D1%85%D0%B5%D0%BB%D0%B7%D0%B8%D0%BD%D1%81%D0%BA%D0%B8%D1%8F-%D0%BA%D0%BE%D0%BC%D0%B8%D1%82%D0%B5%D1%82-%D0%B1%D1%8A%D0%BB%D0%B3%D0%B0%D1%80%D0%BE%D0%BC%D1%80%D0%B0%D0%B7%D1%86%D0%B8-%D0%BA%D0%BE%D0%B8%D1%82%D0%BE-%D0%B0%D0%B3%D0%B8%D1%82%D0%B8%D1%80%D0%B0%D1%82-%D1%81%D1%80%D0%B5%D1%89%D1%83-%D1%81%D1%82%D1%80%D0%B0%D0%BD%D0%B0%D1%82%D0%B0-news694905.html", "text": "Българският хелзински комитет (БХК) е организация, която следи основно за правата на някои хомосексуални общества, които натрапват сексуалната си ориентация пред другите, както и на няколко роми. Това заяви пред Би Ти Ви зам.-председателят на ВМРО и депутат от Обединени патриоти Искрен Веселинов по повод сигнала на партията за антибългарска дейност от страна на БХК. \"БХК направи така, че България да не може да бъде домакин на Европейската агенция по лекарствата. Заради апелите на Хелзинския комитет нашата кандидатура пропадна. Основанието им беше, че в България не се защитават правата на гейовете\", обясни той. \"Сезирахме главния прокурор за \"антибългарската дейност\" на Българския хелзински комитет. Тази организация агитира пред чужда държава във вреда на страната ни. Системно извършват дейности във вреда на България\", каза още народният представител. \"Българският хелзински комитет е една група от българомразци. Тя пряко вреди на страната ни и ни клевети пред чужди държави и организации\", добави Искрен Веселинов. \"Чудим се откъде този комитет акумулира средства, за да защитава всеки един ром у нас. Организации, които са антибългарски, нямат право да съществуват\", отсече зам.-председателят на ВМРО. \"Ще се съобразим с колегите от ГЕРБ. Това, което остава като неизказано, са вредите, които са причинили роднините на Делян Добрев. Довечера парламентарната ни група ще заседава и ще решим как да постъпим\", заключи Искрен Веселинов.", "date": "2017.10.03", "title": "Патриот скочи на Хелзинския комитет: Българомразци, които агитират срещу страната"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D1%8F-%D1%86%D1%8F%D0%BB%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D0%BC%D1%8A%D0%B6%D0%B0-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0---%D0%BF%D1%8A%D1%80%D0%B2%D0%BE-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D1%80%D0%B0%D0%B7%D0%BA%D1%80%D0%B8-%D0%BA%D1%8A%D0%B4%D0%B5-%D1%80-news694903.html", "text": "Агенция ПИК първа още преди половин година разкри факта, че Митко Нинов е голям директор в една от най-големите родни компании (ВИЖТЕ В ОЩЕ ПО ТЕМАТА\"). Медията ни разкри и документира със снимки, че съпругът на червената лидерка е на шефска заплата при петролния бос Валентин Златев. Той преуспява във възловата дирекция „Развитие и експлоатация” в лъскавата централна офис сграда на фирмата в София и отговаря за куп тръжни процедури. Малцина в БСП обаче са наясно с какво точно се занимава житейският другар на председателката им и че е на сладък пост в проспериращата компания. „Винаги го е държала в сянка и сме го виждали само на снимки. Никой не знае с какво се занимава, а тя не коментира нищо за него. Със сина си се хвали, но къде е и с какво се занимава мъжът й, в централата не сме наясно\", коментират социалисти. Мнозина подозират, че Нинова умишлено държи мъжа си, по-известен като Митко, в сянка, за да не изплуват някакви призраци от миналото му, които биха повлияли негативно на политическата й кариера. Съмненията са породени от факта, че той е бил дълги години митничар и е ръководил смени на различни родни граници и е възможно да има от какво да се притеснява. „Информацията е съвсем откъслечна, защото тя се старае да я скрие. Но се знае, че е назначен за митничар около 1998 г. по времето на Иван Костов, точно когато тя е сложена от СДС за директор на „Техноимпекс” и го лапва по време на приватизацията (ВИЖТЕ В „ОЩЕ ПО ТЕМАТА”). След това работи доста време като митничар, чак до 2006 г., включително по времето, когато Нинова е в „Булгартабак”. Всички помним, че тогава гърмят скандали с тютюневото предприятие, а в митниците е истинска буря – по времето на червения вожд на митниците Асен Асенов, когато изгърмяха куп екшъни с контрабанда на цигари и горива”, обясняват още хора от столетницата, участвали в управлението по времето на печалната Тройна коалиция. По думите им след смяната на Асен Асенов и мъжът на Нинова приключил с митничарството. Някъде по това време създал и собствена фирма „Интер проект 3” ЕООД, в която бил управител с жена си Корнелия. Не е ясно с какво се е занимавал и как е потръгнал бизнесът му, но след това акостирал на сладкия пост с шефска заплата в „Лукойл”, където се подвизава и до днес. И макар бившата приватизаторка на Иван Костов Корнелия Нинова да се прави на социалистка и да обяви, че семейството й живее с 2500 лв. на месец, мъжът й кара кола за над 100 бона, заснеха първо папараците на ПИК. Бюджетът на Нинова, която се прочу със скандалното си участие в аферите „Техноимпекс” и „Фронтиер” (ВИЖТЕ В „ОЩЕ ПО ТЕМАТА”), едва ли може да излезе, като се има предвид колко на широко живее съпругът й. Корнелия ще трябва да обясни как мъжът й Митко Нинов е успял да яхне лъскав джип за над 100 бона, ако двамата разполагат само с 2500 лв. месечно. С мощното возило с престижната марка „Акура”, която японската компания „Нисан” произвежда само за щатския пазар, бившият митничар бръмчи из София, показват снимки на ПИК. Мистериозната служба на мъжа на Корнелия Нинова Митко Нинов в петролния гигант \"Лукойл\" е последната интрига в скандала между ГЕРБ и БСП за роднинските назначения и кадруването в политиката, след разкритията за Хасково и Каварна. Днес депутатите от управляващата партия поискаха да стане ясно дали Нинова е в конфликт на интереси, когато гласува в парламента закони за горива и акцизи, при положение че мъжът й е високопоставен служител на \"Лукойол\".", "date": "2017.10.03", "title": "САМО В ПИК! Ето я цялата истина за мъжа на Корнелия Нинова - първо медията ни разкри къде работи като директор съпругът на БСП лидерката (ПАПАРАШКИ СНИМКИ)"}
{"url": "http://pik.bg/%D0%BC%D0%B0%D1%80%D0%B8%D0%B0%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D0%BF%D1%80%D0%B8%D0%B7%D0%BD%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%B3%D1%80%D1%8F%D1%85-%D0%BD%D0%B0-%D0%BF%D0%BB%D0%B0%D1%87%D0%BA%D0%BE%D0%B2---%D0%B1%D0%B8%D0%BB-%D1%82%D0%BE%D0%BF-%D0%BA%D1%80%D0%B0%D1%81%D0%B0%D0%B2%D0%B5%D1%86-news694851.html", "text": "И двамата споделят, че в характера на другия има черти и навици, които ги дразнят. Например, Веселин не харесва как Мариана дъвче дъвка. Тя пък се дразни, че е красив. Мариана пусна и нов клип, в който участва любимият ѝ Веселин. Щеше да е нелепо да живея с един от най-добрите актьори в България и да взема друг\", мотивира избора си певицата. Певицата Мариана Попова и актьорът Веселин Плачков говориха за любовта си и разкриха, че не се ревнуват, защото са интелигентни хора. \"Вярвам, че любовта е двигателят на живота, не само между двама души. Никога не съм се страхувала да вляза във връзка с Веселин и не съм била обвързана по това време. Това, което ми се случва с него, се моля искрено и на цялата Вселена да ми е последното, защото ми е най-хубавото\", разкри чувствата си Попова пред Би Ти Ви. Веселин Плачков разказа, че историята им е започнала съвсем тривиално. Двамата се запознали на откриване на пешеходна пътека на язовир \"Кърджали\" и станали приятели. \"Започнахме да се чуваме и да се разбираме още от самото начало, и продължаваме до ден-днешен\", сподели Плачков.", "date": "2017.10.03", "title": "Мариана Попова призна най-големия грях на Плачков - бил топ красавец"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D1%85%D0%B0-%D0%B0%D1%82%D0%B5%D0%BD%D1%82%D0%B0%D1%82-%D0%BF%D1%80%D0%B5%D0%B4%D0%B8-%D0%BC%D0%B0%D1%87-%D0%BD%D0%B0-%D0%BF%D1%81%D0%B6-news694853.html", "text": "Френските власти са предотвратили атентат преди мача на \"Пари Сен Жермен\" срещу \"Бордо\" (6:2) в събота. Самоделното взривно устройство представлявало четири газови бутилки, потопени в бензин. То било открито близо до стадион \"Парк де Пренс\" часове преди двубоя. Арестувани са петима мъже, включително ислямистки екстремист, следен от специалните служби, предава Би Ти Ви. Устройството било свързано с мобилен телефон, който би могъл да предизвика мощна експлозия. На двубоя присъстваха около 50 000 фенове. На терена излязоха някои от най-скъпите футболисти в света - Неймар и Килиан Мбапе. Информацията все още не е официално потвърдена от френското правителство.", "date": "2017.10.03", "title": "НА КОСЪМ ОТ СТРАШНА ТРАГЕДИЯ! Предотвратиха атентат преди мач на ПСЖ"}
{"url": "http://pik.bg/%D0%BD%D0%B5%D0%BB%D0%B5%D0%BF-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D0%BE%D0%BB%D0%B0-%D0%BF%D0%B0%D0%B4%D0%BD%D0%B0-%D0%B2-%D0%B8%D0%B7%D0%BA%D0%BE%D0%BF-%D0%B7%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B5%D0%BD-%D1%82%D0%BE%D0%BF%D0%BB%D0%BE%D0%BF%D1%80%D0%BE%D0%B2%D0%BE%D0%B4-%D1%81%D0%BD%D0%B8%D0%BC%D0%BA%D0%B0-news694862.html", "text": "Нелеп пътен инцидент стана днес във Велико Търново. Кола падна в изкоп, направен заради ремонт на магистрален топлопровод, предаде Регнюз. Въпреки че шофьори и пешеходци бяха предупредени за временното затваряне на кръстовището между улиците „Краков“ и „Арх. Георги Козаров“ и въпреки означенията, шофьорът на автомобила се озова на дъното на трапа. Колата бе извадена от спасителни екипи. Временната организация на движението в района на кръстовището е в сила от вчера и ще важи до 15 октомври или до приключване на строителните дейности. За този период ще бъде променено движението на автобусните линии с номера 2 и 5. Те няма да могат да се движат по ул. „Арх. Георги Козаров“, която е част от маршрутите им. От всички ангажирани институции отново апелират към гражданите да бъдат внимателни.", "date": "2017.10.03", "title": "НЕЛЕП ИНЦИДЕНТ! Кола падна в изкоп за магистрален топлопровод (СНИМКА)"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%BA%D0%BE%D0%BA%D0%B0-%D0%BA%D0%BE%D0%BB%D0%B0-news694861.html", "text": "На 2 октомври почина главният изпълнителен директор на компанията Coca-Cola HBC AG Димитрис Лоис, съобщава Регнум. Заради здравословни проблеми Лоис временно напусна ръководния пост, отбелязва изданието. Колегите му го очакваха да се върне на работа след около четири месеца. След кончината му неговите задължения ще бъдат поети от финансовия директор на компанията Михалис Имелос. Coca-Cola Hellenic Bottling Company се занимава с производството и реализацията на безалкохолни напитки в 28 страни.", "date": "2017.10.03", "title": "Почина изпълнителният директор на Кока Кола "}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D1%85%D0%B0%D1%81%D0%B0%D0%BD-%D0%B0%D0%B7%D0%B8%D1%81-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D1%81%D0%B5-%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%BA%D0%B0%D0%B4%D1%80%D1%83%D0%B2%D0%B0%D0%BD%D0%B5%D1%82%D0%BE-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news694910.html", "text": "Кметът на Хасково Добри Беливанов е един достоен човек. Той е с много голям административен опит. Това заяви пред Би Ти Ви кметът на Кърджали и зам.-председател на Националното сдружение на общините Хасан Азис във връзка със скандала с кадруването в съседната община Хасково. \"Ръководството на Националното сдружение на общините няма становище по въпроса за случващото се в Хасково. Политическите назначения винаги са били много чувствителни пред обществеността\", обясни той и добави: \"Кметът е политическо лице. Явно в Хасково е премината границата за чувствителността в политическите назначения.\" \"13,856 млн. лв. получи община Кърджали в областта на образованието. Тези пари ще бъдат изразходвани в рамките на две години. Ще санираме училища и ще ги оборудваме с нова техника. Ще имаме и една от най-модерните детски градини в България\", уточни Хасан Азис.", "date": "2017.10.03", "title": "Кметът на Кърджали Хасан Азис разкри защо се стигна до скандала с кадруването в Хасково"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BE%D1%88%D0%BB%D1%83%D0%BA%D0%BE%D0%B2-%D1%8F%D0%BA%D0%BE-%D0%BD%D0%B0%D1%81%D0%BE%D0%BB%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B5%D1%82%D0%BE-%D0%B7%D0%B0%D1%89%D0%BE-news694902.html", "text": "Този език на президента не му прави чест. Българските президенти са имали проблеми. Желю Желев - с Боянските ливади, Петър Стоянов - с \"Иване, кажи си\". Но това с \"озаптяването на беквокалите\" - не е тонът. В случая имаме няколко факти, които за Радев говорят много зле. Решението за грипените беше взето от неговото служебно правителство. Това заяви пред Би Ти Ви журналистът и анализатор Емил Кашлуков. \"Радев се опита да навлезе и в тази територия и преди. Но според мен тук става дума повече за ревност. Радев няма международна политика... Малко работата става като Първанов втория мандат - пет пъти ходи в Азербайджан. Бойко говори с президента Ердоган, Борисов говори с президента Макрон. Борисов в последните години започва да прави много силни международни дейности. Стъпките му са добри. Европредседателството - Радев няма нито една инициатива. А той е президент. Черноморски регион, Дунавско сътрудничество - все президентски инициативи. Къде е Радев?\", коментира Кошлуков. Той отбеляза, че близо 10 месеца президентът Радев няма една ярка външнополитическа инициатива. \"Президентът е държавният глава. Депутатите са 240. Там винаги ще има малограмотни, невъзпитани, около 10% примерно. Но президентът... Желев се е карал с властта, която той е довел. И я свали в битка. Петър Стоянов, Първанов имаха своите изяви. За съжаление, нивото на Радев стана много ниско. Войната започна много преди това. Радев на първия тур - когато се мериха гласовете, той имаше 970 000 гласа, Борисов имаше близо 200 000 повече. Това е сериозна преднина\", коментира Кошлуков. \"Аз очаквам президентството да върши работа! За 8-10 месеца той не върши нищо. Няма президентска инициатива\", категорично повтори Емил Кошлуков.", "date": "2017.10.03", "title": "ЕКСКЛУЗИВНО В ПИК! Кошлуков яко насоли Румен Радев! Ето защо..."}
{"url": "http://pik.bg/%D1%81%D0%B0%D0%BC%D0%BE%D0%BB%D0%B5%D1%82-%D0%BB%D0%B5%D1%82%D1%8F%D1%89-%D0%BE%D1%82-%D0%B0%D0%BC%D1%81%D1%82%D0%B5%D1%80%D0%B4%D0%B0%D0%BC-%D0%B7%D0%B0-%D0%BC%D0%B8%D0%BD%D0%B5%D0%B0%D0%BF%D0%BE%D0%BB%D0%B8%D1%81-%D1%81%D0%B5-%D0%B2%D1%8A%D1%80%D0%BD%D0%B0-%D0%BE%D0%B1%D1%80%D0%B0%D1%82%D0%BD%D0%BE-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F-%D0%BD%D0%B0-%D0%B1%D0%BE-news694911.html", "text": "Самолет, изпълняващ полет DL165 от Амстердам за Минеаполис, се върна обратно към летището на холандската столица, съобщава \"ЕрЛайв\". Според изданието, екипажът е обявил извънредна ситуация на борда на самолета. Подробна информация засега не се съобщава.", "date": "2017.10.03", "title": "Самолет, летящ от Амстердам за Минеаполис, се върна обратно заради извънредна ситуация на борда "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D1%80%D0%B5%D0%B7%D0%B8%D0%B4%D0%B5%D0%BD%D1%86%D0%B8%D1%8F-%E2%80%9E%D0%B5%D0%B2%D0%BA%D1%81%D0%B8%D0%BD%D0%BE%D0%B3%D1%80%D0%B0%D0%B4%E2%80%9D-%D0%BE%D0%BF%D0%BE%D0%B7%D0%BE%D1%80%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8-%E2%80%93-%D0%BE%D1%81-news694909.html", "text": "Тотален абсурд разгневи близо 100 чужди журналисти на срещата на балканските лидери в „Евксиноград”, свикана от премиера Бойко Борисов. По негова покана цял ден за разговори днес у нас са премиерите на Гърция и Румъния – Ципрас и Тудосе, и президентът на Събрия Александър Вучич. Заедно с тях са и сериозни делегации от журналисти, които още от сутринта бяха привикани в резиденцията да преминат строги проверки за сигурност и след това нямаха право да напускат територията, ако искат да присъстват на всички срещи. Затова и всички медии останаха с екипите си през целия ден в „Евксиноград” за отразяват събитията, като скоро се очаква да започне и съвместното изявление на четиримата. Заради натоварения график и невъзможността да напускат територията обаче в ранния следобед се оказало, че журналистите ще останат гладни. За тях шефката на резиденцията Миглена Роева не била предвидила никаква храна, въпреки че това е основно изискване по протокол при посрещане на чуждестранни медии, които са част от делегациите на лидерите. Журналистите от Румъния първи се изненадали от факта, че няма храна и не се предвижда да им бъде дадена такава и настанал невиждан конфуз. Наложило се колегите им от България да търсят начин да извадят страната ни от излагацията, сътворена от Роева. Намесата на кореспондентката на БНР Даниела Стойново донякъде извадила домакините от конфуза. Тя се обадила на кмета на Варна Иван Портних да му съобщи за ситуацията и след негово нареждане в „Евксиноград” били докарани няколко плата с хапки. И те обаче се оказали напълно недостатъчни за задоволят изостряния през целия ден глад на над 100 журналисти и се разграбили с такава скорост, че репортерът на ПИК дори не успял да ги снима. Повечето обаче били доста оскъдни и отгоре им се мъдрела по четвърт краставичка или маслинка. Все пак чуждите журналисти поне успели да хапнат по някой залък, за да издържат чак до вечерта, когато се очаква да приключат разговорите. Според местните медии пък, откакто въпросната Роева поела управлениет она резиденцията, безобразията нямали край. Пример от днес е и тоталната липса на тоалетни, от която пострадали отново журналистите от чужбина и България, отразяващи срещата. Шефката на резиденцията осигурила само една тоалетна за всички над 100 човека от екипите на медиите и през цели яден пред нея се виели нескончаеми опашки.", "date": "2017.10.03", "title": "ПЪРВО В ПИК! Шефката на резиденция „Евксиноград” опозори срещата на балканските лидери – оставиха цял ден гладни близо 100 чужди журналисти, Портних ги спасява с хапки"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%B8-%D0%BD%D0%BE%D0%B2%D0%B8%D0%BD%D0%B8-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81-%D1%86%D0%B8%D0%BF%D1%80%D0%B0%D1%81-%D0%B2%D1%83%D1%87%D0%B8%D1%87-%D0%B8-%D1%82%D1%83%D0%B4%D0%BE%D1%81%D0%B5-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82--news694898.html", "text": "Премиерът Бойко Борисов обсъди на четиристранна среща с лидерите на Балканите бъдещото европредседателство на България. Премиерите на Румъния - Тудосе, на Гърция - Ципрас и президентът на Сърбия - Вучич, пристигнаха в Евксиноград по поканата на българския министър-председател, за да очертаят приоритетите на региона за европредседателството. По-рано днес на двустранна среща с румънския си колега, двамата се уговориха за развитието на инфраструктурата и енергийните връзки между двете държави, а министрите подписаха няколко споразумения и декларации. Следващата им среща ще е след месец. \"Искаме от Балканите да излъчваме мир, стабилност, просперитет и ,разбира се, всичко това в името на хората, повишаване на доходите, развитието на туризма, на бизнеса и общите ни проекти. Навремето, през 2002-2003 г., в Солун, бе записана пътната карта, в която ние с Румъния тръгнахме и вече сме част от ЕС. Фактът, че президентът на Сърбия е между нас, показва, че макар все още неприсъединени, ние всичките настояваме и знаем, че естественото място на страната е в ЕС. И между Гърция, България, Румъния, Австрия, Хърватска, Унгария не може да стои държава, която да не е член на ЕС. Така че ние всички предлагаме да поработим, за да може този процес да бъде ускорен, и аз мисля, че това ще работи за сигурността\", коментира Борисов. С Алексис (Б.Р.-Ципрас) сме приели българското председателство като общо, защото то е общо. Сърбия е изключително важна държава и в Дунавската стратегия. Така че не се учудвайте, че Вучич беше и в Бургас, когато бяхме с Орбан, и сега е тук. На Балканите трябва всички да сме равни и еднакво отговорни и да направим така Балканите да не са място за убийства, а да генерират мир, стабилност, просперитет. Като пазар не сме малки - БВП се вдига и на Гърция и Сърбия. Нашата позиция е, че ние искаме да не създаваме проблеми в нашия регион. Мисля, че от загубите през годините сме помъдрели всичките - да търсим развитие, а не спорове, коментира още Борисов. Изпращаме сигнали и към Брюксел, че в този регион има политици, които искат просперитет и се обединяват около градивните проекти, обобщи Борисов. \"За нас мирът и стабилността са най-важни. Ние работим по конкретни проекти. Разговаряхме по енергийната програма. За Сърбия е много важна вътрешната връзка с България.Знаете, че Сърбия се намира по пътя към Европа и бях благодарен и на България, и на Румъния, и на Гърция, които ни дават голяма подкрепа\", коментира президентът на Сърбия Александър Вучич. Смятам, че заедно можем да направим много за нашите граждани и техния стандарт. Благодарен съм на моите приятели, че днес ме изслушаха по един труден въпрос за гражданите на Сърбия, а това е референдумът в Каталуния и двойният стандарт на ЕС към Сърбия и Испания. Подкрепям Испания. Тя не призна независимостта на Косово, но е интересно, че ЕК реагира по друг начин и това беше насочено срещу моята държава. Косово получи независимост без да е изпълнила нищо, а Каталуния не може. Ние ще се борим за своята държава. Благодарен съм на Бойко, Алексис и Михай, че ме изслушаха. Ще работим така, че и съседите и онези, които не са ни преки съседи, да развиваме все по-добри отношения с тях. Надявам се да допринесем за добруването на нашите народи. Добре дошли сте всички вие в Белград и Сърбия\", заяви още Вучич. \"Балканите са много критичен за Европа район. Миналото е раждало много конфронтации и войни, но днес трябва да роди съвместна работа. Четирите страни можем да умножим силата, която всяка една от нас притежава в името на една обща цел\", коментира след срещата премиерът на Гърция Алексис Ципрас. В ЕС Сърбия е една държава, която заслужава да върви с бързи стъпки към нея. По време на българското председателство, ние обсъдихме то да бъде балканско председателство. Обсъдихме как да съживим в това време дневният ред от Солун, когато бе взето решение за разширяване на ЕС. Съживяването означава разговор по същество за бъдещето на Западните Балкани и включването им в ЕС. Ще поканим на тези срещи и други лидери на ЕС. И се надяваме да организираме една среща за Западните Балкани. За да може ЕС да изиграе ролята, която е призван да изиграе на международната арена, да укрепне международната му роля, трябва най-напред да реши собствените си проблеми във вътрешността си, допълни Ципрас. Пред ЕС стои предизвикателството за Кипър. Връзките с отделните държави, които са в предприсъединителен период, е друг въпрос, който ЕС трябва да реши. Ние решихме да имаме сътрудничество в енергийната сфера, управлението на кризи, транспорта и т.н. Разговаряхме за много крупни, мащабни, развойни проекти в нашия район, които, ако се случат, ще се промени целият ни хоризонт. Например жп връзките Солун-Русе, защо не и с Букурещ и други. Четиристранното ни сътрудничество има голямо бъдеще и съм убеден, че нашите страни трябва да си сътрудничат тясно, за да покажат силата и значението на това сътрудничество. Нашето общо бъдеще не би могло да бъде изградено върху национализма, но не може да бъде изградено и върху проектите на трети страни за нашия регион. Нашето бъдеще може да лежи между една обща европейска визия за нашия район и нашите възможности. Благодаря на Бойко Борисов за поканата и с нетърпение ще очаквам третата среща, която ще е в Белград, посочи Ципрас Премиерът на Румъния Михай Тудосе заяви, че се разширява сътрудничеството на България и Румъния с Гърция и Сърбия. Ние всички сме част от Западните Балкани, които могат да бъдат вход или изход от Европа. Имаме еднакви интереси и всички страни, които представляваме тук, трябва да имаме енергийна сигурност и независимост. Много е важна енергийната връзка между Сърбия и България, Сърбия и Румъния, и трябва да избегнем единствения доставчик. Нужно е да се координираме в инфраструктурните проекти, но има и национални такива, което е важно, да се развие една мрежа, която да позволява по-добър обмен. Убеден съм, че имаме едно много прагматично партньорство, посочи Тудосе. Вече имаме срокове, цели, проекти, които да следваме. Вярвам, както каза г-н Борисов, че всички ще разберат, че този екип не е срещу нещо или някого, а само ще подобрят шансовете, които имаме, допълни премиерът на Румъния. \"Нашата цел не е да се конфронтираме, а с мир и толерантност да се разбираме, да предложим варианти как и по-бързо да се постигне необходимият европейски мир между Белград и Прищина. разбира се, че такива срещи могат по теми да се разширяват и с Албания, Черна гора, така че, решихме следващата среща да е в Сърбия\", посочи Борисов. Нова варненска четворка се роди тук. Но, моля ви, да не пишете, че нова Вишеградска четворка се роди и в Брюксел да си помислят, че нова вълна срещу тях се задава. Ние искаме мир, стабилност и спокойствие на Европа и днес ние правим нещо добро за Европа, допълни Борисов.", "date": "2017.10.03", "title": "ИЗВЪНРЕДНО В ПИК TV! Борисов с важни новини след срещата с Ципрас, Вучич и Тудосе! Премиерът: Нова варненска четворка се роди тук, но не сме като Вишеградската, искаме само мир и просперитет в Европа (ОБНОВЕНА)"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%B4%D1%8A%D1%80%D0%B6%D0%B8-53-%D0%BC%D0%BB%D0%BD-%D0%B5%D0%B2%D1%80%D0%BE-%D0%B2-%D1%88%D0%BA%D0%B0%D1%84%D0%B0-%D1%81%D0%B8-%D0%B7%D0%B0-%D0%BE%D0%B1%D1%83%D0%B2%D0%BA%D0%B8-news694878.html", "text": "Звездата на \"Реал\" (Мадрид) Кристиано Роналдо има невероятна колекция от футболни бутонки. Нейната стойност е 5.4 млн. евро. По-голямата част от спортните обувки са проектирани специално за португалеца от \"Найк\". Кристиано е рекламно лице на спортния концерн от дълги години. Кристиано показа колекцията си за първи път. Това стана по време на интервюто, което даде на бившия си съотборник Рио Фърдинанд. Роналдо го прие в дума си. Пред защитника, с който играха заедно той даде едно от най-откровените си интервюта. То ще бъде излъчено в близките дни, пише ежедневник. Кристиано показа колекцията си за първи път. Това стана по време на интервюто, което даде на бившия си съотборник Рио Фърдинанд. Роналдо го прие в дума си. Пред защитника, с който играха заедно той даде едно от най-откровените си интервюта. То ще бъде излъчено в близките дни, пише ежедневник.", "date": "2017.10.03", "title": "ПОТРЕС! Кристиано Роналдо държи 5.3 млн. евро в шкафа си за обувки"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%B7%D0%B0%D1%80%D0%B0%D0%B4%D0%B2%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B2%D1%83%D1%87%D0%B8%D1%87-%D0%B2-%D0%B5%D0%B2%D0%BA%D1%81%D0%B8%D0%BD%D0%BE%D0%B3%D1%80%D0%B0%D0%B4-%D0%B5%D1%82%D0%BE-%D0%B3%D0%BE-%D1%81%D0%B0%D1%88%D0%BE-%D1%82%D1%83%D0%BA%D0%B0-%D1%89%D0%B5--news694895.html", "text": "Премиерите на България, Румъния и Гърция, както и президентът на Сърбия се събират на първата четиристранна среща на върха, на която се очаква да бъдат обсъдени европейската перспектива на западните Балкани, развитието на общи инфраструктурни проекти, предстоящото българско председателство на Съвета на ЕС, както и актуални въпроси, свързани със сигурността и стабилността на Европа. По-рано днес бяха подписани пет важни спогодби по време на четвъртото междуправителствено заседание между България и Румъния. С румънския ми колега Михай Тудосе обсъдихме и други идеи за сътрудничество между двете държави. Регионът има редкия шанс след България председателството на Съвета на ЕС да се поема от Австрия и Румъния и темите за Дунавската и Черноморската стратегия може да придобият много реални измерения. Това, което България и Румъния правят и искат да направят, не е срещу трети страни, а в полза на всички, каза Борисов. Премиерът Бойко Борисов посрещна министър-председателя на Гърция Алексис Ципрас в резиденция Евксиноград преди минути. На терасата на резиденцията той му разказа за пристанищата на морето. Премиерът Борисов посрещна и президента на Сърбия Александър Вучич, който се зададе неочаквано откъм градината с думите: \"А, ето го Сашо, тука ще ни изненада\".", "date": "2017.10.03", "title": "ИЗВЪНРЕДНО В ПИК! Борисов се зарадва на президента Вучич в \"Евксиноград\": \"Ето го Сашо, тука ще ни изненада!\" (СНИМКИ/ВИДЕО)"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%86%D0%B8%D1%8F-%D0%BD%D0%B5-%D1%83%D1%81%D0%BF%D1%8F%D0%B2%D0%B0-%D0%B4%D0%B0-%D0%BD%D0%B0%D0%BC%D0%B0%D0%BB%D0%B8-%D0%B8%D0%BD%D1%84%D0%BB%D0%B0%D1%86%D0%B8%D1%8F%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D0%BB%D0%B8%D1%85%D0%B2%D0%B5%D0%BD%D0%B8-%D0%BF%D1%80%D0%BE%D1%86%D0%B5%D0%BD%D1%82%D0%B8-news694831.html", "text": "Турция не успява да намали инфлацията заради високите лихвени проценти, които са на нива, обезсърчаващи инвестициите, заяви президентът Реджеп Тайип Ердоган, цитиран от Ройтерс и БНТ. \"Все още не успяваме да понижим инфлацията и това е заради лихвените проценти\", каза Ердоган в реч пред депутатите от своята Партия на справедливостта и развитието (ПСР). Изявлението бе направено, след като огласени днес данни показаха, че инфлацията се е запазила в двуцифрени стойности през септември. \"Спадът на лихвените проценти, за съжаление, не е на нивото, което бихме желали. Ако не можем да постигнем това, ни чакат много проблеми. Трябва да разрешим този въпрос\", каза Ердоган.", "date": "2017.10.03", "title": "Ердоган: Турция не успява да намали инфлацията заради високите лихвени проценти"}
{"url": "http://pik.bg/%D0%B7%D0%B0%D0%B9%D1%87%D0%B5%D1%82%D0%B0-%D0%BD%D0%B0-%D0%BF%D0%BB%D0%B5%D0%B9%D0%B1%D0%BE%D0%B9-%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D0%BC%D1%80%D1%8A%D1%81%D0%BD%D0%B8%D1%82%D0%B5-%D1%82%D0%B0%D0%B9%D0%BD%D0%B8-%D0%BD%D0%B0-%D1%85%D1%8E-%D1%85%D0%B5%D1%84%D0%BD%D1%8A%D1%80-news694852.html", "text": "Певицата и фотомодел Кейти Прайс довери, че неведнъж е била свидетелка на креватните сцени с участието на починалия на 27 септември основател на \"Плейбой\" Хю Хефнър, пише в. \"Дейли мирър\". Той използвал с любовниците си странни секс играчки, напомнящи по форма на футуристичните прахосмукачки от фирмата \"Дайсън\". Кейти Прайс неведнъж е ставала свидетелка на подобни изпълнения, въпреки че по нейните думи никога не е взимала пряко участие в тях. \"Хю ми предлагаше да стана негово момиче, но аз отказах!\", призна фотомоделът. Кейти Прайс започва кариерата си като топлес модел от култовата трета страница на таблоида \"Сън\". След това тя взе псевдонима Джордан и увеличи обема на гърдите си. По-късно тя започна да се снима за мъжки списания и дори попадна на корицата на няколко броя на списание \"Плейбой\". Заедно с няколко други модела тя живя известно време в имението на Хефнър в Лос Анджелис. Кейти Прайс не е първото момиче от страниците на мъжкото списание, което говори за Хю Хефнър. Миналата седмица моделът Холи Мадисън разкри колко неприятен е бил животът ѝ в имението на издателя. По-късно тя започна да се снима за мъжки списания и дори попадна на корицата на няколко броя на списание \"Плейбой\". Заедно с няколко други модела тя живя известно време в имението на Хефнър в Лос Анджелис.", "date": "2017.10.03", "title": "Зайчета на \"Плейбой\" разкриват мръсните тайни на Хю Хефнър"}
{"url": "http://pik.bg/%D0%BA%D1%80%D1%83%D1%82%D0%B8-%D0%BC%D0%B5%D1%80%D0%BA%D0%B8-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BE%D1%82%D1%80%D0%B0%D0%B7%D1%8F-%D0%B4%D0%B2%D0%B5-%D1%84%D0%B8%D1%80%D0%BC%D0%B8-%D0%B7%D0%B0-%D0%B0%D1%81%D1%84%D0%B0%D0%BB%D1%82%D0%B0-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news694832.html", "text": "Тя заяви, че договорите на фирма \"Пътища и съоръжения\" за \"Прекратявам договорите на две от фирмите, които поддържат уличната мрежа – „Пътища и съоръжения“ и „ПСТ Груп“. И при двете сме констатирали неизпълнение на повече от 25% от работата по договор\". Това обяви кметът на София Йорданка Фандъкова във Фейсбук. рехабилитация на бул. „Шипченски проход“, като до тези крути мерки се е стигнало до некачествено изпълнение на първия етап, който се изпълнява тази година. Фандъкова заяви, че до провеждането на процедура за избор на нов изпълнител за текущия ремонт работата ще се изпълнява от общинското дружество „Софинвест“.", "date": "2017.10.03", "title": "Крути мерки! Фандъкова отразя две фирми за асфалта в столицата "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%86%D0%B5%D0%BB%D0%B8%D1%8F%D1%82-%D0%B5%D0%BA%D0%B8%D0%BF-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BF%D0%BE%D0%B4%D0%B0%D0%B2%D0%B0-%D0%BE%D1%81%D1%82%D0%B0%D0%B2%D0%BA%D0%B0-news694837.html", "text": "Всички лекари и целият медицински персонал на врачанската болница ще подаде колективна оставка. Такова решение е било взето преди минути на заседание на Медицинския съвет на лечебното заведение. Причината е тежкото финансово състояние на болницата във Враца и невъзможността от страна на персонала да изпълнява основните си задължения, отговарящи на правилата на добрата медицинска практика. \"Връчването на предизвестията ще бъде извършено на 6 октомври\", се казва в отворено писмо, изпратено до министерството на здравеопазването, парламентарната комисия по здравеопазване в Народното събрание, РЗИ - Враца и РК на БЛС.", "date": "2017.10.03", "title": "СКАНДАЛ! Целият екип на болницата във Враца подава оставка"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B5-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%B7%D0%B0%D1%81%D0%BF%D0%B0%D0%BB-%D0%B2-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news694822.html", "text": "Задържан е пиян шофьор, който заспал в автомобила си в средата на пътното платно на бул. “Христо Ботев”. Това съобщиха от ОДМВР - Пловдив. Около 3.20 часа вчера във Второ РУ постъпила информация за лек автомобил “БМВ”, който се намирал по средата на платното за движение на на бул. “Христо Ботев” в Пловдив. Пристигналите на място служители на реда установили, че зад волана на колата е заспал 36-годишен шофьор от града. Мъжът бил тестван с дрегер за алкохол и пробата показала 1.67 промила в издишания от него въздух. По случая е започнато бързо производство.", "date": "2017.10.03", "title": "Задържан е пиян шофьор, заспал в колата си в Пловдив"}
{"url": "http://pik.bg/%D0%B0%D0%BB%D1%84%D1%80%D0%B5%D0%B4%D0%BE-%D1%82%D0%BE%D1%80%D0%B5%D1%81-%D0%B1%D0%BE%D1%80%D0%B8-%D0%BC%D0%B0%D1%85%D0%BC%D1%83%D1%80%D0%BB%D1%83%D0%BA%D0%B0-%D1%81-%D0%BA%D1%80%D0%B0%D0%B2%D0%B5%D1%88%D0%BA%D0%B8-%D0%BA%D1%80%D0%B0%D0%BA%D0%B0-news694820.html", "text": "Интересен метод за борба с махмурлука разкри Алфредо Торес пред своите съквартиранти шеф Петров, Дани Милев и Цуни. Когато прекали с алкохола, кубинският хореограф изтрезнява с фреш от портокал. \"И след 15 минути си свеж\", сподели Торес. Цуни го репликира, че тази рецепта при него не върши работа, след което Алфредо извади и друго, според нещо, мощно средство след препиване. \"Как се казва, от крака на крава се прави, треперливо, с желе, ох, как се казва... Пача, пача! Една супа от пача, после сок от портокал и си готов\", посъветва мъжете в Къщата Алфредо.", "date": "2017.10.03", "title": "Алфредо Торес бори махмурлука с... кравешки крака"}
{"url": "http://pik.bg/%D0%BC%D0%B0%D1%80%D0%B8%D0%B5%D0%BB%D0%B0-%D0%BD%D0%BE%D1%80%D0%B4%D0%B5%D0%BB-%D1%83%D0%BB%D0%B8%D1%87%D0%B8-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D0%B2-%D0%BB%D1%8A%D0%B6%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%B1%D0%B0%D0%BD%D0%BA%D0%B8-%D0%BF%D0%BE%D0%B3%D0%BD%D0%B0%D1%85%D0%B0-%D0%B3%D0%BE%D1%82%D0%B2%D0%B0%D1%87%D0%B0-news694844.html", "text": "Мариела Нордел, една от участничките в шоуто \"Мастър шеф\", разбива на пух и прах трудовата биография на шеф Петров от \"ВИП Брадър\". Според самия него, той е работил в ресторант \"Кастийо де Хавиер\" в Таррагона. \"Оказа се, че споменатият ресторант в Испания е на няколко минути път от къщата на бившия ми съпруг, разговарях със шефа на заведението. Той ме увери, че откакто съществува от 1989 г., той е единствен главен готвач там. Спомни си за Боби Петров. \"Пред мен не смееше да преде. Занимаваше се с местата и отговаряше да чисти и да приготвя рибите\", спомня си Хавиер Рикари. \"През 2007 г. Петров се връща безславно в България и се опитва безуспешно да завърти няколко ресторанта, Незнайно защо 2 от 3-те заведения, в които работи, се водят на други хора и близки до жена му. През 2014 г. тя и 4-ма съдружници учредяват фирмата \"Сикрет спот\", която се развихря по-късно като заведението на шеф Петров на Свети Влас. Очевидно богатите собственици на яхти не оценили гениалността на шефчето и защо след година имуществото на фирмата е запорирано, по искане на една от банките. Година след това, същото се случва и с друга фирма на шефа с развинтена фантазия. \"Шеф Петров\" ООД в София същия попада под запрещение, поради банков иск. Тази година Петров създава нова фирма, която де факто е зад прословутия му ресторант. Засега без запор от банка, но нека бъдем оптимисти – фирмата е едва на няколко месеца\", пише Нордел, цитирана от седмичник.", "date": "2017.10.03", "title": "Мариела Нордел уличи шеф Петров в лъжа! Няколко банки погнаха готвача"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D0%B8-%D1%86%D0%B5%D0%BB%D1%83%D0%B2%D0%BA%D0%B8%D1%82%D0%B5-%D0%BD%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8-%D0%BC%D0%B5%D1%81%D1%82%D0%B0-news694812.html", "text": "„Джумхуриет”, цитирани от \"Фокус\". В Турция вече започнаха да налагат парични глоби на влюбени младежи, които се целуват по улиците, предаде електронното издание на вестник Конкретният случай е от вчера на един от крайбрежните булеварди на Истанбул. Там на влюбена двойка е издадена квитанция за глоба в размер на 109 турски лири (около 50 лева), заради това, че те „обезпокояват околната среда\". „Бях глобен със 109 турски лири заради това, че се целувам на улицата. Официално няма глоба за целувки. Имало обаче за т. нар. „обезпокояване, притесняване и причиняване на неудобство на околната среда\". Било по член 37. … Сега аз как ще оспорвам наложената ми глоба?”, жалва се в социалните медии потребител с никнейм Али Неш, прилага и копие от квитанцията за глоба, посочва още изданието.", "date": "2017.10.03", "title": "Турция забрани целувките на обществени места"}
{"url": "http://pik.bg/%D1%81%D1%82%D0%BE%D0%B8%D1%87%D0%BA%D0%BE%D0%B2-%D1%81-%D0%B3%D0%BD%D0%B5%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%B2%D0%B8%D0%B4%D0%B5%D0%BE-news694841.html", "text": "Футболната ни легенда Христо Стоичков остро разкритикува действията на полицията при провеждането на референдума за независимост на Каталуния, при който пострадаха повече от 460 души. От трибуната на своето предаване в мексиканската телевизия Унивижън Камата призова за оставката на вицепремиера Сорая Саенс де Сантамария. Освен това той сложи лента с цветовете на каталунското знаме и разказа как е развял флага на областта на митичния „Уембли“ през 1992 г. „Хората от Каталуня отидоха да гласуват. Без значение дали референдумът ще бъде легитимен, или не, те имаха право да гласуват. Няма извинение това, че беше заповядано да бъдат бити хората, мъже, жени, деца, баби. Европейската общност трябва да действа с твърда ръка на това, което се случи“, заяви бившият футболист. „Дядото на вицепремиера Сорая Саенс де Сантамария е бил франкист, баща й е бил франкист, тя също е франкистка. Децата й са франкисти. Тази заповядва това, което всички трябва да правим в Испания. Моля Ви, подайте си оставката. Нямате право да заповядвате хората да бъдат бити. В какъв свят живеем в Испания? Това е голям срам“, коментира Стоичков.", "date": "2017.10.03", "title": "Стоичков с гневен коментар за Каталуния! Иска оставката на вицепремиера на Испания (ВИДЕО)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B0%D1%82%D0%B0%D0%BA%D1%83%D0%B2%D0%B0%D1%82-%D0%BD%D0%B8-15-%D0%B2%D0%B8%D0%B4%D0%B0-%D0%B2%D0%B8%D1%80%D1%83%D1%81%D0%B8-%D0%BF%D1%80%D0%B5%D0%B7-%D0%BE%D0%BA%D1%82%D0%BE%D0%BC%D0%B2%D1%80%D0%B8-%D0%B8-%D0%BD%D0%BE%D0%B5%D0%BC%D0%B2%D1%80%D0%B8-news694746.html", "text": "През октомври и ноември е моментът за ваксини. Имунитетът трае година и половина като са необходими 21 дни да започне действието на защитата. Това заяви в пред БНТ проф.Тодор Кантарджиев, директор на националния център по заразни и паразитни болести. Имената на ваксиналните щампове тази година, които са предложени, са \"Хонконг\" и \"Мичиган\". Има 15 вида вируси, които циркулират. \"В последните шест години грипът обикновено започва през ноември. Националният център следи цялата страна. Първите случаи са грип В, след това се появява грип А, който обикновено доминира\", заяви проф. Кантарджиев. Професорът обясни, че е добре хората над 60 години да обсъдят със своите лекари дали да се ваксинират като това трябва да се направи октомври или ноември. За да си защитен, трябва да са минали 21 дни, за да се изработи имунитет. Грипната ваксина е от тези, които намаляват риска да заболееш, но не много, каза още специалистът. \"Медицинско е доказано,че, когато се разболееш и си ваксиниран, изкарваш грипа без усложнения. Няма как да направиш пневмония и да се засегнат вътрешните органи на хората\", уточни той. А при усложнения хората трябва да търсят медицинска помощ и постъпване в болница.", "date": "2017.10.03", "title": "ВНИМАВАЙТЕ! Атакуват ни 15 вида вируси през октомври и ноември"}
{"url": "http://pik.bg/%D0%B2%D1%80%D1%8A%D0%B7%D0%BA%D0%B0%D1%80%D0%BA%D0%B0-%D0%BC%D0%B0%D1%80%D0%B8%D1%8F-%D0%B8%D0%B3%D0%BD%D0%B0%D1%82%D0%BE%D0%B2%D0%B0-%D1%81%D0%B5-%D0%BD%D0%B0%D0%BC%D1%8A%D1%80%D0%B4%D0%B0-%D0%B2-%D0%BA%D1%80%D0%B5%D0%B2%D0%B0%D1%82%D0%B0-%D0%BD%D0%B0-%D0%B1%D1%80%D0%B0%D0%B4-%D0%BF%D0%B8%D1%82-news694774.html", "text": "Мария Игнатова е спала в леглото на секс-символа Брад Пит. Това удоволствие ѝ е подарък от колежката ѝ Алекс Раева. Певицата наела стая в един от най-хубавите хотели в холандската столица Амстердам - \"Пулицър\", в който снимат филма \"Бандата на Оушън 2\", пише седмичник. Камериерките ѝ издали, че именно в тази стая е спал бившият мъж на Анджелина Джоли, а кадри от там могат да се видят във филма. Мария Игнатова е в страната на лалетата с цяла компания близки приятели. Алекс Раева ѝ е подарила шумно парти в един от най-популярните клубове.", "date": "2017.10.03", "title": "ВРЪЗКАРКА! Мария Игнатова се намърда в кревата на Брад Пит"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%BB%D0%B0%D0%B2%D1%87%D0%B5%D0%B2-%D0%B8-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D0%BE%D0%B1%D1%8F%D0%B2%D1%8F%D0%B2%D0%B0%D1%82-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B0%D0%B2%D0%BD%D0%B8%D1%8F-%D0%BA%D0%BE%D0%BD%D1%81%D1%83%D0%BB%D1%82%D0%B0%D1%82%D0%B8%D0%B2%D0%B5%D0%BD-%D1%81%D1%8A%D0%B2%D0%B5-news694725.html", "text": "Председателят на Народното събрание Димитър Главчев и бившия служебен премиер и експредседател на парламента проф. Огнян Герджиков обявяват създаването на Това ще бъде консултативен орган, който ще дава своите препоръки за законопроектите. Становищата, които ще се търсят от съвета.\" Това заяви на брифинг председателят на Народното събрание. \"Не можех да не пирема това предложение, тъй като смятам, че един такъв орган може да бъде полезен. Аз самия знам от личен опит, че той е изключително полезен. По незнайни за мен причини тази практика беше изоставена. По времето на Мишо Миков имаше идея да се състави, аз и тогава приех, когато ми предложиха. Радвам се, че председателят Димитър Главчев ме покани\", заяви от своя страна проф. Герджиков. Той заяви, че голяма част от съвета са изтъкнати юристи, преподаватели и действащи адвокати. За зам.-председател на съвета е поканен г-н Мръчков. Относно оставката на Делян Добрев, председателят заяви, че до момента няма подадена такава. На въпрос дали президентът Румен Радев превишава правата си, проф. Герджиков заяви, че това е нормално и не бива темата да се преекспонира. Главчев пък допълни, че институциите трябва да се уважават и да действат съвместно. Все пак председателят на Народното събрание заяви, че не приема подобен тон към народни представители. Главчев заяви, че вече има актове, които чакат да бъдат прегледани, но се обърна най-вече към председателите на водещи комисии да предложат законопроектите, които биха искали да бъдат разгледани. Относно заплащането, шефът на парламента заяви, че това ще се случва единствено след възложена и свършена работа.", "date": "2017.10.03", "title": "ИЗВЪНРЕДНО В ПИК TV! Главчев и Герджиков обявяват създаването на правния консултативен съвет към парламента (ОБНОВЕНА)"}
{"url": "http://pik.bg/%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82-%D0%B7%D0%B0-%D0%B1%D0%BB%D1%83%D0%B4%D1%81%D1%82%D0%B2%D0%BE-%D1%88%D0%BA%D0%BE%D0%BB%D1%81%D0%BA%D0%B8-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BC%D1%8A%D0%BB%D1%87%D0%B8-%D0%B2-%D1%81%D1%8A%D0%B4%D0%B0-%D0%BD%D0%B5-%D1%81%D0%BC%D1%8F%D1%82%D0%B0%D0%BC-%D0%B4%D0%B0-%D0%BF%D1%80%D0%B0%D0%B2%D1%8F-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D1%8F-news694849.html", "text": "Обвиненият в блудство директор на ОУ „Христо Ботев“ в Ново Паничарево - Христо Радев, влезе необичайно мълчалив в съда. „Не смятам да правя извяления“, каза единствено той, влизайки в съдебната зала в Бургас, където отново днес ще бъде гледана мярката му за неотклонение, предаде Бургасинфо. Припомняме, че Районна прокуратура –Бургас внесе в съда протест срещу определената мярка за неотклонение „домашен арест“ спрямо директора. Той е обвинен за това, че на 25.09.2017 г. в сградатата на училището извършил действия с цел да възбуди и удовлетвори полово желание без съвкупление, по отношение на непълнолетно момиче, чрез използване на положение на зависимост като директор на горепосоченото училище, в което пострадалата е ученичка – престъпление по чл.150, ал.1 от НК. Според наблюдаващия прокурор най-адекватната мярка за неотклонение спрямо обвиняемия е „задържане под стража“. По време на предходното заседание Христо Радев заяви пред журналисти, че счита за вендета от страна на 3 ромски фамилии обвинението в блудство, което отправи към него ученичката Радостина.", "date": "2017.10.03", "title": "Обвиненият за блудство школски директор мълчи в съда: Не смятам да правя изявления"}
{"url": "http://pik.bg/%D0%B4%D0%B2%D0%B5-%D0%B7%D0%B2%D0%B5%D0%B7%D0%B4%D0%BD%D0%B8-%D0%B1%D0%B5%D0%B1%D0%B5%D1%82%D0%B0-%D1%81%D1%82%D0%B0%D0%B2%D0%B0%D1%82-%D0%BD%D0%B0-%D0%B3%D0%BE%D0%B4%D0%B8%D0%BD%D0%BA%D0%B0-%D0%B4%D0%BD%D0%B5%D1%81-%D1%81%D0%BD%D0%B8%D0%BC%D0%BA%D0%B8-news694859.html", "text": "Две звездни бебета празнуват днес първите си рождени дни - малката госпожица Мира на Емилия и Коко Динев и господин Ян на Петко и Яна Димитрови. Мира и Ян са астрални близнаци. На 3 октомври миналата година в болница първи проплака третият син на мениджъра на \"Клуб 33\". А щерката на Емилия реши да се появи на този свят малко преди 17 ч. \"Днес, преди една година, Господ ни подари още един от миговете ,наречени щастие! Нашето малко момиченце Мира става на една годинка! Моля се само да бъде здрава, другото ние - цялото й семейство, ще се борим със зъби и нокти, за да й го осигурим. Честит първи рожден ден, страшно много те обичаме, слънчице!!!\", поздрави малката рожденичка Емилия. Мира е второто й дете от Коко Динев, баткото Иван е на 9. Астралният й близнак Ян пък е трети син за Петко Димитров и втори за хореографката и шампионка по латино танци Яна. Първият им наследник носи името Доменик, а най-големият, чиято майка е Мария Игнатова, е Виктор. \"Света София\"", "date": "2017.10.03", "title": "Две звездни бебета стават на годинка днес (СНИМКИ)"}
{"url": "http://pik.bg/%D1%82%D0%B5%D0%B4%D0%B8-%D0%B4%D0%B6%D0%BE%D1%80%D0%B4%D0%B6%D0%BE-%D0%B8%D0%B7%D0%B1%D1%83%D1%85%D0%BD%D0%B0-%D1%81-%D1%8F%D0%BA%D0%BE-%D1%80%D0%B5%D1%82%D1%80%D0%BE-%D0%B2-33-%D1%82%D0%B5%D0%B6%D0%BA%D0%B0%D1%82%D0%B0-%D0%B0%D1%80%D1%82%D0%B8%D0%BB%D0%B5%D1%80%D0%B8%D1%8F-%D0%BD%D0%B0-%D0%BF%D0%B0%D0%B9%D0%BD%D0%B5%D1%80-%D1%89%D1%83%D1%80%D0%BC%D1%83%D0%B2%D0%B0-%D0%BA%D0%BB%D1%83%D0%B1%D0%B0-news694854.html", "text": "от красиви девойки и палави джентълмени. Настроението беше на макс, понеже човекът зад пулта знае как да се забавлява и да прави шоу. Стотици младежи избраха да палуват с Теди Джорджо миналата нощ. До сутринта валяха специални поздрави за специални гости - избрали да празнуват рождените си дни в най-хитовото заведение. Иначе тежката артилерия на фолка ще акостира до края на седмицата в Сърцето на Студентски град. На 4 октомври сцената ще превземе запътилият се към олтара Фики Стораро. Ден по-късно в \"33\" ще избухне и бъдещата му кума - Галена. А в неделя, 8 октомври, Емануела ще разпръска сексапил в комплекса. Законът, че в понеделник вечер \"Клуб 33\" е най-горещото място за нощен живот, бе затвърден и снощи. Царят на ретро партитата Теди Джордо зареди култови чалга парчета от зората на жанра до наши дни, а заведението се пръскаше по шевовете", "date": "2017.10.03", "title": "Теди Джорджо избухна с яко ретро в \"33\"! Тежката артилерия на \"Пайнер\" щурмува клуба"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0%D0%B9-%D0%BC%D0%B8%D1%82%D0%BE%D0%B2-%D1%81%D0%BF%D0%B0%D1%81%D1%8F%D0%B2%D0%B0-%D0%BB%D0%B5%D0%B2%D1%81%D0%BA%D0%B8-%D0%BE%D1%82-%D1%80%D0%B5%D0%B7%D0%B5%D1%80%D0%B2%D0%B0-news694875.html", "text": "Септември може да привлече Георги Ангелов по време на зимната пауза. Халфът дойде на \"Герена\" през лятото с идеята да бъде основна фигура в състава на Николай Митов, но след смяната с Делио Роси юношата на сините е твърда резерва. Често дори се случва Ангелов да остане извън групата, а като изключим целия мач срещу Дунав в дебюта на италианския треньор, футболистът не помирисва терен. Желанието на Ангелов е да играе редовно, както беше във Верея, но на този етап и при Делио Роси това няма как да стане. Николай Митов е готов да го вземе в Септември, въпросът е дали под наем или за постоянно. Така или иначе, окончателната съдба на футболиста ще стане ясна по време на зимната пауза, пише \"Топспорт\".", "date": "2017.10.03", "title": "Николай Митов спасява Левски от резерва"}
{"url": "http://pik.bg/%D0%B4%D0%BE%D0%BC%D0%B0%D1%88%D0%B5%D0%BD-%D0%B0%D1%80%D0%B5%D1%81%D1%82-%D0%B7%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D0%B1%D0%BB%D1%83%D0%B4%D1%81%D1%82%D0%B2%D0%BE-%D0%B8-%D1%83%D1%87%D0%B8%D1%82%D0%B5%D0%BB%D0%BA%D0%B8-%D1%81%D0%B2%D0%B8%D0%B4%D0%B5%D1%82%D0%B5%D0%BB%D1%81%D1%82%D0%B2%D0%B0%D1%85%D0%B0-%D1%81%D1%80%D0%B5%D1%89%D1%83-%D0%BD%D0%B5%D0%B3%D0%BE-news694874.html", "text": "Колежки на обвинения в блудство директор на ОУ \"Христо Ботев\" в Ново Паничарево Христо Радев са дали показания срещу него. Това обяви говорителят на Районна прокуратура Бургас Христо Колев. Той разкри още, че и други бивши ученички са обвинили директора си в блудствени действия. Прокурор Колев обаче тактично отказа да отговори на въпроса дали всички момичета са от ромски произход. Самият Христо Радев пък заяви, че според показанията на неговите колежки, те свидетелствали единствено, че момичетата им споделили, че ги е опипвал. \"Поддържам тезата, че това са лъжи. Те могат да говорят всичко пред колежките, но това не значи, че е вярно\", каза директорът на школото в Ново Паничарево. Бургаският окръжен съд потвърди решението на предходната инстанция и остави Радев под \"домашен арест\". Според мотивите на магистратите обвиненията към директора се базирали само на предположения.", "date": "2017.10.03", "title": "Домашен арест за директора, обвинен в блудство! И учителки свидетелстваха срещу него "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%B2%D1%80%D1%8A%D1%89%D0%B0-%D0%BD%D0%B0-%D1%83%D0%B4%D0%B0%D1%80%D0%B0-%D0%BD%D0%B0-%D1%80%D0%B0%D0%B4%D0%B5%D0%B2-%D0%B8-%D0%B1%D1%81%D0%BF-news694876.html", "text": "В ранните часове на утрешния ден премиерът Бойко Борисов ще отговори на нападките на президента Румен Радев, който обяви война на ГЕРБ във вчерашното си изявление, научи ексклузивно ПИК в Евксиноград, където премиерът е на четиристранна среща с лидерите на Сърбия, Гърция и Румъния, организирана от него по повод предстоящото европредседателство на България (ВИЖТЕ В ОЩЕ ПО ТЕМАТА). Министър-председателят е подготил и отговор на битката на социалистите с хасковскиия депутат от ГЕРБ Делян Добрев и разкритията им около т.н. \"Кумгейт\", които продължиха и през днешния ден на редовния брифинг на БСП. Премиерът ще даде изявлението си в резиденцията в \"Евксииноград\" преди началото на изнесеното заседание на Министерския съвет, което ще се проведе утре след днешната двустранна среща на Борисов с румънския му колега и четиристранната му среща с гръцкия премиер Ципрас и сръбски президент Вучич. Дотогава министрите отказват официални изявления по темата за нападките на Радев и предпочитат да отклоняват журналистическите въпроси.", "date": "2017.10.03", "title": "ИЗВЪНРЕДНО В ПИК! Борисов отвръща на удара на Радев и БСП "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D0%B3%D0%B5%D1%80%D0%B1-%D0%BC%D0%B8%D0%BD%D0%B0-%D0%B2-%D0%BD%D0%B0%D1%81%D1%82%D1%8A%D0%BF%D0%B0%D1%82%D0%B5%D0%BB%D0%BD%D0%B0-%D0%BF%D0%BE%D0%B7%D0%B8%D1%86%D0%B8%D1%8F---%D0%BF%D0%B8%D1%82%D0%B0%D1%82-%D0%BA%D0%BE%D1%80%D0%BD%D0%B5%D0%BB-news694870.html", "text": "Извънреден брифинг дават в парламента от партия ГЕРБ. Депутатите ще обявят дали оставката на Делян Добрев ще бъде приета от тях и съответно гласувана от партията. Самият депутат дойде днес в Народното събрание и вероятно вече е депозирал оставката си, както бе обявено и от ГЕРБ още вчера. Депутатите от партията на Бойко Борисов обаче нямат нагласата да я гласуват и изразяват желание колегата им да остане в парламента. \"Редно е да зададем няколко въпроса на г-жа Корнелия Нинова, която е стожерът на битката между президента Румен Радев и партия ГЕРБ. Къде работи съпруга на г-жа Корнелия Нинова. Вярно ли е, че работи в \"Лукойл\"? На каква позиция и на каква заплата? В конфликт на интереси ли е г-жа Нинова, след като гласува в парламента закони за горива и и акцизи\", попита Цвета Караянчева. \"Темата за моето семейство не е от днес или от вчера. Много време и на мен самия ми отне да се докажа сред колегите и обществото и да изляза от тази орбита на подценяване, че родителите ми заемат някакви позиция в институциите. Гордея се с моите родители. Гордея се с това, което моята съпруга е направила\", коментира от своя страна Александър Ненков. \"Това ли е въпросната война, за която говори г-н Радев. Това ли е тяхното разбиране - за лично атакуване, когато колегите нямат аргументи. Не искам да слизам на тяхното ниво\", каза още народният представител. \"Ако това е войната, аз съм първата жертва. Успяха да ме окепазят. Преди половин час си подадох молбата за напускане на Народното събрание. Благодаря на всички. Тази подкрепа, която видях през последните дни, е оценка за моята работа. Приканвам Елена Йончева през следващите 24 часа да извади имена, фирми, икономически групировки и да докаже кой какви пари е взимал, или да ми се извини. Нейните нападки минаха всякаква морална граница. Това не означава, че няма да я съдя\", коментира от своя страна Делян Добрев. \"В моята история имаше добре скалъпени малки истини, които да изглеждат пред зрителите по един ужасен начин. Тази тяхна атака нищо чудно да цели да се прикрият други неща, които се случват в държавата в момента. Например новите обвинения, които бяха повдигнати срещу Румен Овчаров и то за Бобов дол, на чиято комисия аз бях председател. Всички знаят какви са зависимостите между Румен Овчаров и Корнелия Нинова. Някои колеги казват, че Румен Овчаров е гърбът на Корнелия Нинов\". каза още Добрев.", "date": "2017.10.03", "title": "ПЪРВО В ПИК TV: Делян Добрев подаде оставка! ГЕРБ мина в настъпателна позиция - питат Корнелия Нинова къде работи мъжът й и колко заплата взима (ОБНОВЕНА)"}
{"url": "http://pik.bg/%D0%BB%D1%8E%D1%81%D0%B8-%D0%B4%D1%8F%D0%BA%D0%BE%D0%B2%D1%81%D0%BA%D0%B0-%D1%81%D1%8A%D0%B1%D0%BB%D0%B5%D1%87%D0%B5%D0%BD%D0%B0-%D0%B4%D0%B8%D0%B1%D0%B8%D0%B4%D1%8E%D1%81-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-news694823.html", "text": "Люси Дяковска била принудена да се съблече чисто гола на софийското летище, след като се възмутила от отношението към две двойки швейцарски пенсионери. Единият човек бил с часовник за диабет, имал документ, че не трябва да го сваля. Служителите го насилили, a едната жена му говорила на български: \"Бе свали го, бе!\". Люси се намесила и попитала служителката дали не говори английски, понеже хората не я разбират. Тогава Люси го отнесла: \"Бе, ти тук на важна ли се правиш?! Казах й: \"Госпожо, говорете ми на вие, не се познаваме!\". \"Бе, аз ще си говоря както си искам, бе, ти искаш ли да не излетиш сега, бе\". Казвам: \"Искам да видя как ще се случи това!\", споделя Люси. Тогава служителката я принудила да тръгне с нея, ядосана, че й казват как да си върши работата. Накрала певицата да свали и бельото си, за да я унижи. \"Видя, че няма какво да направи, когато от другата страна има опонент, който не й позволява да го унижи. Беше ми много смешно. Но ме тревожи това , че елементарни хора налагат елементарни отношения\", гневи се Дяковска.", "date": "2017.10.03", "title": "Люси Дяковска съблечена дибидюс на летището заради швейцарски пенсионери"}
{"url": "http://pik.bg/%D0%B2%D0%BB%D0%B0%D0%BA-%D0%BF%D0%BE%D0%BC%D0%B5%D1%82%D0%B5-%D0%BA%D0%BE%D0%BB%D0%B0-%D0%BD%D0%B0-%D0%B6%D0%BF-%D0%BF%D1%80%D0%B5%D0%BB%D0%B5%D0%B7-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%B0-%D0%B4%D0%B2%D0%B0%D0%BC%D0%B0-%D0%BC%D1%8A%D0%B6%D0%B5-news694879.html", "text": "Двама мъже пострадаха при инцидент между влак и лек автомобил. Произшествието е станало на жп прелез на пътя с. Раданово в посока с. Полски Сеновец, Велико Търново. По първоначална информация бърз влак, движещ се по направление София - Русе, е блъснал пресичаща жп прелеза кола . Във возилото са пътували водачът и пътник. Двамата пострадали са откарани в болницата във Велико Търново и са контактни, съобщи говорителят на МВР-Велико Търново Мариана Христова.", "date": "2017.10.03", "title": "Влак помете кола на жп прелез, пострадали са двама мъже"}
{"url": "http://pik.bg/%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B3%D0%BB%D0%B0%D0%B2%D0%BD%D0%B8%D1%8F-%D0%B2%D1%85%D0%BE%D0%B4-%D0%BD%D0%B0-%D0%BD%D0%B4%D0%BA-news694758.html", "text": "Отворени за посетители са и вход АЗ откъм паркинга, както и вход А2 откъм бул. „Фридьоф Нансен” непосредствено до входа на Литературен клуб „Перото”. Поради изпълнение на строително-ремонтните дейности на площада пред НДК, извършвани от Столична община, се налага временно да бъде затворен Централен вход на НДК. До приключването на ремонта основен вход на НДК ще бъде вход А4. Той се намира откъм бул. „Витоша” над Нов театър – НДК между вход А3 и Зала 42. НДК обръща внимание на всички посетители да си планират повече време и да идват по-рано на събитията, за които са закупили билети. Междувременно Билетният център работи на пълен капацитет в кино „Люмиер Лидл” с работно време от 9:00 до 20:30 часа. На разположение е и новата онлайн система на НДК за резервация на билети: .", "date": "2017.10.03", "title": "Затварят главния вход на НДК"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%BE%D0%BB%D0%B5%D0%BD-%D0%B8-%D0%B4%D0%B5%D0%BD%D0%B8%D1%86%D0%B0-%D1%81-%D0%BF%D0%BE%D0%B4%D0%B0%D1%80%D1%8A%D1%86%D0%B8-%D0%B7%D0%B0-%D0%BD%D0%B0%D0%B4-50-%D0%B1%D0%BE%D0%BD%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%B3%D0%B0%D0%BB%D0%B5%D1%80%D0%B8%D1%8F-news694087.html", "text": "Сватбата на Волен и Деница Сидерови определено ще се запише като ВИП събитието на годината. Лидерът на „Атака” успя да събере на едно място целия политически елит и на една маса да седнат непримирими политически опоненти като Драгомир Стойнев от БСП и Магдалена Ташева, която беше острият език на Сидеров в пленарната зала години наред. Всички смесени чувства обаче бяха оставени на заден план, тъй като добрата енергия и пожелания бяха за новото семейство. Волен и Деница сключиха първо църковен брак, а след това - граждански. Сватбата започна в църквата „Св. св. Кирил и Методий” - святото място, където са кръстили сина си - малкия Волен-младши. След пищната църковна церемония, която можеха да наблюдават освен гостите, а и обикновените граждани, всички отидоха в ресторанта. Там вече Сидеров и любимата му се подписаха и пред държавата и така официално станаха семейство. Дойде ред и на поздравите, които младоженците решиха да съчетаят със събирането на подаръците. По тяхно желание гостите трябваше да дадат пари, които семейство Сидерови да дари на храма, в който са се венчали. Като се има предвид какви гости присъстваха на сватбата, определено можем да кажем, че Волен и Деница ще могат да направят ако не цялостен, то поне частичен, но доста добър ремонт на цялата църква, което е наистина похвално. Не един и двама гости обаче се отчетоха и с други дарове, и то все лъскави. Бившият министър на културата Вежди Рашидов, който е приятел със Сидеров повече от 35 години, го дари със своя картина, която едва ли струва по-малко от 10 хиляди лева. Творбите на Рашидов са ценени по целия свят, затова не са по джоба на всеки. Друг близък приятел на патриота младоженец пък сподели, че го е дарил със 100-годишна икона, която да закриля цялото му семейство. Един от най-оригиналните подаръци обаче беше този на вицепремиера и министър на отбраната Красимир Каракачанов. Лидерът на ВМРО не изневери на стила си и подари на своя приятел и политически партньор военна каска, която Волен с удоволствие си сложи. Това, което направи впечатление, е, че като за един истински ценител на изкуството, гостите се бяха постарали да подаряват предимно икони и картини с висока стойност на Волен Сидеров. По груба сметка само подаръците са на стойност над 50 бона, но пък за младоженците са безценни, тъй като са им подарени с много любов на този специален за тях ден.", "date": "2017.10.03", "title": "САМО В ПИК И \"РЕТРО\"! Волен и Деница с подаръци за над 50 бона (УНИКАЛНА ГАЛЕРИЯ)"}
{"url": "http://pik.bg/%D1%80%D0%B0%D0%B7%D0%B1%D0%B8%D1%85%D0%B0-%D0%BA%D0%BB%D0%B5%D1%82%D0%BA%D0%B0-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-news694838.html", "text": "Руската Федерална служба за сигурност арестува на 30 септември в Москва членовете на спяща клетка на терористичната групировка \"Ислямска държава\", подготвяли атентати на оживени места и на транспортни обекти. Това съобщи ТАСС, цитирайки пресцентъра на ФСС. Всички членове на клетката са заловени. У тях и в жилищата им са открити и конфискувани две готови за задействане самоделни взривни устройства с голяма мощност, части за направа на още бомби, пистолети, гранати и средства за свръзка.", "date": "2017.10.03", "title": "Разбиха клетка на \"Ислямска държава\" в Москва"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%81%D0%B8%D1%85%D0%BE%D0%BB%D0%BE%D0%B7%D0%B8-%D0%BD%D0%B0-%D0%BC%D0%B2%D1%80-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D1%82-%D1%81-%D0%B1%D0%B0%D1%80%D0%B8%D0%BA%D0%B0%D0%B4%D0%B8%D1%80%D0%B0%D0%BB%D0%B8%D1%8F-%D1%81%D0%B5-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8%D0%BD-news694810.html", "text": "Психолози на МВР преговарят с мъжа, който се барикадира в дома си! Според живущите имало вероятност мъжът да се нарани, което прави ситуацията деликатна, научи ПИК. Както е известно, столичната полиция е вдигната на крак, след като мъж буйства и се е залостил в дома си. „Сигналът за инцидента е получен около 10.20 часа, като е обяснено, че в кооперация на столичната ул. \"Чаталджа\" имало \"неспокоен\" мъж, който се е затворил в дома си“, обявиха от МВР пред ПИК. На място има екипи на полицията, Спешна помощ и пожарната.", "date": "2017.10.03", "title": "ЕКСКЛУЗИВНО И САМО В ПИК! Психолози на МВР преговарят с барикадиралия се столичанин"}
{"url": "http://pik.bg/%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%B5%D0%BD-%D0%B0%D1%80%D0%BC%D0%B5%D0%B5%D1%86-%D0%B1%D0%BE%D0%B1%D0%B8-%D0%B3%D0%B0%D0%BB%D1%87%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D1%86%D1%81%D0%BA%D0%B0-%D0%B8-%D0%BB%D0%B5%D0%B2%D1%81%D0%BA%D0%B8-%D0%B1%D0%B8%D1%82%D0%BA%D0%B0%D0%B4%D0%B6%D0%B8%D1%8F%D1%82%D0%B0-%D0%BE%D1%82%D1%81%D0%B5%D1%87%D0%B5-%D0%B4-news694813.html", "text": "Бившият капитан на ЦСКА и настоящ ас на Септември Борис Галчев говори за \"червените\" и Левски. Халфът открито заяви, че \"сините\" са не много класен отбор в момента, а треньорът им Делио Роси не е критикуван от медиите, защото е чужденец. Галчев определи себе си като \"дребна частица\" от историята на ЦСКА. \"Искам ЦСКА да стане шампион. Те го заслужават, най-вече феновете. Там изкарах важен период за мен като човек. Това е голям клуб. Има трепване у мен, когато говоря за ЦСКА. Какви отношения да имаме с Гриша Ганчев? Не поддържаме връзка след разтрогването на договора, не са точно така нещата, както се изкараха по медиите. Повече беше надувка на медиите. ЦСКА има много богата история, аз не съм постигнал кой знае какви успехи с отбора - две купи и суперкупа. Има хора, които са дали живота си за клуба, аз съм една дребна частица от историята. Отборът, който играе на \"Армията\" е ЦСКА. Взеха си емблемата, най-посетеният отбор са. Аз предложения от ЦСКА 1948 не съм получавал. За мен Левски са слаб отбор. Ако някой българин беше треньор, щеше да бъде разпънат на кръст след мачовете с Гълъбово и с Берое. Ние българите сме малко чуждопоклонници. Не виждам разлика между Делио Роси и Стамен Белчев\", каза Борис Галчев пред \"Би Ай телевизия\".", "date": "2017.10.03", "title": "Емблематичен \"армеец\"! Боби Галчев изригна с тежки думи за ЦСКА и Левски! Биткаджията отсече: Делио Роси..."}
{"url": "http://pik.bg/%D1%83%D0%B6%D0%B0%D1%81%D1%8A%D1%82-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%BF%D1%80%D0%B5%D0%B1%D0%B8%D1%82%D0%B0-%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D1%81%D1%87%D1%83%D0%BF%D0%B8%D1%85%D0%B0-%D0%BC%D0%B8-%D0%BF%D1%80%D1%8A%D1%81%D1%82%D0%B8%D1%82%D0%B5-%D0%B5%D0%B4%D0%B8%D0%BD-%D0%BF%D0%BE-%D0%B5%D0%B4%D0%B8%D0%BD-%D0%B8-%D0%BC%D0%B5-%D0%BE%D0%BF%D0%B8%D0%BF%D0%B2%D0%B0%D1%85%D0%B0-%D1%88-news694759.html", "text": "Зверствата в Каталуния срещу хората, отишли до урните да упражнят своя вот, продължават да излизат едно след друго. Жена, която е опитала да гласува в Барселона е била потрошена от унформените. Свидетели на издевателството разказват, че полицията е започнала да дърпа жената, когато я е опитала да отиде до урната. \"При дърпането й скъсаха роклята, оставиха я гола, това е ужасна полицейска бруталност, влачеха я до изхода. По-късно Малта Торечилас заяви, че офицерите опипвали гърдите й, чупели пръстите й, един по един, умишлено и се смеели. Министърът на правосъдието на Испания Рафаел Катала заяви, че ще направи всичко \"в рамките на закона\", за да попречи на Каталуния да се откъсне. \"Ако някой възнамерява да обяви независимостта на част от територията на Испания, да знае, че не може, тъй като нямат правомощия да правят това и ще направим всичко в закона, за да възпрепятстваме това\", каза испанският министър-председател Мариано Раджой.", "date": "2017.10.03", "title": "УЖАСЪТ В КАТАЛУНИЯ! Пребита на референдума: Счупиха ми пръстите един по един и ме опипваха (ШОКИРАЩИ СНИМКИ/ВИДЕО 18+)"}
{"url": "http://pik.bg/%D0%B3%D1%80%D0%B5%D1%88%D0%BD%D0%B0-%D1%81%D1%82%D1%8A%D0%BF%D0%BA%D0%B0-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D0%BC%D1%8E%D0%B7%D0%B8%D0%BA-%D0%B0%D0%B9%D0%B4%D1%8A%D0%BB-%D1%82%D1%8A%D1%80%D0%BA%D0%B0-%D0%BD%D0%B0%D1%80%D0%BE%D0%B2%D0%B5%D1%82%D0%B5-%D0%B2-%D0%B1%D0%B5%D0%BB%D0%B5%D0%BD%D0%B5-%D0%BE%D1%82%D0%BA%D1%80%D0%B0%D0%B4%D0%BD%D0%B0%D0%BB-%D0%B4%D0%B6%D0%B0%D0%BD%D1%82%D0%B8-%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%BE%D1%80-news694856.html", "text": "В затвора в Белене лежи най-култовият участник в \"Мюзик айдъл\" - 35-годишният ром Мустафа. Легендарният титан на веселието и забавата изтърпява присъда от 2,8 години пандиз за кражби на джанти и телевизор. В първото си интервю от затвора на остров Персин Мустафа е убеден, че само това е гепил и на друго никога не е посягал, пише столичен всекидневник. \"Напих се и направих една грешка, така се озовах в затвора в Белене. Откраднах едни алуминиеви джанти в Добрич и ги продадох за 100 лева. След един месец ме намериха. Дадоха ми една година и осем месеца ефективна присъда. Преди това имах друга присъда - една година условно за едно откраднато телевизорче. Събраха двете присъди и така общо лежа две години и осем месеца\", споделя вечно усмихнатият айдъл, дори говорейки за нерадостната си съдба да се озове зад решетките. През пролетта на 2009-а Мустафа се превърна в най-емблематичния участник в риалити шоуто. Тогава напористият младеж от Добрич се яви на кастинг в музикалния формат с изпълнение на песента на Трейси Чапман Give me one reason. В журито бяха Фънки, Соня Васи, фолкпевицата Мария и Дони. Култовото изпълнение на Мустафа предизвика широки усмивки сред комисията, а запис на легендарното му участие години наред се въртя в музикалните сайтове и социалните мрежи. Като на шега Фънки и Дони подкрепиха Мустафа, а докато жените умуваха какво да правят, влязоха продуцентите Иван и Андрей и го оставиха в шоуто като ководещ, който да забавлява зрителите с екранния си партньор Марин. Осем години по-късно забавният образ от екрана търка наровете в затвора в Белене. Мимолетната му слава не му помогна да се замогне и да има нормален живот. Останали са му единствено хубавите спомени. И надеждата за по-добър живот, като излезе на свобода. \"Беше много весело и вълнуващо. Снимаха ме с камери. Имаше много фенки. Идваха при мен и искаха автографи. Снимаха се с мен и ме прегръщаха\", сподели Мустафа, който не се посвени да се определи за плейбой в шоуто и да предложи брак на Мис Македония Саня Николич. До любовен романс така и не се стигна. Нешлифованият музикален диамант лежи вече една година зад решетките. Вътре пандизчията не си губи времето, а вече е започнал училище. \"Сега съм в трети клас и уча български, английски език и математика. Събираме и изваждаме до 100. С писането ми е малко трудно и е зле положението\", казва Мустафа, който е позакъснял със своите 35 години за школото. \"Като изляза, разчитам да се оправя, да спра с глупостите и повече да не ги правя. Спирам с алкохола, защото, като пия, и правя глупости\", заканва се айдълът и е категоричен, че задължително ще се яви на всички музикални риалити шоута, включително и в \"България търси талант\". \"Ще изпълня \"Батальонът се строява\" и съм сигурен, че ще впечатля журито. А в \"България търси талант\" ще играя кючек. Няма значение на коя песен\", чертае планове от пандиза култовият айдъл и поздравява всички свои фенки, които с нетърпение го очакват да излезе на свобода. Мустафа е категоричен, че в затвора в Белене се чувства много добре, разбира се с останалите лишени от свобода и ръководството, което му дава големи възможности за обучение и поправяне. \"Искам да стана фолкзвезда. Емануела ми е любимката.\" Това е най-съкровеното желание на фамозния певец. Докато лежи в пандиза, айдълът обмисля всякакви възможности за атакуване на сцената. \"Искам да й предадете много поздрави и да й кажете, че я обичам. Разчитам да разцепим сцената с нея\", мечтае Мустафа.", "date": "2017.10.03", "title": "ГРЕШНА СТЪПКА! Звезда от \"Мюзик айдъл\" търка наровете в Белене, откраднал джанти и телевизор"}
{"url": "http://pik.bg/%D0%BF%D1%80%D0%B5%D0%B3%D0%B0%D0%B7%D0%B8%D1%85%D0%B0-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82-%D0%B2-%D0%B3%D0%B5%D0%BD%D0%B5%D1%80%D0%B0%D0%BB-%D1%82%D0%BE%D1%88%D0%B5%D0%B2%D0%BE-news694817.html", "text": "3-годишен велосипедист е загинал при пътен инцидент в Генерал Тошево, информират от полицията. Съобщение за случая е подадено на 2 октомври в 19:20 часа, като катастрофата е възникнала по улица \"Янтра\". На неосветен участък, велосипедистът излязъл внезапно на платното, където бил блъснат от лек автомобил \"Рено\", движещ се от центъра на града в посока с. Люляково. Загиналият мъж е от село Писарово. След инцидента той бил транспортиран в МБАЛ-Добрич, но малко по-късно изпаднал в клинична смърт и починал. Назначена е съдебно медицинска експертиза по случая. Взетата проба на водача на автомобила за употреба на алкохол е с отрицателен резултат.", "date": "2017.10.03", "title": "Прегазиха велосипедист в Генерал Тошево"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-6-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%BD%D0%B0%D0%B5%D1%88-%D0%B7%D0%B0-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BF%D0%B5%D0%BD%D0%B8%D1%81%D0%B8-news694784.html", "text": "Ако си мислиш, че сексът с много надарен мъж е лесен, бъркаш! Ето защо: Освен ако не си Саманта от „Сексът и градът”, първият ти сблъсък с мъж с голям пенис може да бъде доста стряскащ. Ако си имаш работа с нещо, по-голямо от ръката ти до лакътя, най-добре се подготви за дъъълга любовна игра. Нямаш никакъ шанс да правиш безболезнен и добър секс, ако преди това той не се погрижи да се въздудиш добре. Ако си мислиш, че презервативите, които си ползвала с предишните си партньори, ще ти свършат работа, лъжеш се. Доста ще се изненадаш, когато видиш, че на партньора ти няма да му станат и два. Ще ви трябва XL размер, това е положението. Преди да започнете да правите секс, приготви си туба с лубрикант до спалнята. Ще ти се наложи да я използваш няколко пъти ако решите да се забавлявате по-дълго. Вярваш или не, лубрикантът ще ти стане като доверен треньор, подаващ ти вода през полувремето. Веднъж, след като преодолееш страха си от големия му пенис, оргазмът ти е гарантиран. Няма как с такъв размер да пропусне, бъди сигурна. След като разкажеш на приятелките си, че излизаш с мъж с огромен пенис, ще те поздравяват така, все едно си намерила златна мина в двора си. А след като намериш приблизителни до размера на пениса му предмети – дезодоранти например, ще падне голям смях. Е, леко завистлив от страна на приятелките ти...", "date": "2017.10.03", "title": "САМО ЗА ЖЕНИ! 6 неща, които трябва да знаеш за големите пениси"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D0%B8%D1%81%D1%88%D0%B8%D1%8F%D1%82-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82-%D1%81%D0%B5-%D1%80%D0%B0%D0%B7%D0%B3%D0%BD%D0%B5%D0%B2%D0%B8-%D0%BD%D0%B0-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-news694814.html", "text": "Дейността на районните мюсюлмански съвети, събраните пари за мюсюлманска просвета и \"защита на мюсюлманската общност\" с демократични средства, бе обсъдена на изнесено заседание в Смолян. Срещата, организирана от Висшия мюсюлмански съвет на Мюсюлманско изповедание в Република България, беше в понеделник, 2 октомври 2017 г., съобщиха от Мюфтийството. Заседанието е първото от рода си. На него участваха и членовете на районните мюсюлмански съвети към районните мюфтийства в Смолян, Пловдив, Благоевград, Пазарджик и Стара Загора. От Мюфтийството информират, че на форум са обсъдени и думите на високопоставени служители от държавната йерархия, които носят отговорност за сигурността и спокойствие на обществото, но с не добре обмислените си думи правят точно обратното. Дипломатично от вероизповеданието \"изразиха негодувание срещу непремерените думи на високопоставените политици във връзка с още непоявилия се на бял свят проектозакон за промени в Закона за вероизповеданията\", се казва в информацията на Мюфтийството. От Мюфтийството уверяват, че разграничават религиозност и радикализация, но веднага споменават: \"което някои политици и анализатори трудно успяват да разберат или не разбират изобщо. Тези въпроси многократно са поставени на дневен ред от ръководството на мюсюлманите. Обаче думи и действия, намекващи за отнемане на демократични човешки права чрез ограничаване на свободата за образование и \"тестове за лоялност\", напомнящи някои прийоми от \"онова време\", са далеч от реалностите на една държава членка на ЕС и будят негодувание сред мюсюлманите\". В информацията, изпратена до медиите, е записано, че ръководството на Мюсюлманско изповедание ще направи всичко възможно по демократичен път да защити правата на мюсюлманската общност в страната, която не само на думи, а на дела е доказала своята лоялност към Родината си. Събрани над 280 хиляди лева от акцията преди 3 месеца за мюсюлманско образование при 120 хиляди през 2016 г., отчетоха в доклад от Главното мюфтийство. \"Това е много силен заряд в подкрепа за ислямската просвета, дадена от мюсюлманската общност на фона на броженията, които се опитват да създадат сред определени среди, както и в трудното финансово положение на Мюсюлманско изповедание\", заявиха от мюсюлманското вероизповедание. Присъстващите в заседанието увериха, че всички приходи по кампанията до стотинка ще се изразходят за развиване на образователните дейности на Мюсюлманско изповедание и ще бъдат прозрачно отчетени. На заседанието е обсъден анализ на резултатите от кампанията за подпомагане на ислямското образование, проведено преди три месеца. Присъстващите се обединиха около идеята, че районните мюсюлмански съвети е необходимо да поемат по-голяма отговорност в определянето на политиките на религиозната дейност по районите и да се превърнат в мост между мюфтийствата и мюсюлманското население. Припомняме, главният секретар на Главното мюфтийство Джелал Фаик обяви ден по-рано, че от Мюфтийството не контролират проповедите на своите имами, защото не получавали достатъчно финансиране от България. Председателят на Висшия мюсюлмански съвет Ведат С. Ахмед определи заседанието като още една крачка напред в синхронизиране на дейността на структурите на изповеданието и екипната работа в името на ефективната дейност в полза на мюсюлманската общност в страната. Главният мюфтия Мустафа Хаджи и районният мюфтия на Смолян Неджми Дъбов отбелязаха ролята на това първо заседание за изграждането на по-сплотена система в Мюсюлманско изповедание, се казва в съобщението.", "date": "2017.10.03", "title": "СКАНДАЛ! Висшият мюсюлмански съвет се разгневи на Каракачанов"}
{"url": "http://pik.bg/%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8%D0%B5-%D1%87%D0%B5%D1%80%D0%B2%D0%B5%D0%BD%D0%BE%D0%B1%D1%83%D0%B7%D0%BE-%D0%BC%D0%BE%D0%BC%D1%87%D0%B5%D0%BD%D1%86%D0%B5-%D0%B3%D1%80%D1%83%D1%85%D1%82%D0%B8-%D1%81%D1%80%D0%B5%D1%89%D1%83-%E2%80%9E%D0%BB%D0%B5%D0%B2%D1%81%D0%BA%D0%B8%E2%80%9D-%D0%BF%D0%BE-%E2%80%9E%D0%B4%D0%B8%D0%B5%D0%BC%D0%B0%E2%80%9D-news694826.html", "text": "С огромно недоумение привържениците на „Левски“ проследихме футболната среща със „Септември“ в съботната вечер. Мач като мач, нищо особено, дори по-скоро неудовлетворителен за домакините мач. Но не футболните му достойнства или пък свирката на съдията, а по-скоро коментарът на водещия беше потресаващ. С нескрита омраза червенобузото момченце се плюнчеше против единия от отборите. Нещо, което е абсолютно непрофесионално, нещо повече - недопустимо. Вероятно някой ще възрази, че така е примерно и в „Гонг“ на Томислав Русев. Само че там звучи и другото мнение на Ники Александров. И освен това „Дарик“ е радио, което се разпространява свободно в ефир. Не ти харесва, врътваш друга станция и готово. Не така стоят нещата с „Диема“. Това е платен спортен канал. Зрителят плаща, за да гледа и да слуша компетентен и обективен коментар. Няма друга възможност да гледаш български футбол и затова е редно продуктът да бъде качествен. А не някакъв червенопъпко от Борисовата градина да трови нервите на хората. То да им се чудиш на наглостта, опропастиха отбора си, припознаха някакви провинциалисти за свои, че пък и уста отворили. После стана ясно, че във фейсбук страницата си въпросният капацитет е писал за „кухороги подуянски говеда“. Браво, похвална и завидна „журналистика“ в Нова и „Диемите”. И понеже не мога да слизам  на нивото му и да пиша  за грухтене, прасета, кюфтета и микрета, ще цитирам думите на старшината ми панагюрец от граничната застава преди 30-40 години: „Що чекате, бре, ай смотавайте се оттука, казанът загоре, чорбата са усмърде“.", "date": "2017.10.03", "title": "Безобразие! Червенобузо момченце грухти срещу „Левски” по „Диема”  "}
{"url": "http://pik.bg/%D1%81%D1%82%D0%B0%D1%80%D1%82-%D0%BE%D1%82%D0%B2%D0%B0%D1%80%D1%8F%D1%82-%D0%BE%D1%84%D0%B5%D1%80%D1%82%D0%B8%D1%82%D0%B5-%D0%B7%D0%B0-%D1%82%D0%BE%D0%BB-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-news694767.html", "text": "Утре ще бъдат отворени ценовите оферти на участниците в обществената поръчка за проектиране, изграждане и въвеждане на електронна система за събиране на таксите за ползване на републиканската пътна мрежа, съобщиха от АПИ. Тя ще бъде на база изминато разстояние за превозни средства с обща технически допустима максимална маса над 3,5 т (тол) и на база време за леките автомобили с обща технически допустима максимална маса до 3,5 т (електронна винетка). Срокът за изпълнение на обществената поръчка е 19 месеца. Индикативната й стойност е 200 млн. лева без ДДС. Изграждането на тол системата ще бъде за сметка на избрания изпълнител. След успешното й внедряване изпълнителят ще възвърне своята инвестиция с пари от събраните приходи.", "date": "2017.10.03", "title": "Старт! Отварят офертите за ТОЛ системата"}
{"url": "http://pik.bg/%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D0%B8%D0%B2%D0%BA%D0%BE%D0%BD%D0%B8-%D1%81%D0%B5-%D1%81%D0%BA%D0%B0%D0%BF%D0%B0-%D0%BD%D0%B0-%D0%BF%D1%8A%D1%82-%D0%B7%D0%B0-%D1%81%D0%BE%D1%84%D0%B8%D1%8F-%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D0%B2%D0%B8%D1%81%D1%8F%D1%82-2-%D1%87%D0%B0%D1%81%D0%B0-%D0%BD%D0%B0-%D0%BF%D1%8A%D1%82%D1%8F-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news694811.html", "text": "Пълен с пътници автобус на фирма \"Юнион Ивкони\" от Бургас за София е аварирал край Стара Загора . Според бургазлийка возилото е тръгнало в 7:30 ч. сутринта, а хората все още не са дори и на половината път. Фирмата държала пътниците в неведение, без да им осигури друг превоз, съобщава \"Флагман\". Хората са в безизходица, вече 2 часа висят в Стара Загора. Някои от тях са заплашени да изтърват скъпи полети за чужбина. „В автобуса има руснаци, пътници за летището. Гоним полети от по 400 евро билет. От фирмата не могат да ни пратят друг автобус”, казва жената.", "date": "2017.10.03", "title": "Автобус на \"Ивкони\" се скапа на път за София! Пътниците висят 2 часа на пътя в Стара Загора"}
{"url": "http://pik.bg/%D0%B4-%D1%80-%D1%81%D1%82%D0%B8%D0%BB%D0%B8%D1%8F%D0%BD%D0%BE%D0%B2%D0%B0-%D0%BD%D0%B0-%D0%B1%D0%B0%D1%80-%D1%81-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%B8-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%B8%D1%81%D1%82-%D1%81%D0%BD%D0%B8%D0%BC%D0%BA%D0%B8-news694782.html", "text": "Звездата от \"Откраднат живот\" Ралица Паскалева се озова в компанията на двама спортисти - футболист и волейболист, в столичния клуб The 1 Exclusive. Наскоро стана ясно, че чаровната д-р Стилиянова се е залюбила със спортния директор на либеро на Нефтохимик - Салпаров. Към новата двойка се присъедиха също бившият футболист на Левски Захари Сираков и съпругата му Ирина. Компанията поля Суперкупата, която Нафтата спечели след победа с 3:1 над Добруджа 07 (Добрич). Салпаров летеше в облаци от щастие заедно с новата си любов. Компанията остана да се весели до малките часове на нощта в заведението. Самият Теди пусна обща снимка на всички в социалните мрежи с коментар: \"Толкова е хубаво да празнувам с прекрасните си приятели и моята любима\".", "date": "2017.10.03", "title": "Д-р Стилиянова на бар с футболист и волейболист (СНИМКИ)"}
{"url": "http://pik.bg/%D0%B1%D0%BE%D1%82%D0%B5%D0%B2-%D1%8E%D1%80%D0%BD%D0%B0-%D0%BA%D0%B0%D1%80%D0%B5-%D0%BA%D0%B0%D0%BD%D0%B0%D1%80%D1%87%D0%B5%D1%82%D0%B0-%D0%B7%D0%B0-%D0%BD%D0%BE%D0%B2%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B8-news694815.html", "text": "Ръководството на Ботев (Пловдив) стартира преговори за нови контракти с четирима от основните си футболисти. Става дума за капитана Лъчезар Балтанов, защитниците Цветомир Панов и Крум Стоянов, и вратаря Иван Чворович. Очаква се до края на паузата в първенството четиримата да подновят своите договори. Най-спешни са разговорите с Иван Чворович, чийто контракт изтича в края на месец декември. Останалите трима имат договори до края на сезона. Според наставника Николай Киров гореспоменатите в никакъв случай не трябва да бъдат изпускани да си тръгнат като свободни агенти.", "date": "2017.10.03", "title": "Ботев юрна каре \"канарчета\" за нови договори"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B4%D0%B0-%D0%BC%D0%B5%D0%B6%D0%B4%D1%83-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-%D0%B8-%D0%B9%D0%BE%D0%B7%D0%B8%D0%BB-news694783.html", "text": "Халфът на Арсенал Месут Йозил все още не може да се разбере с клуба за нов договор и от \"Емиратс\" вече губят надежда, че това ще се случи. Поради тази причина лондончани сериозно обмислят варианта да продадат германеца през януари, за да не го изпуснат без пари през следващото лято, пише \"Спортал\", позовавайки се на информация от Острова. Интер съвсем официално обяви, че има интерес към Йозил, но бившият халф на Реал Мадрид може да остане в Премиър лийг и да премине в Манчестър Юнайтед, където да работи отново с Жозе Моуриньо. Твърди се още, че Месут Йозил иска 350 000 паунда седмична заплата, а от Арсенал му предлагат 275 000. Евентуално акостиране на Месут в Юнайтед ще предизвика сериозни дискусии между феновете на двата гранда.", "date": "2017.10.03", "title": "Трансферна сензация! \"ДА\" между Ман Юнайтед и Йозил?"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%BF%D0%BE%D0%B4-%D0%B4%D0%BE%D0%BC%D0%B0%D1%88%D0%B5%D0%BD-%D0%B0%D1%80%D0%B5%D1%81%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%BF%D0%B5%D0%B4%D0%BE%D1%84%D0%B8%D0%BB-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0-news694753.html", "text": "Директорът обвинен в педофилия е възможно да бъде пуснат от съда под домашен арест. Прокуратурата обаче е решила да обжалва решението. Христо Р. е обвинен в това, че на 25.09.2017 в с. Ново Паничарево в Приморско, в сградата на училището ОУ \"Христо Ботев\", извършил действия с цел на възбуди и удовлетвори полово желание без съвкупление, по отношение на непълнолетно момиче, чрез използване на положение на зависимост като директор на горепосоченото училище, в което пострадалата е ученичка. Според наблюдаващия прокурор най-адекватната мярка за неотклонение спрямо обвиняемия е „задържане под стража“. Окръжен съд – Бургас ще заседава по внесения протест днес от 14.30 ч.", "date": "2017.10.03", "title": "Пускат под домашен арест директора педофил, прокуратурата протестира"}
{"url": "http://pik.bg/%D0%BA%D0%B0%D0%B7%D1%83%D1%81-%D1%80%D0%B0%D1%83%D0%BB-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news694770.html", "text": "Спортно-техническият щаб на ЦСКА се опитва да форсира подготовката на Раул Лое, за да може полузащитникът да е в добра кондиционна форма след паузата за националните отбори. Стамен Белчев и компания също така трябва да намерят точната позиция на терена на бившия камерунски национал. По принцип Лое играе като типичен вътрешен халф, но в Осасуна е действал и зад нападателя, като впечатлява със силен и точен удар от разстояние. 28-годишният Раул обаче още не се е адаптирал към родния футбол. Очаква се в контролата срещу Монтана в петък камерунецът да играе на различни позиции, за да се прецени къде може да бъде най-полезен, акцентира \"Меридиан Мач\".", "date": "2017.10.03", "title": "Казус Раул на \"Армията\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%81%D0%B8%D1%85%D0%BE%D1%82%D0%BE-%D0%BE%D1%82-%D1%87%D0%B0%D1%82%D0%B0%D0%BB%D0%B4%D0%B6%D0%B0---%D1%81-%D1%80%D0%B5%D0%B7%D0%B0%D1%87%D0%BA%D0%B0-%D0%B5%D0%BA%D1%88%D1%8A%D0%BD%D1%8A%D1%82-%D0%B5-%D1%81%D1%82%D1%80%D0%B0%D1%88%D0%B5%D0%BD-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B8-news694809.html", "text": "Нестабилен и аграсивен мъж буйства и се е барикадирал в дома си с резачка. Това заявиха пред ПИК от СДВР. Екшънът се разигра на столичната ул. \"Чаталджа\", опасният елемент вече е задържан. Към 10 часа тази сутрин е получен сигнал, че имало видимо неспокоен мъж, който се е затворил в дома си. Полицията веднага отишла на място, както и Спешна помощ и пожарната. \"Сутринта получаваме сигнал от роднини, че мъжът буйства. Сигналът е подаден от майката и сестрата, като ги заплашва\", заявиха представители на СДВР. Само преди минути той е бил задържан от униформените. Мъжът е с психично разстройство - параноидна шизофрения. Униформените заявиха, че на прозореца е имало резачка, която е била на перваза на прозореца. \"Говори несвързано, опитва се да говори на турски и на английски, но неразбираемо. Беше отведен в болница. Предния път беше с метален кози крак, а от началото на годината това е третия път. Има няколко престоя в психиатрично заведение\", заявиха от СДВР. Съседи се притесняват за безопасността си и казват, че се страхуват от психично болния мъж, който е агресивен. Те са направили подписка, че не искат да живее там, но тя неясно защо не е уважена от властите.", "date": "2017.10.03", "title": "ИЗВЪНРЕДНО В ПИК TV! Психото от \"Чаталджа\" - с резачка! Екшънът е страшен (ОБНОВЕНА/СНИМКИ)"}
{"url": "http://pik.bg/%D1%83%D1%87%D0%B5%D0%BD%D0%B8%D1%86%D0%B8-%D0%B8-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%B2%D0%B8%D1%81%D1%8F%D1%82-%D1%81-%D1%87%D0%B0%D1%81%D0%BE%D0%B2%D0%B5-%D0%B7%D0%B0-%D0%BA%D0%B0%D1%80%D1%82%D0%B8-news694745.html", "text": "На километрични опашки висят в Пловдив учениците и студенти, за да си вземат карта за градския транспорт за октомври. \"Безобразие! Децата чакаха повече от един час в бюрото на \"Байкал\" срещу ПУ \"П. Хилендарски\" и точно пред тях в 17 часа гишетата затвориха. Защо не работят до по-късен час, а трябва да си губят времето отново\", възмутено коментира \"Марица\" майката на две деца Таня Георгиева. И миналата седмица в четвъртък и петък пред бюрата се виеха опашки, съобщава \"Марица\". Драматично чакане и пилеене на време имаше и в новите гишета на ул. \"Отец Паисий\". Продавачите на картите обясняват, че учениците идват в последните няколко дни, а през останалото време няма и един човек да се появи в бюрата.", "date": "2017.10.03", "title": "Ученици и студенти висят с часове за карти"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-8-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D1%86%D0%B8-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B8%D0%BC-%D0%BF%D0%BE%D0%BC%D0%B0%D0%B3%D0%B0%D0%BB%D0%B8-news694752.html", "text": "8 афганистански граждани са задържани на Траянови врата на автомагистрала „Тракия”, съобщи главният секретар на МВР Младен Маринов пред БиТиВи. Чужденците са били без документи за самоличност. Арестувани са и двама българи, които са им помагали с логистиката и транспортирането. Предполага се, че афганистанците са влезли у нас през границата с Турция. Задържаните българи ще бъдат предадени на прокуратурата. Афганистанските граждани ще бъдат настанени в център от закрит тип. Ако пуснат молби, че искат убежище, ще бъдат предадени на Агенцията по бежанците. Ако не пуснат такива молби, ще бъдат предадени в дирекция „Миграция” и съответно ще следва процедура за изпращане обратно, обясни Младен Маринов.", "date": "2017.10.03", "title": "Спипаха 8 афганистанци на „Тракия“, двама българи им помагали"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%B3%D0%BE%D0%BB%D1%8F%D0%BC%D0%B0-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D1%85%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%B6%D0%B5%D1%80%D1%82%D0%B2%D0%B8-%D0%BE%D1%82-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news694726.html", "text": "Първите жертви на стрелбата вече са идентифицирани, след като 59 души бяха убити. Стивън Падок е килърът, който откри огън по време на музикален фестивал в Лас Вегас. Американците определиха това, като най-смъртоносната масова стрелба в американската история. Сюзън Смит на 53 години, Денис Салмън Бърдитус на 50, Джесика Климчук, Джон Пипън, Ронда Льо Рок, Дана Гарднър, Куинт Робинс на 20, Бейли Швайцер, Анджи Гомез и Кари Барнет бяха убити при масовата стрелба. Мелиса Рамирес, Ерик Силва, Том Ден Джу и 35-годишният учител Санди Кейси, също са били убити при ужасяващите стрелби. Други 527 души бяха ранени в най-смъртоносната масова стрелба в историята на САЩ. Мелтън Хедър през сълзи си спомня последните минути със съпруга й, който е умрял, за да спаси нейния живот. \"Той ми спаси живота. Той ме сграбчи и започна да бяга, когато усетих, че пада, уцелен в гърба. Искам всички да знаят, че той беше най-прекрасният и любящ мъж на света\", споделя покрусената жена пред \"Дейли Мейл\" едва дишаща от мъка. Двамата живеели в Тенеси, където Мелтън работа като медицинска сестра в спешното отделение. Съпругът й бил хирург. Двамата се оженили миналата година. Друга жертва - Джени Паркс, била детска учителка, майка на две деца от Калифорния. \"Тъжен ден за мен и моето семейство, племенницата ми беше убита, убита от оново животно в Лас Вегас. Тя беше прекрасна жена и добра майка\", пише във Фейсбук лелята на Паркс. Рахил Паркър пък е офицер от Манхатън, на 33 години. Той умира в болницата от тежките рани. Нейса Тонкс е една от последните жертви, която е била идентифицирана, друга загинала в касапницата е Денис Бърдит на 50. Цяла Америка скърби и не може да повярва, че един човек е способен на такава жестокост. Денис Салмон Бърдитъс (50) е един от убитите в касапницата в Лас Вегас. Той се е снимал със съпругата си минути преди да започне кървавия фестивал Сони Мелтън на 29 години е починал, за да спаси съпругата си Ниса Тонкс е майка на три деца, които никога повече няма да я видят Майкъл Андерсън е една от 59-те жертви на килъра Майкъл Андерсън е една от 59-те жертви на килъра", "date": "2017.10.03", "title": "ТРАГЕДИЯТА Е ГОЛЯМА! Разпознаха първите жертви от касапницата в Лас Вегас (ВИДЕО/СНИМКИ)"}
{"url": "http://pik.bg/%D0%B1%D0%B8%D0%BE%D0%BD%D1%81%D0%B5-%D1%81-%D0%BF%D1%8A%D1%80%D0%B2%D0%BE-%D0%BF%D0%B0%D1%80%D1%87%D0%B5-%D1%81%D0%BB%D0%B5%D0%B4-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE---%D1%81-%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%BE%D1%82-%D0%BD%D0%B5%D0%B3%D0%BE-%D1%89%D0%B5-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%BE%D0%BF%D1%83%D1%81%D1%82%D0%BE%D1%88%D0%B5%D0%BD%D0%BE%D1%82%D0%BE-%D0%BF%D1%83%D0%B5%D1%80%D1%82%D0%BE-news694772.html", "text": "Поп дивата Бионсе дебютира с първа песен след раждането на близнаците си Ръми и Сър Картър. 36-годишната звезда пусна ремикс на парчето \"Mi Gente\" на колумбийския регетон изпълнител Хосе Балвин и френския диджей Уили Уилям. Певицата дава заявка, че всички събрани средства ще отидат в помощ на пострадалите от урагана Мария, от опустошителните бедствия в Пуерто Рико и другите карибски острови, както и тези в Мексико. С песента Бионсе бележи завръщането си на музикалната сцена след като на бял свят се появиха близнаците й. Носителката на Грами и рапърът Джей Зи гушнаха новородените си момиченце и момченце на 12 юни в Лос Анджелис.", "date": "2017.10.03", "title": "Бионсе с първо парче след раждането - с приходите от него ще помага на опустошеното Пуерто Рико"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D0%BA%D0%BE%D0%BB%D0%B0-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-news694754.html", "text": "Мега катастрофа очерни снощи вПерник. Лек автомобил е катастрофирал малко след спирка “Шахтьор”, посока центъра, като направо се е врязал в близкия магазин, съобщава \"За Перник\". Друга кола също е пострадала и се е завъртяла и забила в стълб. Катастрофата е станала точно срещу магазин “Кауфланд” в центъра на Перник. Още няма информиция за пострадалите, но катастрофата е много зловеща.", "date": "2017.10.03", "title": "ЖЕСТОКА КАТАСТРОФА В ПЕРНИК! Кола се заби в магазин"}
{"url": "http://pik.bg/%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B5%D1%82%D1%80%D0%BE%D0%B2-%D0%B7%D0%B0%D1%81%D1%82%D0%B0%D0%BD%D0%B0-%D0%B7%D0%B0%D0%B4-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-%D0%B0%D0%B7-%D1%81%D1%8A%D1%89%D0%BE-%D0%B1%D0%B8%D1%85-%D1%83%D0%B2%D0%BE%D0%BB%D0%BD%D0%B8%D0%BB-%D0%B5%D0%BA%D0%B8%D0%BF%D0%B0-news694825.html", "text": "Директорът на \"Пирогов\" проф. Асен Балтов е постъпил правилно с уволнението на цял екип от спешно отделение заради починал пациент, каза здравният министър професор Николай Петров. Установено  бе, че Спас Добрев не е регистриран в болничната информационна система на „Пирогов”. Там липсват документирани данни за извършен преглед, не са проведени клинико-лабораторни изследвания за доказване или отхвърляне на работната диагноза на ЦСМП. Насочен е устно към друго лечебно заведение. От МЗ съобщават, че за всички установени нарушения ще бъдат образувани административно-наказателни производства. В проверката е записано, че линейката, осъществила транспорта на пациента, е била оборудвана с цялата необходима апаратура съгласно изискванията на Медицински стандарт \"Спешна медицина“. Проведените диагностично-лечебни дейности на пациента при спешната му хоспитализация в Университетска болница „Александровска“, са в пълен обем и съответстват на състоянието на пациента. Въпреки извършените реанимационни действия, в 20:25 ч. настъпва летален изход. След депозирана от съпругата на Добрев молба за освобождаване от аутопсия, не може по категоричен начин да бъде определена основната причина за смъртта, казват от МЗ. Съпругата на починалия на 16 септември Спас Добрев изпрати отворено писмо до министър Петров, с което подробно го запозна с обстоятелствата около случая. \"Преди да постъпи така, разговаряхме по телефона и аз му казах, че аз също бих направил същото, правил съм го и като директор на болница\", добави здравният министър пред БНТ. Той подчерта, че трябва да има човещина, колегиалност и разбиране, но също така трябва да се спазват и правилата. Проф. Петров коментира Медицинския одит, извършен в четири големи лечебни заведения по негово нареждане - в УМБАЛ \"Александровска“, УМБАЛСМ \"Пирогов“, УМБАЛ \"Св. Иван Рилски“ и ЦСМП – София. При него бяха установени нарушения в две от тях Той поздрави екипа на Александровска болница, като отбеляза,  че лекарите там са свършили професионално работата си при въпросния случай, довел до смъртта на 74-годишния Спас Добрев. Извършената проверка показва сериозен проблем със забавяне на спешните екипи на ЦСМП. Констатацията е, че закъсненията се дължат на липсата на кадри в системата..", "date": "2017.10.03", "title": "ПОДКРЕПА! Министър Петров застана зад директора на \"Пирогов\": Аз също бих уволнил екипа "}
{"url": "http://pik.bg/%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%BE%D0%B1%D0%BE%D1%80%D1%83%D0%B4%D0%B2%D0%B0-9-%D0%B1%D0%BE%D0%B9%D0%BD%D0%B8-%D0%BA%D0%BE%D1%80%D0%B0%D0%B1%D0%B0-%D1%81-%D0%BF%D1%80%D0%BE-news694766.html", "text": "Премиерът на Австралия Майкъл Търнбул заяви че 9 бойни кораба ще бъдат снабдени с далекобойни системи за противоракетна отбрана в отговор на заплахи от престъпни режими, информира Ройтерс. Търнбул отбеляза, че Австралия е предложила фрегатите да използват бойни системи \"Иджис\", произведени от американската компания \"Локхийд Мартин\", с австралийска морска технология Saab. \"Последните събития в региона доказват, че бъдещите австралийски фрегати трябва да бъдат оборудвани, за да защитават Австралия от ракетни атаки със среден и далечен обсег на действие\", каза премиерът в реч в Сидни. Работата по строителството на фрегатите ще започне през 2020 г. Три компании - BAE Systems, Navantia и Fincantieri, се борят за контракта от 27,39 милиарда долара. Австралия се очаква да обяви победителя в обществената поръчка в началото на 2018 г. Решението на държавата да използва системи \"Иджис\" я доближава до американските, японските и корейски кораби, позволяващо международно сътрудничество, каза пред журналисти вицеадмирал Тим Барет, шеф на ВМС на Австралия. През миналата година Австралия избра френския контрактор DCNS за изграждането на 12 подводници, отхвърляйки предложенията на Япония и Германия.", "date": "2017.10.03", "title": "Австралия оборудва 9 бойни кораба с ПРО"}
{"url": "http://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BE%D0%B1%D0%B5%D0%B4%D0%BD%D1%8F%D0%B2%D0%B0-%D0%B4%D0%BE%D1%85%D0%BE%D0%B4%D0%B8%D1%82%D0%B5-%D0%BE%D1%82-%D0%BF%D0%B5%D1%82%D1%80%D0%BE%D0%BB-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-news694790.html", "text": "Приходите на терористичната групировка \"Ислямска държава\" от продажба на петрол са намалели с 90 процента през последните две години, предаде ТАСС, като цитира в. \"Ю Ес Ей тудей\". Според източници от предвожданата от САЩ коалиция, която води борба с ИД, групировката сега печели по-малко от 4 милиона долара на месец от продажба на петрол в сравнение с 50 милиона долара, които е получавала по-рано. Сред причините за намаляване на приходите са значителното съкращаване на контролираната от джихадистите територия и въздушните удари по инфраструктурни обекти, свързани с добива и преработката на петрол, както и по автоцистерни. Загубата на територии и намаляването на приходите принуждава групировката да се откаже от мечтата си за ислямски халифат", "date": "2017.10.03", "title": "\"Ислямска държава\" обеднява, доходите от петрол намаляват "}
{"url": "http://pik.bg/%D0%BF%D1%80%D0%BE%D0%B1%D0%BB%D0%B5%D0%BC-%D0%BF%D1%80%D0%B8-%D0%BE%D1%80%D0%BB%D0%B8%D1%82%D0%B5-news694764.html", "text": "Един от основните играчи на Лудогорец - Вандерсон, е с контузия от мача на \"орлите\" с Берое. Техничарят бе заменен още на почивката в двубоя със заралии. Разградчани спечелиха с 2:0 и са лидери във временното класиране на шампионата. Вандерсон ще премине обстойни медицински прегледи, които да покажат какво е състоянието му. Бразилецът е ключов футболист за \"зелените\" и евентуално негово отсъствие за поредица от срещи, може да намали офанзивната мощ на \"орлите\". Димитър Димитров пък загатна за тежката програма, която предстои на отбора. До края на годината Лудогорец има период, в който ще играе в рамките на една седмица с Левски, Брага и ЦСКА. Въпросният натоварен цикъл, няма как да не затрудни \"зелените\". Със сигурност Херо ще е доволен, ако Вандерсон е в кондиция за предстоящите важни двубои на \"орлите\" и Лудогорец се класира за 1/16-финалите на Лига Европа и е водач в Първа професионална лига.", "date": "2017.10.03", "title": "Проблем при \"орлите\"!"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%B5%D1%80%D0%B1%D0%B8%D0%BB-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5-%D0%BE%D1%82-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news694773.html", "text": "Турция се надява, че Ербил ще се откаже от идеята за създаване на независима държава в Северен Ирак, заяви днес министърът на външните работи на страната Мевлют Чавушоглу пред Анадолската агенция, предаде ТАСС. \"Надявам се, че Барзани (президентът на Иракски Кюрдистан, бел.ред.) ще се откаже от тази погрешна стъпка, още не е късно това да се направи\", каза той. \"В противен случай ще се наложи да вземем мерки\", предупреди още ръководителят на турската дипломация. По думите на министъра \"референдумът не е бил прозрачен и демократичен\". Референдумът за независимост на Иракски Кюрдистан се състоя на 25 септември. Над 90 процента от участниците в плебисцита гласуваха с \"да\" за независимост на Иракски Кюрдистан.", "date": "2017.10.03", "title": "Турция се надява Ербил да се откаже от идеята за създаване на независима държава"}
{"url": "http://pik.bg/%D0%B1%D0%BE%D0%B1%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D1%81%D0%BF%D1%80%D1%8F%D0%BB-%D0%BD%D0%B0%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D1%81%D1%8A%D0%B4%D0%B8%D0%B8%D1%82%D0%B5-news694787.html", "text": "Шефът на Съдийската комисия Петър Петров е хвърлил оставка, но президентът на БФС Борислав Михайлов изненадващо не я е приел. В последните месеци футболът ни се тресе от грубите реферски грешки - почти не остана отбор в първенството, който да не е пропищял от явни тесли. Поради това Петров е пожелал да си тръгне след напечения сблъсък Левски - Лудогорец на \"Герена\", след който сините ревнаха, пише \"Тема Спорт\". На почивката на срещата съдийският шеф е бил пред линч в ложите на сектор \"В\". Няколко дни по-късно той е подал оставка лично на човека, който го е поканил на този пост. Михайлов обаче е бил категоричен, че той остава. \"Не мога да предам човека, който ми е гласувал доверие - президента на футболния съюз. Ако толкова считат, че аз съм виновен за цялото напрежение - отиват при г-н Михайлов, има членове на Изпълкома и правят кадровите промени\", заяви в телевизионно интервю Петър Петров двайсетина дни, след като Боби не е приел оставката му.", "date": "2017.10.03", "title": "Боби Михайлов спрял напускането на шефа на съдиите"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%BE%D0%B3%D1%80%D0%BE%D0%BC%D0%B5%D0%BD-%D0%BC%D0%BE%D1%81%D1%82-%D0%B2-%D0%BD%D1%8E-%D0%B9%D0%BE%D1%80%D0%BA-%D0%B2%D0%B8%D0%B4%D0%B5%D0%BE-news694756.html", "text": "Взривиха мост в Ню Йорк. След близо 80-годишно съществуване емблематичният мост Костюшко в града беше разрушен с контролирана експлозия. Дългият 1835 метра мост свързваше Бруклин и Куинс над Нютън Крийк. Той ще бъде заменен от изцяло ново съоръжение, което се очаква да бъде завършено през 2020 г.", "date": "2017.10.03", "title": "Вижте как взривиха огромен мост в Ню Йорк (ВИДЕО)"}
{"url": "http://pik.bg/%D1%82%D1%8A%D0%B6%D0%BD%D0%BE-%D1%81%D0%B8-%D0%BE%D1%82%D0%B8%D0%B4%D0%B5-%D0%B5%D0%B4%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%B7%D0%B0%D1%89%D0%BE-%D0%B7%D0%B0%D0%B1%D1%80%D0%B0%D0%B2%D0%B8%D1%85%D1%82%D0%B5-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-news694768.html", "text": "Лоялността и признателността са сякаш качества, които на българите най-често липсват. Венцеславим силните на деня, но щом вече не са овластени, бързо ги забравяме и дори не се сещаме поне почит да им отдадем. За пореден път тази рана в обществото ни лъсна покрай пенсионирането на Божидар Димитров – легенда, доайен на българската култура и история, 24 години водил напред и в най-бурните моменти на прехода Националният исторически музей, съхраняващ паметта ни като съвременен апостол. Накрая го изпратиха със сухо съобщение от 2 реда, пуснато до медиите от Министерство на културата, без дори две думи за паметните му дела. Няма да ми стигнат редовете да опиша това, което професорът е направил за историята ни, за нейното съхранение и разпространение през всички тези години. И е не просто болезнено, а потресаващо, че той се оттегли тихо, с по два реда в медиите, в заслужена пенсия. А нима не е именно той сред най-заслужилите да бъдат почетени с ордени и грамоти, с речи от политиците, от управляващите, в изграждането на много от които и той има голям принос. Най-вече на ГЕРБ. Възрастта ми не е толкова напреднала, за да помня момента, в който професорът напуска БСП и тръгва след Бойко Борисов – не че не е уважаван и на отлична позиция в столетницата, но тръгва с вярата, че този човек ще промени България, че това е различният политик, който е част от народа и ще се бори за народа. Печели безапелационна мажоритарна победа за ГЕРБ в Бургас, откъдето се кандидатира тогава. Печели още много пъти, гласът му в медиите и обществото е силен и важен за развитието на партията. Затова е най-малкото разочароващо, че тя не му оказа поне уважението да не бъде забравен. Правила съм не едно и две интервюта с Божидар Димитров, винаги отзивчив и точен в своите анализи. Прекрасен събеседник, сладкодумник, стига да успееш да хванеш тънкия му хумор. Това, което мога да твърдя със сигурност - винаги верен на себе си и на своите убеждения. През годините, в каквито и превратни моменти да бяха ГЕРБ и Борисов, той стоеше зад вярата си в тази нова политика. Остана по мъжки лоялен, дори когато се оказа вън от властта, освободен неочаквано като министър в първия кабинет на ГЕРБ. Съратниците му дължат поне едно „благодаря”. То ще спре злобните подмятания, че професорът не се е пенсионирал сам, а е бил насила пенсиониран. За да стане ясно, че не е употребен и забравен. Самият Божидар Димитров не казва нищо и се извисява повече с мълчанието си. Добре е обаче тези, които злорадстват сега, да са наясно, че и тях това ги чака в общество като нашето. Един ден и те ще се пенсионират или „ще ги пенсионират“ - без почести, без добри думи за лоялността, за доверието и отдаденото време. Тъжно е за тях самите, защото ще изчезнат завинаги. А проф. Божидар Димитров, дори позагърбен от своите, е дал толкова за българщината, че никога няма да бъде забравен от поколенията.", "date": "2017.10.03", "title": "ТЪЖНО СИ ОТИДЕ ЕДНА ЛЕГЕНДА. Защо забравихте проф. Божидар Димитров?"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D1%87%D0%B5-%D1%89%D0%B5-%D0%B8%D0%BC%D0%B0-%D0%BE%D1%89%D0%B5-%D0%B3%D1%80%D0%B0%D0%BD%D0%B8%D1%87%D0%BD%D0%B8-%D0%BF%D1%83%D0%BD%D0%BA%D1%82%D0%BE%D0%B2%D0%B5-%D1%81-%D1%80%D1%83%D0%BC%D1%8A%D0%BD%D0%B8%D1%8F-news694781.html", "text": "Надявам се, че ГКПП \"Кайнарджа - Липница\" няма да е последният граничен пункт, който ще открием заедно с румънския премиер. Това заяви след официалното откриване на обекта министър-председателят на България Бойко Борисов. Днешният ден отбелязва много важен момент за връзките между България и Румъния и е следствие на много усилия от страна на двете държави. Това каза в приветственото си слово министър-председателят на Румъния Михай Тудосе. Според Бойко Борисов с този нов обект се дава възможност за взаимно развитие на търговия и туризъм. \"Предстои и откриването на нов мост на българо-румънската граница\", каза още той. „Днес цял ден двете правителства (румънското и българското) ще решаваме проблеми, които имаме, но изводът е, че колкото повече гранични пунктове се откриват, повече се улеснява населението, бизнеса, туризма, толкова повече се опознаваме“, каза Бойко Борисов.", "date": "2017.10.03", "title": "Борисов се надява, че ще има още гранични пунктове с Румъния"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D1%81-%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D0%BF%D0%BE-%D0%B1%D0%BB%D0%B8%D0%B7%D0%BE-1000-%D0%BD%D0%B0%D1%88%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-news694749.html", "text": "33 925 българи получават пенсии от чужбина, показват данни на Националния осигурителен институт (НОИ) за 2016 година. Това са хора, които са работили зад граница и вземат пенсии на база на международни спогодби и европейски регламенти. Най-много са българите с чуждестранни пенсии от Германия, пише \"Български новини\". През миналата година 6626 нашенци са вземали пари за старини от Федералната република. След дългогодишна работа в Гърция над 5800 българи са си осигурили пенсия от южната ни съседка. Гръцките институции бавят изплащането на пенсиите на 908 българи заради липса на потвърждение за натрупан осигурителен стаж. Според властите в южната ни съседка забавянето се дължи на огромния брой напуснали служители. Процедурата се бавела и заради пенсионната реформа от началото на годината, която предвижда всички осигурителни фондове да се слеят в един. Данни на социалното министерство показват, че Гърция е спряла изплащането на пенсии на 933-ма нашенци. Причината е изискването всички, работили на територията на страната, да имат осигурителен номер и адресна регистрация в Гърция. Така завърналите се у нас гастарбайтери могат да останат без вече отпуснатите им пари за старини. Данните на НОИ показват, че за една година пенсионерите с пари от южната ни съседка да се увеличили с над 600. С толкова са нараснали и нашенците с доход от Испания и Италия. От 2007 година, когато България стана член на ЕС, хората с пенсии от чужбина са се увеличили 3 пъти. Според европейските правила НОИ признава осигурителния стаж на нашенците, натрупан в страните от ЕС и в държави, с които страната ни има подписани спогодби, но не признава осигурителния доход. Така, ако една жена има 25 години трудов стаж у нас и още 10 години в друга страна от ЕС и е навършила 61 години, тя ще получи пенсия от НОИ, но размерът й ще зависи само от осигурителния доход за тези 25 години труд у нас. Доходът от останалите 10 години ще има значение при отпускане на пенсия от държавата, в която се е осигурявала. През 2014 година средният размер на българската пенсия на гурбетчиите е бил 193,80 лв. Това е сумата, която се изплаща само от НОИ, а останалите средства, натрупани от осигуровки в чужбина, се изплащат от местния осигурителен институт.", "date": "2017.10.03", "title": "Гърция с жесток удар по близо 1000 наши пенсионери"}
{"url": "http://pik.bg/%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5-%D1%83%D1%84%D0%BE%D0%BB%D0%BE%D0%B7%D0%B8%D1%82%D0%B5-%D0%B2-%D1%88%D0%BE%D0%BA-%D0%B4%D0%BD%D0%B8%D1%82%D0%B5-%D0%BD%D0%B8-%D1%81%D0%B0-%D0%BF%D1%80%D0%B5%D0%B1%D1%80%D0%BE%D0%B5%D0%BD%D0%B8-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B0-%D1%84%D0%BB%D0%BE%D1%82%D0%B8%D0%BB%D0%B8%D1%8F-%D0%BB%D0%B5%D1%82%D0%B8-%D0%BA%D1%8A%D0%BC-%D0%BD%D0%B0%D1%81-%D1%81-%D0%BC%D0%B8%D1%81%D0%B8%D1%8F-%D0%B4-news694730.html", "text": "Извънземни ще нападнат и вероятно ще завладеят Земята до края на годината. Уфолози твърдят, че междугалактическа армада на извънземните нашественици лети към нас. Пришълците били много враждебно настроени срещу земните жители. Те са преодолели с летящите си апарати милиони светлинни години, за да унищожат хората, твърдят мистици, цитирани от esoreiter.ru. Според уфолози първо ще бъдат унищожени големите градове на Земята. Правителствата на САЩ, Русия и Китай били предупредени за предстоящата инвазия. В момента те вземали решение как да постъпят в тази ситуация. От една страна управляващите може да опитат да се разберат с нашествениците, за да намалят до минимум щетите. От друга – може да ни „продадат“ на извънземните и да заживеят в луксозни бункери под океана. Има и трети вариант -  война, която да обедини човечеството срещу общия враг. Според известния физик Стивън Хокинг, човечеството няма сили да се защити срещу по-високоразвити извънземни цивилизации, но било по-вероятно да се самоунищожи, отколкото да бъде изтребено от чуждопланетни нашественици. Бившият астронавт Ед Мичъл, който почина миналата година, пък казал преди смъртта си, че видял извънземните със собствените си очи. Те били слаби с големи глави. Според тях, нашата цивилизация е дефектна. Бившият началник на Националната космическа агенция на САЩ Чарлс Болдън е заявил, че дните ни са преброени. Уфолози предполагат, че той е бил отстранен от НАСА, след като решил да каже истината за извънземните.", "date": "2017.10.03", "title": "НАШЕСТВИЕ! Уфолозите в шок: Дните ни са преброени, извънземна флотилия лети към нас с мисия да ни унищожи! До края на годината ще завладеят Земята"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%82%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-news694779.html", "text": "Трима души са пострадали при катастрофа между два автомобила на кръстовището на пътя от село Кичево и главен път Варна-Оброчище. Това съобщиха от пресцентъра на ОДМВР – Варна. От ОДМВР уточняват, че това е първоначална информация за инцидента. В болница са откарани трима души. 75-годишен мъж, водач на единия автомобил, е настанен в ортопедия със счупен таз, а 58-годишна пътничка е настанена за лечение с фрактура на ребра. Няма информация за състоянието на водача на другия автомобил, който е на 59 години. Инцидентът е регистриран около 7.20 часа тази сутрин.", "date": "2017.10.03", "title": "ТЕЖЪК ИНЦИДЕНТ! Трима ранени при катастрофа край Варна  "}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B3%D0%B0%D0%BB%D0%B0-%D0%BF%D1%80%D0%B5%D1%82%D1%8A%D1%80%D0%BF%D1%8F-%D1%82%D0%B5%D0%B6%D0%BA%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B7%D0%B0%D0%B5%D0%B4%D0%BD%D0%BE-%D1%81%D1%8A%D1%81-%D1%81%D1%82%D0%B5%D1%84%D0%B0%D0%BD-%D1%89%D0%B5-%D0%B2%D0%BE%D0%B4%D1%8F%D1%82-%D0%BD%D0%B0-%D0%BA%D0%B0%D1%84%D0%B5-%D0%BE%D1%82-%D0%B4%D0%B8%D0%B2%D0%B0%D0%BD-news694769.html", "text": "Тяхното място в ефира бе заето и в двата дни от Зейнеб Маджурова, както и от две екранни двойки - Мира Радева и Ивайло Станчев, и Димитър Рачков и Кремена Халваджиян. Тощу-що двамата се включиха пряко в предаването и обясниха, че причината е свързана с тежка операция на дъщерята на Гала - Мари. Момичето е имало сериозен проблем с рамото и се е наложила операция. Хирургическата интервенция е била изключително тежка, а сега й предстои дълго възстановяване. Проблемите на Мари са били още от ранно детство. Гала и Стефан благодариха на екипа на д-р Йовков. Операцията е преминала успешно. От утре двамата се завръщат в ефир, но ще водят в домашни условия. След като вчера и днес всички зрители се чудиха защо Гала и половинката й Стефан не водиха предаването \"На кафе\" се появиха много спекулации относно причините. \"Опериращият лекар каза, че дъщеря ми вече е добре. Не мога да не благодаря на всички, които се грижеха за нея, особено на доктор Йовков. Операцията е доста тежка, защото Мари е с една слабост на съединителната тъкан. Още като малко дете й се вадеше лакътната става. Спомням си как веднъж щеше да падне и аз я хванах за ръката и тя й се извади. Има лабилност на ставите. В случая оперираха раменната й става. Тя има най-много движение в човешкото тяло. Изваждането й обикновено е придружено с особено силна болка, при нея няма болка, може би заради проблема й. Сега хванаха тъканта, която държи рамото с някакви скоби, които държат ставата да не излиза от гнездото. Предстои дълго възстановяване, трябва да я гледаме като бебе, тя е с шина. Забрани да я показваме\", каза Гала.", "date": "2017.10.03", "title": "ДРАМА! Дъщерята на Гала претърпя тежка операция! Заедно със Стефан ще водят \"На кафе\" от дивана"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B8%D0%BB%D1%8A%D1%80%D1%8A%D1%82-%D0%BF%D0%BE%D1%82%D0%BE%D0%BF%D0%B8%D0%BB-%D0%B2-%D0%BA%D1%80%D1%8A%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D1%81%D0%B5-%D0%BE%D0%BA%D0%B0%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D1%85%D0%B2%D1%8A%D1%80%D0%BB%D1%8F%D0%BB-%D0%BF%D0%B0%D1%87%D0%BA%D0%B8-%D0%B7%D0%B0-%D1%85%D0%B0%D0%B7%D0%B0%D1%80%D1%82-%D0%B2%D0%B8%D0%B4%D0%B5-news694721.html", "text": "Стивън Падок, килърът от Лас Вегас, бил милионер! Хвърлял яко пари на хазарт! Падок изкарал парите си от сделки с недвижими имоти, като през последните години просто харчел парите си. Според разследващите в последно време Падок играел често на хазарт, като залагал пари в брой. Масовият убиец имал истински боен арсенал в хотелската си стая в \"Мандалей Бей\". 64- годишния, направил милионите си от сделки с недвижими имоти, а според брат му притежавал два самолета, няколко луксозни имота в САЩ и изглеждал напълно нормално. Единствената му страст бил хазарта, където той хвърлял огромни суми, съобщава \"Дейли Мейл\". Тайно обаче той трупал истински боен арсенал от 42 пистолета, като 23 от оръжинята били откирити в стаята му. Два дни Падок разполагал по прозорците пушки на стативи, точно с изглед към фестивала. Освен оръжията, униформените открили допълнителни патрони, което му позволявало да презарежда и да стреля без да спира 72 минути. В колата му били открити вещества, с които да прави бомби. Както е известно, според разследващите стрелецът от Лас Вегас, който уби 59 души и рани други над 520 при безразборна стрелба, не е имал съучастници. Съобщава се, че 64-годишният Стивън Падок е имал над 40 единици оръжие. Справка на полицията показва, че то е закупено легално.", "date": "2017.10.03", "title": "ИЗВЪНРЕДНО! Килърът, потопил в кръв Лас Вегас, се оказа милионер, хвърлял пачки за хазарт (ВИДЕО/СНИМКИ - ОБНОВЕНА)"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B3%D0%BE%D1%80%D0%B8-%D0%BF%D0%BE%D0%BA%D1%80%D0%B8%D0%B2-%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%E2%80%9E%D0%B7%D0%B0%D1%85%D0%B0%D1%80%D0%BD%D0%B0-%D1%84%D0%B0%D0%B1%D1%80%D0%B8%D0%BA%D0%B0%E2%80%9C-news694727.html", "text": "Пламнел покрив на стара сграда в столичния квартал „Захарна фабрика“ вдигна пожарната на крак рано сутринта. Сградата се намира близо до бул. \"Сливница\". „Запалил се е покривът на стара сграда, която не е обитаема. Няма пострадали при инцидента. Пожарната е овладяла огъня“, съобщиха за ПИК от МВР. След подадения сигнал пожарната е била на място буквално за минути.", "date": "2017.10.03", "title": "ГОЛЯМ ПОЖАР! Гори покрив на сграда в „Захарна фабрика“"}
{"url": "http://pik.bg/%D0%B1%D0%BB%D0%BE%D0%BA%D0%B0%D0%B4%D0%B0-%D0%B3%D0%BE%D0%BB%D1%8F%D0%BC%D0%B0-%D1%81%D1%82%D0%B0%D1%87%D0%BA%D0%B0-%D0%BF%D0%B0%D1%80%D0%B0%D0%BB%D0%B8%D0%B7%D0%B8%D1%80%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news694719.html", "text": "Очаква се голям брой каталонци да се включат в масовата стачка, обявена за днес, която беше организирана заради полицейското насилие, проявено от испанската полиция по време на гласуването за референдума за независимост на автономната област. Очаква се стачката да парализира транспорта в областта, което може да доведе до още по-голям натиск към премиера на Испания Мариано Рахой да намери изход от създалата се ситуация, предава Франс прес. Идеята на организаторите е да бъде спряна дейността на пристанището, както и да бъде спрени авиосъобщенията и влаковия транспорт. Няколко профсъюзни организации се включиха в инициативата и призоваха стачката да се съблюдава от гражданите на областта, за да бъде даден отговор на полицейското насилие от неделя. Очаква се в стачката да се включат и публичните университети, музеят за съвременно изкуство, Барселона и дори Саграда Фамилия, базиликата, проектирана от известния Антони Гауди и едно от най-популярните места за туристите. Каталунският лидер Карлес Пучдемон изрази увереност, че към стачката ще се включат много хора.", "date": "2017.10.03", "title": "БЛОКАДА! Голяма стачка парализира Каталуния"}
{"url": "http://pik.bg/%D1%83%D0%B4%D0%B0%D1%80-%D0%B7%D0%B0-%D1%87%D0%B5%D0%BB%D1%81%D0%B8-%D0%B0%D0%BB%D0%B2%D0%B0%D1%80%D0%BE-%D0%BC%D0%BE%D1%80%D0%B0%D1%82%D0%B0-%D0%B8%D0%B7%D0%B2%D1%8A%D0%BD-%D0%B8%D0%B3%D1%80%D0%B0-%D0%B4%D0%BE-%D1%81%D1%80%D0%B5%D0%B4%D0%B0%D1%82%D0%B0-%D0%BD%D0%B0-%D0%BD%D0%BE%D0%B5%D0%BC%D0%B2%D1%80%D0%B8-news694711.html", "text": "Мениджърът на шампиона на Англия Челси Антонио Конте получи сериозен удар, след като стана ясно, че испанският нападател Алваро Мората ще отсъства от терените поне до средата на ноември, съобщава Дейли Мейл. Според информацията доскорошният играч на Реал (Мадрид) е скъсал подколянно сухожилие. Мората със сигурност ще пропусне пет мача на тима си във Висшата лига на Англия и Шампионска лига, както и предстоящите два мача на националния тим на Испания.", "date": "2017.10.03", "title": "Удар за Челси! Алваро Мората извън игра до средата на ноември"}
{"url": "http://pik.bg/%D1%81%D0%B0%D1%89-%D0%B8%D1%81%D0%BA%D0%B0-%D1%81%D1%8A%D0%BA%D1%80%D0%B0%D1%89%D0%B0%D0%B2%D0%B0%D0%BD%D0%B5-%D0%BD%D0%B0-%D1%87%D0%B8%D1%81%D0%BB%D0%B5%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BC%D0%B8%D1%81%D0%B8%D1%8F-%D0%BD%D0%B0-%D0%BA%D1%83%D0%B1%D0%B0-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D1%81-%D0%B4%D0%BE-6-news694713.html", "text": "Администрацията на американския президент Доналд Тръмп иска Куба да съкрати персонала в дипломатическата си мисия във Вашингтон с до 60 процента, съобщава Асошиайтед Прес, позовавайки се на източници от Белия дом. Според информацията от Държавния департамент се очаква официално да обявят за това още днес. Целта на тези мерки е не да бъде „наказвана“ Хавана, а да се направи така, че двете дипломатически мисии да имат приблизително еднаква численост. По-рано от Държавния департамент на САЩ официално обявиха съкращаването на броя на сътрудниците си в американското посолство в Хавана.", "date": "2017.10.03", "title": "САЩ иска съкращаване на числеността на дипломатическата мисия на Куба във Вашингтон с до 60 процента"}
{"url": "http://pik.bg/%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D1%89%D0%B5-%D0%B4%D0%B5%D0%BF%D0%BE%D0%B7%D0%B8%D1%80%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D1%81%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news694710.html", "text": "След скандалът за шуробаджанащина в Хасково Делян Добре ще внесе днес молбата си за напускане на парламента, съобщава Нова Телевизия. Депутатът от ГЕРБ, който беше обвинени, че кадрува в общината, официално ще депозира оставката си. Дали обаче тя ще бъде приета, засега не е ясно. Снощи в Хасково десетки членове на ГЕРБ, общински съветници и служители призоваха Добрев да не напуска. И поискаха отстраняването на кмета на града Добри Беливанов, както и предсрочни кметски избори. Самият Делян Добрев потвърди, че след скандала напуска парламента, но може да остане областен координатор на партията.", "date": "2017.10.03", "title": "Делян Добрев ще депозира оставката си в парламента"}
{"url": "http://pik.bg/%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BF%D1%80%D0%B5%D0%B4-%D1%84%D0%B0%D0%BB%D0%B8%D1%82-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D1%81%D0%B5-%D0%B2%D0%B4%D0%B8%D0%B3%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news694735.html", "text": "Многопрофилната болница \"Христо Ботев\" във Враца е пред закриване. Дълговете на болницата са за над 13 млн. лева. \"Положението е много тежко. Не сме получавали заплата вече втори месец. Засегнати сме близо 600 души.В болницата работи частна болница. Имаме съмнение, че се източва нашият бюджет, но нямаме доказателства. Държавата трябва да влезе в ролята си. Има риск за пациентите. Има затруднения и при доставката на лексрства и консумативи. Колегите напускат, защото няма какво да ядат. Запорират ни сметките. Колежка е осъдена за неплатена сметка за вода. Банките натискат. Всички сме със заеми. За това сме излезли на протест. Ще излизаме всеки ден, докато не бъде взето решение. Само вчера трима души напуснаха хирургичното отделение. Явно някой има интерес болницата да фалира и да бъде закупена на безценица\", разкриха пред Би Ти Ви медицински служители в болницата.", "date": "2017.10.03", "title": "Болницата във Враца пред фалит! Лекарите се вдигат на протест"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D0%B7%D0%B0%D0%B1%D0%B8-%D0%B7%D0%B2%D1%83%D1%87%D0%BD%D0%B0-%D0%BF%D0%BB%D0%B5%D1%81%D0%BD%D0%B8%D1%86%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B2%D0%BE%D0%B5%D0%BD%D0%B5%D0%BD-%D0%B5-%D0%BD%D0%BE-%D0%B4%D0%B0-%D1%81%D0%B8-%D0%B1%D0%B5%D1%88-news694740.html", "text": "Парламентът е място за говорене. Какво значи някой да ни забрани да говорим. Не може да бъде озаптен българският парламент. Това коментира Цвета Караянчева от ГЕРБ пред Нова телевизия след скандала между президента и ГЕРБ. \"Аз разбирам, че президентът е военен, но той трябваше да остави своята униформа в гардероба си\", каза тя. \"Нима той иска онзи парламент преди 89-та година. Сега е демокрация. Какво значи беквокали - това обида ли е или комплимент към нас\", заяви Караянчева. \"Не искаме оставката на президента, искаме да водим диалог с президента. Това е и моят президент, той трябва да бъде равен към всички. Не може да припява към БСП\", коментира зам.- председателят на парламента Цвета Караянчева. Тя заяви още, че никога не е споменавана думата импийчмънт. \"БСП вкараха президента в говорене\", посочи тя. \"Делян Добрев е голям професионалист и парламентът ще загуби, ако този човек не е в парламента, заяви тя. Подкрепата, която той получава, е доказателство а това, колко качествен човек е той\", коментира тя. \"Няма да гласувам оставката на Делян Добрев, както и колегите ми\", посочи тя.", "date": "2017.10.03", "title": "БОМБА В ЕФИР! Депутатка заби звучна плесница на президента! Караянчева: Военен е, но да си беше оставил униформата в гардероба! ГЕРБ няма да гласува оставката на Делян Добрев"}
{"url": "http://pik.bg/%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D0%B2%D0%B8-%D1%87%D0%B0%D0%BA%D0%B0-%D0%BF%D1%80%D0%B5%D0%B7-%D0%BE%D0%BA%D1%82%D0%BE%D0%BC%D0%B2%D1%80%D0%B8-news694733.html", "text": "Флагман\". Вижте съветите на най-добрия български астролог Светлана Тилкова, направени за \" 1 – 31 октомври 2017 г. Уран е ретрограден в Овен Дори и в инертните хора ще проблесне искрата на несъгласието, че светът може да живее в застой, а делникът да бъде скучен. Засилен е стремежът да накараме околните да се заемат с изучаване на новото и неизвестното без страх и притеснения. Не бива да прекаляваме в битките си за надмощие, за да не се окажем победители, но губещи. 1 – 31 октомври 2017 г. Нептун е ретрограден в Риби Ще се наложи да преосмислим начина си на живот дори и чрез повече мигове на самота и самоанализ. Време е за пореден път да осъзнаем и изчистим сериозните си кармични грешки от минали прераждания или натрупаните в този живот. Подсъзнанието ще ни каже как да го направим. 1 – 31 октомври 2017 г. Хирон е ретрограден в Риби Хирон със своята ретроградност в Риби, съвпадаща в част от времето и с ретроградния Нептун в Риби, пречи на лекомислените действия и стремежа ни да работим в своя полза, но във вреда на околните. Лесните начини за печелене на пари, желанието за бягство от големите отговорности или опитите чрез хора на власт да се получат незаслужени блага, ще бъдат светкавично наказвани. 1 октомври 2017 г. Тригон Слънце–Луна Късметът е с вас. Каквото започнете, ще успеете, но с много работа. Давате изява на чувствата си, щастието ви съпровожда. Съвпад Слънце–Меркурий Време е да осъзнаете дали вървите в крак с времето. Притъпете егото си. Не прекалявайте с мечтите си да задоволите само вашите лични стремежи и интереси, за да не ви смачка обществото и да не се окажете извън средата си неразбрани, неудовлетворени и отхвърлени. 2 октомври 2017 г. Съвпад Венера–Марс Подтиква към изневери и безпричинно заяждане, най-вече у дома. Изразената сексуалност и склонност към светкавично влюбване носят бързи разочарования. Съветвам ви да не правите емоционално прибързана крачка към създаване на семейство или задълбочаване на отношенията, водещи към сключване на брак. Тригон Венера–Плутон Привличате околните като с магнит. Успявате да ги накарате да правят всичко, което им кажете, но не злоупотребявайте, защото и вие сте подвластни на същия аспект. И от вас ще искат да давате, а вие да не сте склонни. Тригон Марс–Плутон Мнозина от вас имат златния шанс да творят Съдбата си, тази на обществото, а защо не дори и тази на света. Да работите сами и да не се доверявате на никого е вашата задача, ако искате да успявате в този ден. 5 октомври 2017 г. Пълнолуние в Овен Не правете компромиси, ако не са във ваша полза. Не задавайте на околните неудобни въпроси, на които не само че няма да получите отговор, а и ще си спечелите неприятели. Съвпад Луна–Хирон Аспектът развива не само интелекта, но и интуицията. Засилва зависимостта от лунните фази. Предпазливостта е задължителна, защото усещането за дисхармония и слабост може да причини вътрешни страхове, силни мисъл-форми и мании, които да доведат до тежки последствия, а емоциите са неочаквани и мощни до крайност. Опозиция Юпитер–Уран За мнозина днес сте досадни. Наложете си умереност, защото сте склонни и се стремите да сте винаги полезни на околните със съветите си, без значение дали някой ги иска или не. 8 октомври 2017 г. Съвпад Слънце–Меркурий Егото ви е достигнало невиждани висоти. Днес сте извън реалността и си вярвате, че околните ще задоволяват вашите потребности и желания. Внимавайте както летите в облаците на внушеното си величие, да не се срутите, а средата, в която се движите, да ви изхвърли. Тригон Марс–Плутон Работете върху себе си, върху поведението си и отношенията си, дори и с хората, с които Съдбата пресича пътя ви случайно. Стремете се към хармония и разбирателство и ще бъдете господари на Съдбата си. Квадратура Меркурий–Плутон Аспектът ви дарява нужната свобода за действие... стига да го искате. Ще се отърсите от свои погрешни представи за случващото се и за хората. Мнозина ще получат предложение за работа, както и право на свободен избор. Това, което ви се струваше невъзможно, дори абсурдно, е ключът към вашия успех. Изненадайте околните с идеите си. 10 октомври 2017 г. Опозиция Венера–Хирон Трудно давате изява на истинските чувства. Водещи са лицемерието и фалшът. Създавате си отношения на противопоставяне и много врагове, които не изчезват от само себе си с края на деня. Ударите от засегнатите от ваши думи и действия са неочаквани, но не успявате да осъзнаете бързо причината за тях. Опозиция Марс–Хирон Днес сте воини на Доброто срещу Злото. Действията ви преминават в агресия, която в неочакван миг се превръща в слабост. Трудно се владеете и сами може да си отрежете пътя към победата. Квадратура Венера–Лилит Скритите качества на вашия характер, свързани с умението да обичате, ще се изявят, но не като любов, а като омраза, ако в личния си живот не сте щастливи и не успявате да създадете мечтаната хармония. Квадратура Марс–Лилит Войната, която водите заради влиянието на аспекта, ще е между вашите желания и невъзможността да се съобразите с чуждите, дори и с тези на партньора си, на близките си, което ви обрича на самота, дори и да живеете под един покрив и привидно да се търпите. 15 октомври 2017 г. Опозиция Меркурий–Уран Странно притеснителни и неуверени сте. Вярната посока ви убягва. Не се притеснявайте, причина няма, за да не навредите на нервната система и психиката си. Планирайте времето си и не се разпилявайте в различни занимания. Няма да ги завършите и ще бъдете неудовлетворени и потиснати заради загубеното време. Куинконс Меркурий–Марс Обсебени сте от натрапчивото си желание да сте първи навсякъде, но сте разпилени и трудно контролирате емоциите си. Така до върха няма да стигнете, дори и ако се товарите с повече задачи, отколкото можете да изпълните. Пренапрегнати сте и заради невъзможността да получите мечтаното в този ден не е изключено да си докарате здравословен проблем. Куинконс Марс–Уран Не се чувствате добре в кожата си. Искате да избягате и от себе си само защото сте така презаредени с емоция и изнервени, че сте непрекъснато под влиянието на някакви обстоятелства, които ви пречат да се изявите. 18 октомври 2017 г. Съвпад Меркурий–Юпитер в Скорпион Хрумват ви блестящи идеи. Имате шанс да ги осъществите. Гоните с упоритост изпълнението им и не признавате каквито и да било препятствия. Добре е да се вслушвате в съветите, които ще ви бъдат полезни след време. Общо взето, сте разумни. Умереността ви носи полза. Квадратура Марс–Сатурн Мислите с емоциите си, а не с разума. В днешния ден спокойствието ви е химера. Вземете се в ръце, за да не тласнете живота си в неочаквана посока и подминете даровете, които Съдбата ви е подготвила. 19 октомври 2017 г. Съвпад Меркурий–Венера Самоуверени сте, но и готови да помогнете. Днес търсите удобствата и не сте склонни да се натоварвате с каквото и да било. Ако сте сбъркали професионалното си поприще, сега е моментът да си изясните как и с какво да го промените. Квадратура Марс–Сатурн Разумът е потиснат, спокойствието липсва, емоцията властва. Как животът да върви в своя естествен ход? Сложете си цип на устата, избягвайте разговори и действия, защото резултатите ще са различни от очакваното и негативни. Без да ви е заложено, ще си докарате дълготрайни неприятности, за които сами ще сте си виновни. 22 октомври 2017 г. Квадратура Марс–Лока Фортуна Печелите парите си с лекота, но, уви, на моменти и с агресия, ако установите, че привидно сигурни приходи ви се изплъзват заради нечии мечти да бъдете изместени от мястото ви или от добрата сделка. Склонни сте на некоректност, но Лока Фортуна наказва на мига непочтеното печелене на пари. Бъдете коректни и ще получите мечтаните приходи. 23 октомври 2017 г. Куинконс Венера–Уран Склонни сте да допуснете да ви обсебят проблемите на други хора, дотолкова, че забравяте своите грижи и отговорности. Смятате, че вашето отношение към тях гради уважението им към вас, а всъщност след време ще осъзнаете, че безвъзвратно сте пропуснали ценни дни и сте си спечелили неприятели заради стореното непоискано добро. Опозиция Марс–Сатурн Не се опитвайте да накарате околните да ви възприемат като страховити, агресивни и нападателни. Начинът да постигнете целите си не е този. Сами ще предизвикате своя провал и вместо да имате около себе си хора, на които може да разчитате, ще си печелите врагове. 26 октомври 2017 г. Квадратура Луна–Венера Всяко прибързано решение е във ваша вреда и ще остави трайна следа в дните ви през месеца, защото може да се окажете с финансови затруднения и без шанс да се стабилизирате дори и с допълнителна работа. Куинконс Марс–Юпитер Обсебени сте от желанието да блестите с възможностите си и натрапвате помощта си дори там, където не я искат. Така си вредите. Бъдете щедри и всеотдайни, но само когато правите поискано или необходимо добро. Не мислете, че натрапената помощ ще ви донесе благодарности и топли чувства, напротив, ще изстрадате много тежко нечие лошо отношение. 27 октомври 2017 г. Тригон Меркурий–Нептун Днес ще отворят книга дори хора, които не обичат да четат. С удоволствие слушате музика. Бихте могли да развиете дарбата си да пишете, но не бива да се възползвате от нея, за да анализирате в негативна посока някого или нещо. Наказанието ще е светкавично въпреки високата оценка на написаното от вас. Секстил Луна–Хирон Устремени сте към върхови професионални постижения, но едновременно с това сте меланхолични и чувствителни, а Хирон засилва нежеланието ви да сте борбени. По този начин пътят към поставената цел става труден. 28 октомври 2017 г. Квадратура Венера–Плутон Мечтаете си да срещнете идеалната половинка, но омъглени от романтичния си копнеж, ще я пропуснете, поне мнозина от вас. За да прикриете душевната си неудовлетвореност, ще се доказвате, или поне ще се опитвате, като скачате от партньор на партньор. Тригон Сатурн–Лунен възел Имате възможност да печелите добре заради подсъзнателния спомен от ваше минало прераждане, когато сте били подвластни не само на материалните си стремежи, но и сте имали знанията и уменията, за да ги постигнете. Не се опитвайте да действате по непочтен начин, за да не си печелите неприятели. 29 октомври 2017 г. Квадратура Луна–Меркурий Лоша шега може да ви изиграе този аспект, ако сте сред хората с лабилна психика. Дори и да ви критикуват и да сте засегнали от нечие поведение или думи, ви съветвам да не се горещите, да се замислите дали казаното не е във ваша полза. Не си струва да си печелите неприятели. Тригон Луна–Венера Състрадателни сте. Потъвате веднага в проблемите на околните. Добри слушатели сте. Внимавайте и навлизайте до безопасни за вас граници в чуждите проблеми, за да не ги превърнете в свои. Прехвърлите ли мярката, ще ви се наложи и за себе си да търсите лекарска помощ. 31 октомври 2017 г. Секстил Луна–Плутон Устремени сте към нови знания. Ще ви припознаят като перфектни събеседници, които помагат на околните да забравят грижите си и да видят и светлата страна на живота. Секстил Венера–Сатурн Живеете в умерено темпо, внимателни сте в думите и действията си. Стремите се към нормален и спокоен живот под знака на осъществените си мечти. Обградени сте от хора, на които разчитате, но и те разчитат на вас.", "date": "2017.10.03", "title": "Алена с ексклузивен хороскоп! Вижте какво ви чака през октомври"}
{"url": "http://pik.bg/%D0%B0%D0%B4%D0%B2%D0%BE%D0%BA%D0%B0%D1%82-%D1%81-%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D0%B0%D0%B2%D0%B5%D1%80%D1%8A%D1%82-%D0%BD%D0%B0-%D0%B3%D1%80%D0%B8%D0%BD%D0%B3%D0%BE-%D0%BF%D1%80%D0%BE%D0%BC%D0%B5%D0%BD%D0%B8%D0%BB-%D0%BF%D0%BE%D0%BA%D0%B0%D0%B7%D0%B0%D0%BD%D0%B8%D1%8F%D1%82%D0%B0-%D1%81%D0%B8-%D0%BB%D1%8E%D0%B1%D0%B8%D0%BC%D0%B8%D1%8F%D1%82-%D0%BD%D0%B0-%D1%81%D0%BE%D1%84%D0%B8-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D0%B1-news694731.html", "text": "Партньорът на Гринго Стефан Сивков е променил показанията си, а клиентът ми е невинен за изнудването. Това обяви пред Нова телевизия адвокат Красимир Кацарски. Той защитава в съда Тодор Давидов, известен като Гринго - любимия на Софи Маринова. „За първи път Давидов попада в ареста. Да, обвинението му е тежко, защото става въпрос за изнудване за 50 хил. лева. Бурната му реакция в съда вчера определям като действие на човек, който за първи път попада в ареста“, добави юристът. Изнудваният бизнесмен пък иска и двамата задържани да останат в ареста, защото се страхува. „Според прокуратурата Давидов е помагал да се осъществи това изнудване. Сивков дава и нови показания 4 дни след ареста, като променя показанията. Бил подложен на натиск от разследващите, но не може да ги познае, защото били цивилни“,каза още юристът.", "date": "2017.10.03", "title": "Адвокат с нова версия! Аверът на Гринго променил показанията си, любимият на Софи Маринова бил невинен"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B1%D0%B8%D1%81%D1%82%D1%80%D1%8F%D1%82-%D0%BA%D0%B0%D0%B7%D1%83%D1%81%D0%B0-%D1%80%D0%B0%D0%B9%D1%8A%D0%BD-%D0%B5%D1%8A%D1%80-news694763.html", "text": "Отменените полети на нискотарифната авикомпания \"Ryanair\" и компенсацията на пътниците, останали на земята, ще е тема в Европейския парламент. Евродепутатите очакват да разберат от Европейската комисия как ще бъдат приложени правилата за защита на правата на пътниците. До тук се стигна, след като в средата на септември ирландската авиокомпания обяви, че отменя между 40 и 50 полета дневно до края на октомври, сред които и такива от и за България. В края на миналия месец обаче стана ясно, че са отменени нови 18 000 полета в разписанието от ноември до март 2018 г. Като причина беше посочен спад в нивото на точността заради стачки, неблагоприятни метеорологични условия и отпуски на екипажите.", "date": "2017.10.03", "title": "Евродепутати бистрят казуса \"Райън еър\""}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D1%80%D0%BE%D0%BA%D0%B0%D0%B4%D0%B6%D0%B8%D1%8F%D1%82%D0%B0-%D1%82%D0%BE%D0%BC-%D0%BF%D0%B5%D1%82%D0%B8-news694736.html", "text": "Основателят на американската рок група Tom Petty and the Heartbreakers Том Пети е починал на 66-годишна възраст в град Малибу, щата Калифорния, съобщава TMZ. С поред информацията на изданието, Пети е бил намерен в безсъзнание в своя дом. Лекарите са съобщили, че сърцето му е спряло. Музикантът бил включен към животоподдържаща система, но малко по-късно той е починал. Том Пети се изявяваше дълги години като музикант, певец и композитор, а също така има и продуцентска дейност. Tom Petty and the Heartbreakers е рок-група от Гейнсвил (Флорида). Тя бе сформирана от Том Пети, Майк Кембъл, Бенмонт Тенч, Рон Блеръм и Стен Линч през 1976 г. Бандата си е сътрудничила с такива изтъкнати и легендарни музиканти като Боб Дилън, Джони Кеш, Джеф Лин и Стиви Никс. Том Пети става известен и с участието си в супергрупата Traveling Wilburys, основана в края на 80-те години. В нея той свири с Джордж Харисън, Боб Дилън, Рой Орбисън и Джеф Лин.", "date": "2017.10.03", "title": "Почина рокаджията Том Пети"}
{"url": "http://pik.bg/%D0%BD%D0%B5%D0%BB%D0%B8-%D0%BA%D1%83%D1%86%D0%BA%D0%BE%D0%B2%D0%B0-%D1%81-%D0%B6%D0%B5%D1%81%D1%82%D0%BE%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B8%D0%B7%D0%B2%D0%B5%D1%80%D0%B3%D0%B0-%D1%81%D1%83%D0%BD%D0%B4%D0%B1%D0%B5%D1%80%D0%B3-%D0%B8-%D0%B0%D0%B7-%D0%B1%D0%B8%D1%85-%D0%B3%D0%BE-%D1%80%D0%B8%D1%82%D0%BD%D0%B0%D0%BB%D0%B0-%D0%BD%D0%BE-%D0%BD%D0%B5-%D0%BC%D0%BE%D0%B6%D0%B5%D0%BC-%D1%81%D1%8A%D0%B4%D0%B8%D1%8F%D1%82%D0%B0-news694747.html", "text": "Като гледах видеозаписа с ритника на Ралф Сундберг в лицето на камериерката в Слънчев бряг, ми стана много неприятно. В такава ситуация един нормален човек би казал „И аз бих го ритнал този по същия начин“, но съдията няма това право. Той е ограничен от рамките на закона. Това каза в „Тази сутрин“ по бТВ съдия Нели Куцкова от Софийски апелативен съд. Според нея, максималната присъда, която можеше да получи шведът, е 5000 лева глоба, каза тя. Съдийката коментира думите на червения лидер Корнелия Нинова, като заяви, че се опитвала да прехвърля отговорността си върху несебърския съдия. “И като юрист, и като политик знам, че има правило - съдебните решения да не се обсъждат, а да се изпълняват. Но след като прочетох новината, че шведът, ритнал камериерката, е осъден на 4500 лв. глоба и си е заминал, обявявам, че няма да се съобразявам с правила. Аз съм българка и искам да знам името на съдията, унижил достойнството ни, оценил подигравката на безпаметно пиян чужденец с една българска жена на 4500 лв. Искам да знам мотивите му и да го питам - освен закона, какво му говори съвестта. Помогнете ми да намеря госпожа Петкова. Искам да я погледна в очите и да й се извиня!”, написа лидерът на БСП на профила си във “Фейсбук”. „Реакцията ни не бе в защита на присъдата, а срещу това, че един политик си позволява по този начин да коментира един съдебен акт. Не съм съгласна с Нинова, че съдебните решения не трябва да се коментират, но това трябва да става компетентно и добросъвестно. Съюзът на съдиите не е реагирал само в този случай. Постъпихме по същия начин и срещу Цветан Цветанов, който се опитваше от телевизора да диктува присъдите“, заяви Куцкова. „Да се прехвърля отговорността върху съда е недопустимо за юрист, за каквато се смята Корнелия Нинова. Може би тя отдавна не се е занимавала с право и й липсват някои познания. Изявлението й е абсолютен ПР. Ние свикнахме да сме виновни за всичко, но да се тълкува така едно решение от човек, който пише законите, си е прехвърляне на отговорността“, коментира съдийката. „Лоши хора като шведа и като този, който блъскаше незрящи хора в Несебър, има много по света. Съдията обаче няма право да правораздава на база на личната си емоция. Той е ограничен от закона“, каза още Нели Куцкова.", "date": "2017.10.03", "title": "Нели Куцкова с жесток коментар за изверга Сундберг: И аз бих го ритнала, но не можем, съдията е постъпил правилно "}
{"url": "http://pik.bg/%D0%B2%D0%BA%D0%BB%D1%8E%D1%87%D0%B2%D0%B0%D1%82-%D0%B1%D0%B0%D0%BD%D0%BA%D0%B8%D1%82%D0%B5-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D1%81-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%B8%D1%82%D0%B5-news694748.html", "text": "Районна прокуратура - Пловдив, планира да организира срещи със служителите в банките, за да ги включи в битката с телефонните измамници. Става дума за случаите, в които възрастни хора се опитват да изтеглят спешно и без предварителна заявка големи суми. Твърде вероятно е те да се опитват да откупят свой близък, след като поредният измамник им е разказал някоя драматична история. „Не е логично на възрастен човек спешно да му потрябва огромна сума пари. Съвсем наскоро имахме такъв случай - жена тегли 10 000 лв. и ги дава на телефонните измамници. Имала в сметката си 30 000 и ако в банката разполагаха с наличност да дадат цялата сума без предварителна заявка, щеше да хвърли всичките си пари на измамниците. Ако някой служител в този момент я беше попитал спокойно за какво са спешно толкова много пари, може би щеше да се разбере за какво става дума”, смята говорителят на Районна прокуратура - Пловдив Атанас Илиев, цитиран от Марица.", "date": "2017.10.03", "title": "Включват банките в битката с ало измамите"}
{"url": "http://pik.bg/%D0%BA%D0%BE%D0%BA%D0%B0%D0%BB%D0%B0-%D1%81-%D1%82%D0%B5%D0%B6%D1%8A%D0%BA-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-news694732.html", "text": "Легендата на Левски - Емил Велев, говори за случващото се на \"Герена\", а също така коментира и ситуацията със Станислав Ангелов. Ето какво заяви Кокала пред \"Лайфспорт\". - Не виждам защо Станислав е наричан крадец. Ако не се лъжа, крадец е човек, който краде. И пак, ако не се лъжа, на стадион \"Раковски\" няма какво да откраднеш. Това което виждам, както аз така и мои приятели, че бившият играч на Левски дава доста лични средства с една единствена цел да запази базата и школата на Раковски. Той е тръгнал именно от там за големия футбол, така че съм сигурен, че той е готов на всичко само и само да запази терените. Аз също съм тръгнал от този стадион, там съм роден, там съм започнал да тренирам, така че най-логично е стадионът и базата да се развиват, така както трябва. - Нямам идея, кой е пуснал тази декларация, но явно в последните няколко години тези хора не са минавали покрай стадион \"Раковски\", за да видят каква промяна е настъпила там. Сигурен съм, че Станислав Ангелов ще намери хора, които да инвестират в построяването на нови терени, било изкуствени или естествени. И пак ви казвам, че от Раковски може да откраднеш само пясък и камъни. - Не съм чувал такова нещо, но знам, че Станислав Ангелов иска да прави терена за децата от школата, което е най-логично да се случи и напълно го подкрепям в това негово начинание. - Да ви кажа честно, не съм много очарован. Не е това, което трябва да е играта на Левски. Също така, ако не се лъжа, имаше едни обещания преди време, които май не се спазват. - Казаха, че ще залагат на юноши - по един, по двама, по трима, постепенно. Това което виждам е, че на терена играят осем чужденци и трима българи, а сред тях няма юноши. Но те си знаят какво правят.", "date": "2017.10.03", "title": "Кокала с тежък коментар за Левски"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D0%BA%D0%B0%D0%BA-%D1%89%D0%B5-%D1%81%D0%B5-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B8-%D1%80%D0%B0%D0%B4%D0%B8%D0%BE%D0%B0%D0%BA%D1%82%D0%B8%D0%B2%D0%BD%D0%B8%D1%8F%D1%82-%D0%BE%D0%B1%D0%BB%D0%B0%D0%BA-%D0%B0%D0%BA%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D0%B2%D1%8A%D1%80%D1%88%D0%B8-%D1%8F%D0%B4%D1%80%D0%B5%D0%BD-news694743.html", "text": "Симулация показва възможното двуседмично разпространение на радиоактивния облак, ако Северна Корея извърши ядрен взрив над Тихи океан. Този модел бе представен от Ласина Зирбо - изпълнителен секретар на Организацията на пълна забрана на ядрените опити, в Twitter По-късно Зибро уточни пред \"Телеграф\", че това е \"просто груба симулация на потенциален облак, който може да носи изотопи\". Преди седмица външният министър на Северна Корея Ри Йонг Хо каза, че САЩ е обявила война на КНДР и заяви, че Пхенян може да предприеме действия, включително \"мощна детонация наводородна бомба в Тихия океан\". Северна Корея вече извърши шести ядрен опит за страната. Тестът бе от 250 килотона. Пхенян твърди, че това е водородна бомба, която може да се монтира в ракета, с което засили напрежението.", "date": "2017.10.03", "title": "ИЗВЪНРЕДНО! Ето как ще се разпространи радиоактивният облак, ако Северна Корея извърши ядрен взрив (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B6%D0%B5%D1%81%D1%82%D0%BE%D0%BA%D0%B0-%D0%B4%D1%80%D0%B0%D0%BC%D0%B0-%D1%81-%D0%B3%D1%80%D0%B8%D1%88%D0%BE---%D1%84%D1%80%D0%B5%D0%BD%D0%B5%D1%82%D0%B8%D1%87%D0%B5%D0%BD-%D0%BC%D0%B0%D1%87-%D0%B2%D0%B8%D0%BA%D0%BE%D0%B2%D0%B5-%D0%BC%D0%BE%D1%89%D0%BD%D0%BE-%D1%83%D0%B4%D1%80%D1%8F%D0%BD%D0%B5-%D0%BD%D0%B0-%D1%80%D0%B0%D0%BA%D0%B5%D1%82%D0%B8-%D0%BE%D1%82-%D0%BA%D0%BE%D1%80%D1%82%D0%B0-%D0%B8-news694724.html", "text": "След известна пауза от мачове, Гришо Димитров се завърна на корта за важна среща от АТП 500 турнира в Пекин.Драматичен, френетичен двубой. Григор победи с 2:1 сета Дамир Джумхур. 6:1, 3:6, 6:3 в отделните части и редица маратонски геймове. Състезателят от Босна и Херцеговина е под номер 36 в тенис-ранглистата при мъжете.  Гришо вече има 2 успеха срещу Дамир в 2 срещи. Нашият тенисист игра финал в надпреварата миналия сезон и сега очакванията към него за състезанието в китайската столица са големи. Гришо е трети в схемата на състезанието. Мачът се проведе на корт \"Лотус\". Джумхур бе в серия от 8 победи в предходните си 9 двубоя, намирайки се в много добра форма. Григор ще играе във втори кръг срещу Хуан Мартин дел Потро или Пабло Куевас. Срещата започна с два оспорвани гейма. Като Димитров и Джумхур отразиха възможности за пробив. Така Гришо сервира при резултат 1:1. Първият по-бърз сервис гейм в мача и 2:1 за Димитров. В този момент Григор включи турбото. Пробив на нула, затвърждаване на преднината и 4:1. Още един брейк - 5:1. Гришо сервира за сета, а в едно от разиграванията Дамир удари тенис-ракетата си от корта, нерви при опонента на Димитров. Упражнение, което и Григор е показвал, този път обаче напрежението е при съперника му. Балканското дерби се развиваше отлично за Гришо. 6:1. Джумхур поиска появяване на физиотерапевт на паузата между сетовете. Втората част започна с поредица от геймове в полза на сервиращите. Така се стигна до резултат 3:3. Дамир спечели още един сервис-гейм за 4:3 в негова полза, след което съумя да стигне до пробив. 5:3 за Джумхур. 6:3 и срещата влиза в ключов трети сет. Драматичен първи гейм в третата част. Гришо отрази 3 възможности за брейк и поведе с 1:0. Бърз гейм в полза на опонента на Григор - 1:1. След което ново оспорвано подаване на Димитров. Поредица от равенства в гейма и Гришо съумява да не допусне пробив - 2:1. Още един бърз-сервис гейм за Джамхур - 2:2. Маратонско подаване на Григор, отново възможности за брейк. А при една от ситуациите топката  се удари в мрежата и влетя в полето на Дамир. Така вместо брейк се стигна до равенство. Последваха 2 бързи точки за Димитров, а Джумхур на 2 пъти удари тенис-ракетата си с огромна сила от корта, също така започна и да крещи от яд, че не е осъществен пробив - 3:2. Опонентът на Григор спечели подаването си 3:3, Гришо също показа убедителна игра на начален удар - 4:3. Драматичен двубой. Сервис за Джумхур. При 15:30 Димитров реализира една от най-красивите точки в мача. 15:40. Ретурът на Гришо закачи линията, а съдиите отсъдиха аут. Последва видео-повторение и преиграване на точката, 30:40. При втората възможност за брейк в гейма, пробивът е факт. Димитров сервира за срещата. 6:3 и драматична победа. 1 от 9 спечелени точки за пробив за Дамир Джумхур. С класа, стабилна психика в ключовите точки, а и известно количество късмет, Григор продължава напред.", "date": "2017.10.03", "title": "ИЗВЪНРЕДНО! Жестока драма с Гришо - френетичен мач! Викове, мощно удряне на ракети от корта и..."}
{"url": "http://pik.bg/%D0%BB%D0%BE%D0%BA%D0%B0%D0%BB%D0%B8%D0%B7%D0%B8%D1%80%D0%B0%D1%85%D0%B0-%D0%BF%D0%BE%D0%B6%D0%B0%D1%80%D0%B0-%D0%B2-%D0%B7%D0%B0%D1%85%D0%B0%D1%80%D0%BD%D0%B0-%D1%84%D0%B0%D0%B1%D1%80%D0%B8%D0%BA%D0%B0-%D1%86%D0%B8%D0%B3%D0%B0%D0%BD%D0%B8%D1%82%D0%B5-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%BF%D0%BE%D0%BA%D1%80%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news694739.html", "text": "Пожарът в Захарна фабрика вече е локализиран и ще бъде потушен до няколко часа, съобщава Би Ти Ви. В изоставените сгради, които се водят паметник на културата са се самонастанили цигани. Те стоят отстрани и гледат как \"домът им\" гори. Според тяп пламъците тръгнали от вън и те не са виновни.", "date": "2017.10.03", "title": "Локализираха пожара в Захарна фабрика, циганите остават без покрив (СНИМКИ)"}
{"url": "http://pik.bg/%D1%82%D1%80%D0%B0%D1%84%D0%B8%D0%BA-%D1%81%D0%BA%D1%8A%D1%81%D0%B0%D0%BD%D0%B0-%D0%B6%D0%B8%D1%86%D0%B0-%D1%81%D0%BF%D1%80%D1%8F-%D1%82%D1%80%D0%B8-%D1%82%D1%80%D0%B0%D0%BC%D0%B2%D0%B0%D1%8F-%D0%B2-%D1%81%D0%BE%D1%84%D0%B8%D1%8F-news694751.html", "text": "Трамваи с номера 3, 4 и 18 временно ще обръщат движението си на Централна гара, съобщиха от пресцентъра на Столична община. Трамваите не стигат до кв. „Орландовци” поради скъсана контакта мрежа на ул. „Каменоделска”. За улеснение на пътниците Центърът за градска мобилност е осигурил автобус от Централна гара до кв. „Орландовци”. Екипи на електротранспорта работят по отстраняване на аварията.", "date": "2017.10.03", "title": "ТРАФИК! Скъсана жица спря три трамвая в София"}
{"url": "http://pik.bg/%D1%81%D0%B8%D0%B1%D0%B8%D1%80%D1%81%D0%BA%D0%B8-%D0%BC%D0%B0%D0%B3-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%BE-%D0%BF%D1%80%D0%B5%D0%B4%D0%B7%D0%BD%D0%B0%D0%BC%D0%B5%D0%BD%D0%BE%D0%B2%D0%B0%D0%BD%D0%B8%D0%B5-%D0%B7%D0%B0-%D0%B0%D0%BC%D0%B5%D1%80%D0%B8%D0%BA%D0%B0-%D0%BA%D1%80%D0%B0%D1%8F%D1%82-%D0%B8%D0%B4%D0%B2%D0%B0-%D0%BD%D0%B0-23-%D0%BD%D0%BE%D0%B5%D0%BC%D0%B2%D1%80%D0%B8-news694647.html", "text": "Америка ще изчезне скоро от картата на света. Това твърди сибирският маг Елена Голунова, която се свързала с духа на Ейбрахам Линкълн. 16-ият президент на САЩ й „казал“, че половината от САЩ ще потъне след трус и цунами, предизвикани с употреба на ядрено оръжие, съобщава esoreiter.ru. Голунова се прочу с участието си в шоуто „Битката на медиумите“. Според контактьорката призракът на Линкълн броди из коридорите на Белия дом. Той й казал, че на 23 ноември президентът Доналд Тръмп внезапно ще обяви война на Китай и ще настане хаос. Ще се стигне до гражданска война, предупреждава Голунова.", "date": "2017.10.03", "title": "Сибирски маг със страшно предзнаменование за Америка! Краят идва на 23 ноември "}
{"url": "http://pik.bg/%D0%B5%D0%BA%D0%B2%D0%B0%D0%B4%D0%BE%D1%80%D1%81%D0%BA%D0%B8-%D1%81%D1%8A%D0%B4-%D0%B8%D0%B7%D0%B4%D0%B0%D0%B4%D0%B5-%D0%B7%D0%B0%D0%BF%D0%BE%D0%B2%D0%B5%D0%B4-%D0%B7%D0%B0-%D0%B0%D1%80%D0%B5%D1%81%D1%82-%D0%BD%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news694688.html", "text": "Еквадорски съд е издал заповед за ареста на вицепрезидента на страната Хорхе Глас, съобщава изданието Comercio, като се позовава на съобщение в „Туитър“ от прокуратурата на Еквадор. Заповедта идва след молба на Генералната прокуратура на Еквадор за задържането на Глас по подозрения в корупция. Според информацията, съдия Мигел Хурадо решил да удовлетвори молбата на Прокуратурата след като били получени нови доказателства по разследването срещу Глас. Освен за вицепрезидента на Еквадор, заповед за арест е издадена и за неговия чичо Рикардо Ривера. Глас е заподозрян за получаването на подкуп от строителната компания Odebrecht. По данни на прокуратурата, съоществуват много доказателства за корумпираността на Глас. Сред тях има много аудиозаписи, на които представители на Odebrecht и еквадорски чиновник обсъждат предполагаемите искания за подкуп на вицепрезидента. В началото на август президентът на Еквадор Ленин Морено подписа указ, с който лиши Глас от всичките му пълномощия.", "date": "2017.10.03", "title": "Еквадорски съд издаде заповед за арест на вицепрезидента на страната"}
{"url": "http://pik.bg/%D0%BC%D0%B0%D1%89%D0%B0%D0%B1%D0%BD%D0%B0-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%B2-%D0%B1%D0%B5%D1%80%D0%BB%D0%B8%D0%BD-%D0%B7%D0%B0%D1%80%D0%B0%D0%B4%D0%B8-%D0%B0%D0%B2%D0%B8%D0%BE%D0%B1%D0%BE%D0%BC%D0%B1%D0%B0-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news694687.html", "text": "Няколко десетки хиляди жители и гости на берлинския район Темпелхоф-Шьонеберг са били евакуирани вчера заради авиобомба от Втората световна война, съобщава електронното издание 5-ТВ. Според информацията снарядът е бил открит при строителни работи. По предварителни данни находката тежала около 250 килограма. На мястото веднага са пристигнали представители на полицията и сапьори, като районът е бил отцепен. Според специалисти, транспортирането на бомбата е невъзможно, като тя трябва да бъде унищожена на място. В района има множество жилищни блокове, както и дом за възрастни хора и офиси.", "date": "2017.10.03", "title": "Мащабна евакуация в Берлин заради авиобомба от Втората световна война"}
{"url": "http://pik.bg/%D0%B2-%D0%B4%D0%BE%D0%BC%D0%B0-%D0%BD%D0%B0-%D1%81%D1%82%D1%80%D0%B5%D0%BB%D0%B5%D1%86%D0%B0-%D0%BE%D1%82-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D1%81%D0%B0-%D0%B1%D0%B8%D0%BB%D0%B8-%D0%BE%D1%82%D0%BA%D1%80%D0%B8%D1%82%D0%B8-18-%D0%B5%D0%B4%D0%B8%D0%BD%D0%B8%D1%86%D0%B8-%D0%BE%D1%80%D1%8A%D0%B6%D0%B8%D1%8F-%D0%B8-%D0%B2%D0%B7%D1%80%D0%B8%D0%B2%D0%BD%D0%B8-%D0%B2%D0%B5%D1%89%D0%B5%D1%81%D1%82%D0%B2%D0%B0-news694686.html", "text": "В дома на Стивън Падок, който откри безразборна стрелба в Лас Вегас, при която бяха убити 59 души и ранени 527, полицията е открила 18 единици оръжия. Това заяви пред Fox News шерифът от полицията в града Джоузеф Ломбардо. Той добави, че в дома на Падок са били открити още взривни вещества, сериозно количество боеприпаси и електронни устройства, които в момента се изследват. Както е известно, преди пристигането на полицията при стрелбата в Лас Вегас, Падок се самоуби.", "date": "2017.10.03", "title": "В дома на стрелеца от Лас Вегас са били открити 18 единици оръжия и взривни вещества"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D0%BF%D0%BE%D0%BF%D0%B8%D0%BB%D1%8F-%D0%B5%D0%BC%D0%BA%D0%BE-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D1%8A%D1%85%D1%80%D0%B0%D0%BD%D1%8F%D0%B2%D0%B0%D1%88-%D1%82%D0%BE%D0%BD%D0%BE%D0%B2%D0%B5-%D0%BE%D1%80%D1%8A%D0%B6%D0%B8%D0%B5-%D0%B8-%D0%B4%D0%B0-%D0%BD-news694742.html", "text": "В Захарна фабрика са горяли изоставени къщи, в които са се самонастанили роми. Няма пострадали хора. Пожарът е потушен и няма пострадали хора. Колегите работят по изясняване на причините за пожара. Това каза в сутрешния блок на Би Ти Ви главният секретар на МВР Младен Маринов. \"Искам да поздравя колегите от СДВР за проведена успешна акция и задържането на известен автокрадец в София. Прякорът на този човек е Кико и той е много комбинативен. Задържан е до откраднато БМВ Х5. Не е вярна информацията, че при задържането са открити пачки с пари от откупа платен за Киро Киров. Това е несериозно. Полицията работи усилено, за да разкрие извършителите на отвличането на Адриан Златков. Работим по няколко версии. В разследващия екип са включени и психолози. Докато не съберем достатъчно доказателства, не можем да правим коментари. Всеки, който се занимава с отвличане, е нагъл. Не може от една случка да се вадят изводи, че се е върнала групата на \"Наглите\". МВР работи и се надявам, че ще бъде разкрито това престъпление\", обяви Маринов. \"И в момента във Враца тече специализирана операция за разбиването на престъпна група. В нея участват ГДПОБ, жандармерията и полицията в града. Има задържани, извършват се претърсвания. Когато прокуратурата разреши, ще дадем повече информация. Ние не спираме да работим. Миналата седмица беше разбита банда в Козлодуй. Тези хора се мислят за недосегаеми, но се вижда, че това не е така. В малките градчета престъпниците действат по една и съща схема\", разкри главният секретар на МВР. \"Снощи е задържана и група от 8 чужденци без документи. Те се представят за афганистанци. С тях са задържани и двама български каналджии. Те ще бъдат предадени на прокуратурата. Информацията е, че са минали през българо-турската граница. Натискът по границата е намалял в пъти. Работим по всички версии. Включително и версията, че гранични полицаи участват в трафика на хора. Ние не крием проблемите си. Може би сме единствената институция, която сама разкрива проблемите си и ги решава\", обясни Маринов. Главният секретар коментира и проверката, която тече в завода за оръжия \"Емко\", които очакват да им бъде върнат лиценза. \"Всичко се крие в превенцията. Не може да съхраняваш тонове оръжия и да не се охранят както трябва. Всеки ден ставаме свидетели на терористични атаки\", заяви Маринов. Той допълни, че още днес доклатът за \"Емко\" ще е готов и се надява в най-скоро време да се отстранят нередностите.", "date": "2017.10.03", "title": "ИЗВЪНРЕДНО! Главният секретар на МВР попиля \"Емко\": Не може да съхраняваш тонове оръжие и да не ги охраняваш "}
{"url": "http://pik.bg/%D0%B2%D0%B0%D0%B6%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B8-%D0%BA%D0%B0%D0%BD%D0%B0%D1%80%D0%B8%D1%82%D0%B5-news694786.html", "text": "Важна ситуация при \"канарите\". Ръководството на Ботев Пловдив стартира преговори за нови контракти с четирима от основните си футболисти. Става дума за капитана Лъчезар Балтанов, защитниците Цветомир Панов и Крум Стоянов, и вратарят Иван Чворович. Очаква се до края на паузата в шампионата четиримата да подновят своите договори. Най-спешни са разговорите със стража Чворович. Контрактът на вратаря изтича в края на месец декември. Останалите трима играчи имат договори до края на сезона. През лятото Ботев се представи силно в евротурнирите и \"канарчетата\" се понравиха с красив футбол. Косоко пък осъществи сериозен трансфер. Според наставника Ники Киров, Балтанов, Крум Стоянов, Панов и Чворович в никакъв случай не трябва да бъдат изпускани да си тръгнат като свободни агенти, акцентира \"Топспорт\". Към момента Ботев се намира на седмо място във временното класиране на Първа лига. \"Канарите\" обаче са с мач по-малко. Отборът има амбиции за силно представяне в шампионата, попадане в Топ 6, а за Купата \"жълто-черните\" ще се опитат да защитат трофея си от миналата кампания.", "date": "2017.10.03", "title": "Важни преговори при \"канарите\"!"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D0%B2%D0%B0%D0%B4%D0%B8-%D0%B6%D1%8A%D0%BB%D1%82-%D0%BA%D0%B0%D1%80%D1%82%D0%BE%D0%BD-%D0%BD%D0%B0-news694744.html", "text": "Треньорът на Левски Делио Роси не е доволен от играта на Жуниор Мапуку. \"Меридиан мач\" твърди, че зад оставането на конгоанеца сред резервите в последните мачове има причини. Роси не е доволен от старанието на Мапуку във фаза защита. Италианецът държи много на дисциплината в дефанзивен план и затова е имал много забележки към него. Явно Серджиу Буш се справя по-добре с тактическите указания. За разлика от Мапуку - Буш се бори доста и показа добра игра срещу Черно море, макар и все още да не успява да навлезе в голов ритъм. Ако нещо в работата на конгоанеца не се промени, румънецът ще продължи да бъде титуляр и след паузата за двубои на национални отбори. За напрежението свидетелства и поведението на самия Жуниор Мапуку, който напусна бесен стадиона след двубоя с \"моряците\". Той си тръгна пръв не повече от 10 минути след последния съдийски сигнал.", "date": "2017.10.03", "title": "Напрежение при \"сините\"! Делио Роси вади жълт картон на..."}
{"url": "http://pik.bg/%D0%BA%D1%80%D0%B0%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B5-%D0%B8%D0%B7%D1%80%D0%B0%D0%B7%D0%B8%D0%BB%D0%B0-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F%D1%82%D0%B0-%D1%81%D0%B8-%D0%BF%D1%80%D0%B5%D0%B4-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0%D1%80%D0%B0%D0%B4%D0%B8-%D1%82%D1%80%D0%B0%D0%B3%D0%B5%D0%B4-news694690.html", "text": "Кралицата на Великобритания Елизабет Втора е поднесла съболезнованията си пред американския президент Доналд Тръмп във връзка с трагедията в Лас Вегас, съобщава РИА Новости, като се позовава на писмо на кралицата, разпространено от пресслужбата на Бъкингамския дворец. „Принц Филип и аз сме опечалени от новината за ужасното нападение в Лас Вегас. Мислите ни и молитвите ни сега са с жертвите и техните семейства, а така също и с раненините“, се посочва в писмото на Елизабет Втора. Във вечерните часове на 2 октомври 64-годишният Стивън Падок откри безразборна стрелба от 32-ия етаж на хотелски комплекс в Лас Вегас по посетители на музикален фестивал. При трагедията загинаха 59 души, а над 500 са ранени. Самият Падок се самоуби преди пристигането на полицията.", "date": "2017.10.03", "title": "Кралицата на Великобритания е изразила съболезнованията си пред Доналд Тръмп заради трагедията в Лас Вегас"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B5%D0%BA%D0%B2%D0%B0%D0%B4%D0%BE%D1%80-%D0%BE%D0%B1%D1%8F%D0%B2%D0%B8-%D1%87%D0%B5-%D1%89%D0%B5-%D1%81%D0%B5-%D0%BF%D0%BE%D0%B4%D1%87%D0%B8%D0%BD%D0%B8-%D0%BD%D0%B0-%D0%B7%D0%B0%D0%BF%D0%BE%D0%B2%D0%B5%D0%B4%D1%82%D0%B0-%D0%BD%D0%B0-%D1%81%D1%8A%D0%B4%D0%B0-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%BC%D1%83-news694693.html", "text": "Вицепрезидентът на Еквадор Хорхе Глас обяви, че ще се подчини на заповедта на съда за ареста му, въпреки че ще направи това „против волята си“, съобщава ТАСС, като се позовава на изявление на Глас в личния му профил в „Туитър“. Реакцията на Глас идва часове, след като съд в Еквадор издаде заповед за ареста му по подозрение в корупция. Задържането на вицепрезидента на Еквадор бе изискано от Генералната прокуратура на страната. „Ще се подчиня срещу волята си на този безчестен произвол към мен. Все още вярвам, че правосъдието ще възтържествува. Пред него ще докажа, че съм невинен“, написа Глас. Вицепрезидентът на Еквадор добави, че има намерение да се обърни „към национални и международни инстанции, за да се защити“. „Без основания и използвайки измислени доказателства, на тези, които ме атакуват им остава само да ме линчуват“, коментира повдигнатите срещу него обвинения Глас.", "date": "2017.10.03", "title": "Вицепрезидентът на Еквадор обяви, че ще се подчини на заповедта на съда за ареста му"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%BE%D0%BE%D0%BD-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%BD%D0%B0%D0%B4-2-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D1%83%D1%88%D0%B8-%D1%81%D0%B0-%D1%81%D1%82%D0%B0%D0%BD%D0%B0%D0%BB%D0%B8-%D0%B1%D0%B5%D0%B6%D0%B0%D0%BD%D1%86%D0%B8-news694691.html", "text": "Над два милиона души са били принудени да напуснат страните си през 2017 година. Тези данни съобщи ръководителят на Управлението на върховния комисар на ООН по делата на бежанците (УВКБ) Филипо Гранди, цитиран от ТАСС, съобщи Фокус. „През 2017 година повече от два милиона души са напуснали страните си, в качеството на бежанци – посочва Гранди.  - Често те са болни, травмирани и гладни и се намират в отдалечени населени места, страдащи от нищета и недостатъчно развитие“. Той напомни, че към края на 2016 година в света е имало 65,6 милиона принудително напуснали домовете си хора, а през последните пет години се наблюдава тенденция за увеличаване на броя им. Най-много са сирийските бежанци и временно разместени лица, уточни Гранди. „Гражданските лица поемат върху себе си основния удар на военните конфликти, особено в ключови стратегически точки, като например Ракка и Дейр-ез-Зор  - заяви той. - Без политическо решение, движението по пътя към стабилността ще бъде фрагментарно и ограничено.“", "date": "2017.10.03", "title": "Според ООН: От началото на годината над 2 милиона души са станали бежанци"}
{"url": "http://pik.bg/%D0%BD%D0%B0%D0%B4-500-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%B8%D0%B7%D0%B3%D0%BE%D0%BD%D0%B5%D0%BD%D0%B8-%D0%BE%D1%82-%D1%85%D0%BE%D1%82%D0%B5%D0%BB%D0%B8-%D0%B2-%D0%BA%D0%B0%D1%82%D0%B0%D0%BB%D0%BE%D0%BD%D0%B8%D1%8F-%D1%81%D0%BB%D0%B5%D0%B4-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-news694692.html", "text": "Над 500 сътридници на Националната полиция и на Гражданската гвардия на Испания са били принудени да напуснат хотелските си стаи в  град Калеля, разположен в провинция Барселона, след референдума за независимост на Каталония, съобщава ABC. В информацията се посочва, че това е станало по нареждане на кмета на града Монсерат Кандини. Управите на хотелите са били принудени на такива мерки заради протестите на активисти, до които се стигна във връзка с действията на полицията по време на провеждането на референдума за независимост на Каталония.", "date": "2017.10.03", "title": "Над 500 полицейски служители изгонени от хотели в Каталония след референдума"}
{"url": "http://pik.bg/%D0%B0%D1%80%D0%B5%D1%81%D1%82%D0%B8-%D0%B2-%D0%B3%D1%8C%D0%BE%D1%82%D0%B5%D0%B1%D0%BE%D1%80%D0%B3-%D1%81%D0%BB%D0%B5%D0%B4-%D0%BD%D0%B5%D0%BE%D0%BD%D0%B0%D1%86%D0%B8%D1%81%D1%82%D0%BA%D0%B8-%D0%BC%D0%B0%D1%80%D1%88-news694689.html", "text": "Най-малко 50 души са били арестувани в шведския град Гьотеборг, където стотици неонацисти от цяла Скандинавия проведоха марш по улиците, докато бяха съпровождани, от близо хиляди контрапротестиращи, като само намесата на полицията е предотвратила директен сблъсък между групите, съобщава британското издание Morning Star, цитирано от Фокус. Крайнодесни от „Нордическото съпротивително движение“(НСД) маршируваха под лозунга „Бунт срещу престъпниците“, носейки портрети на т.нар. „престъпници“, които имат предвид – включително министърът на културата на Швеция Алис Бах Кунке, който е от смесен брак, 93-годишният Емерих Рот, оцелял по време на Холокоста, а в момента известен активист, борещ се срещу расизма и журналистът евреин Петер Володарски. Хилядите контрадемонстранти са били доста повече от събралите се на марша на НСД, което организира демонстрации в Швеция, Финландия и Норвегия и привлича крайнодесни симпатизанти от цяла Европа на събитията си. Маршът е бил организиран, така че да съвпада с Йом Кипур, най-святия ден в еврейския календар, и се е наложило полицаите да препречат пътя на шествието, който е трябвало да мине край синагога. От изданието пишат, че в определен момент НСД са се опитали да пробият полицейския кордон и са мятали камъни, бутилки и клони. Повечето демонстранти са били облечени в черно, а някои са носели шлемове и щитове. Според Morning Star, контрапротеста е бил мирен, въпреки че началникът на полицията в Гьотеборг Макс Олсон е заявил, че „няколко лица“ са мятали камъни по полицаите, но все пак е отбелязал, че „това е малка група, която е изразила мнението си по грешен начин“.", "date": "2017.10.03", "title": "Арести в Гьотеборг след неонацистки марш"}
{"url": "http://pik.bg/%D0%B7%D0%B0%D0%B5%D0%B4%D0%BD%D0%BE-%D1%81%D0%BA%D0%B0%D1%80%D0%BB%D0%B5%D1%82-%D0%B9%D0%BE%D1%85%D0%B0%D0%BD%D1%81%D0%BE%D0%BD-%D1%81%D0%B5-%D0%BF%D0%BE%D0%BA%D0%B0%D0%B7%D0%B0-%D1%81-%D0%BD%D0%BE%D0%B2%D0%B8%D1%8F-%D1%81%D0%B8-%D0%BF%D1%80%D0%B8%D1%8F%D1%82%D0%B5%D0%BB-news694702.html", "text": "Актрисата Скарлет Йохансон и новият й приятел - Колин Жост, за първи път се появиха на публично място. През почивните дни двойката посети купон, организиран от популярното телевизионно шоу \"Saturday Night Live\", в което работи Жост, съобщава БГНЕС, цитирани от Нова телевизия. Купонът се състоя в ресторанта в Ню Йорк, където пристигнаха и други знаменитости, сред които Бионсе и Джей Зи. 32-годишната Скарлет и 35-годишният Жост не си направиха съвместни снимки, но очевидци твърдят, че двамата не са могли да се отделят един от друг. „Техните отношения стават по-сериозни“, потвърди източник, който е близък на двойката. Първите слухове за връзката между Скарлет и Колин се появиха тази пролет. Тогава холивудската звезда беше свободна и изчакваше да приключи развода с бащата на нейната 3-годишна дъщеря Роуз Дороти. Мълвата бе потвърдена няколко месеца по-късно, когато двойката бе засечена на романтична вечеря в ресторант.", "date": "2017.10.03", "title": "Заедно! Скарлет Йохансон се показа с новия си приятел"}
{"url": "http://pik.bg/%D0%B2-%D0%BA%D0%B8%D1%82%D0%B0%D0%B9-%D0%B7%D0%B0%D1%80%D0%B0%D0%B1%D0%BE%D1%82%D0%B8-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B2%D1%8F%D1%82%D1%8A%D1%80%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D1%81%D1%82%D0%B0%D0%BD%D1%86%D0%B8%D1%8F-%D0%BD%D0%B0-%D0%B2%D0%BE%D0%B4%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news694696.html", "text": "В Китай бе пусната в експлоатация най-голямата вятърна електростанция на вода в страната, съобщава телевизионният канал CGTN. Новата електростанция е разположена по крайбрежието на провинция Цзянсу, Източен Китай. Тя ще доставя до 820 киловат часа енергия на година. Енергията, получена от вятърната електростанция, ще даде възможност за икономисването на 270 000 тона въглища, при изганярено на които в атмосферата биха били изхвърлени 500 000 тона въглероден диоксид.", "date": "2017.10.03", "title": "В Китай заработи най-голямата вятърна електростанция на вода в страната (ВИДЕО)"}
{"url": "http://pik.bg/%D0%B2-%D0%BA%D0%B0%D1%82%D0%B0%D0%BB%D0%BE%D0%BD%D0%B8%D1%8F-%D0%B7%D0%B0%D1%81%D0%B5%D0%B3%D0%B0-%D1%81%D0%B5-%D0%B2%D1%8A%D0%B7%D0%B4%D1%8A%D1%80%D0%B6%D0%B0%D1%82-%D0%BE%D1%82-%D0%BE%D0%B1%D1%8F%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-news694699.html", "text": "Властите в Каталония не се впуснаха да обявяват веднага независимост, докато Испания е шокирана от неделните сцени на насилие, невиждано в Европа от десетилетия, пише в редакционен коментар The Times, цитирани от Фокус. Очаква се днес десетки хиляди каталонци да вземат участие в генерална стачка, организирана като отговор на полицейското насилие по време на гласуването за референдума в неделя, когато, според изданието, са били наранени 890 избиратели. Около 90% от 2,2-та милиона, които се противопоставиха на Мадрид и гласуваха в полза на отделянето от Испания, съобщиха организаторите. Каталонският парламент трябваше да се събере в Барселона утре, за да реши дали да напусне Испания, но вчера вечерта се разбра, че заседанието е отменено и народното събрание само ще насрочи дата за следващата си сесия. Това отлагане може да даде място за маневри и на двете страни и най-вече на Мадрид, който се опитва да съхрани териториалния си интегритет с всички сили. Ако Каталония обяви независимост, след гласуването, което Върховният съд на Испания обяви за нищожно, премиерът на страната Мариано Рахой може да задейства клауза в конституцията, според която централната власт има право да отнема правомощията на автономните области и да осъществява директно управление от централното правителство. Става въпрос за точка 155 от испанската конституция, която никога не е била прилагана до този момент и ако това се случи, най-вероятно ще станем свидетели на допълнително нажежаване на страстите. Лидерът на каталонското правителство Карлес Пучдемон е изправен пред арест по обвинение за подстрекаване към метеж, престъпление, за което законът предвижда присъда до 15 години затвор. Според някои анализатори, каталонският премиер може да си подаде оставката и да отиде на предсрочни избори, вместо да обяви независимост, надявайки се, че ще укрепи крехкото си мнозинство в регионалния парламент, което би му дало повече козове в преговорите с Мадрид.", "date": "2017.10.03", "title": "В Каталония засега се въздържат от обявяване на независимост"}
{"url": "http://pik.bg/%D1%81%D0%B2%D0%B5%D1%82%D0%BB%D0%B8%D0%BD%D0%B8%D1%82%D0%B5-%D0%BD%D0%B0-%D0%B0%D0%B9%D1%84%D0%B5%D0%BB%D0%BE%D0%B2%D0%B0%D1%82%D0%B0-%D0%BA%D1%83%D0%BB%D0%B0-%D1%83%D0%B3%D0%B0%D1%81%D0%BD%D0%B0%D1%85%D0%B0-%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%82%D0%B5%D1%80%D0%BE%D1%80%D0%B0-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-news694695.html", "text": "В Париж, в памет на жертвите на терора в Лас Вегас снощи бяха изгасени светлините на Айфеловата кула, съобщи телевизионният канал ABC News. По-рано президентът на Франция Еманюел Макрон се присъедини към политическите деятели, които поднесоха съболезнованията си към американския народ и се обърнаха с думи на подкрепа към близките на загиналите и ранените при терора. „В мислите ни сме с нашите американски партньори и приятели, които бяха подложени на насилия преди няколко часа“, написа Макрон в личния си профил в „Туитър“.", "date": "2017.10.03", "title": "Светлините на Айфеловата кула угаснаха в памет на жертвите на терора в Лас Вегас"}
{"url": "http://pik.bg/%D0%B2-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%BD%D0%B0-%D1%81%D1%82%D1%80%D0%B5%D0%BB%D0%B5%D1%86%D0%B0-%D0%BE%D1%82-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%B5-%D0%B1%D0%B8%D0%BB%D0%BE-%D0%BE%D1%82%D0%BA%D1%80%D0%B8%D1%82%D0%BE-%D0%B2%D0%B5%D1%89%D0%B5%D1%81%D1%82%D0%B2%D0%BE-%D0%B7%D0%B0-%D0%BD%D0%B0%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%B1%D0%BE%D0%BC%D0%B1%D0%B0-news694698.html", "text": "В автомобила на Стивън Падок, който откри безразборна стрелба в американския град Лас Вегас е бил открит амониев нитрат, съобщава New York Post, като се позовава на информация от местните власти. Изданието отбелязва, че това вещество може да бъде използвано за направата на бомба. По-рано бе съобщено, че в дома на Падок са били открити 18 единици оръжия и взривни вещества. Падок уби 59 души и рани 527, след като откри безразборна стрелба от 32-ия етаж на хотелски комплекс в Лас Вегас по посетители на музикален фестивал. Малко преди пристигането на полицията той успя да се самоубие.", "date": "2017.10.03", "title": "В автомобила на стрелеца от Лас Вегас е било открито вещество за направата на бомба"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B1%D0%B0%D0%BD%D0%B4%D0%B8%D1%82%D0%B8-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%BD%D0%B0%D0%B4-270-000-%D0%B4%D0%BE%D0%BB%D0%B0%D1%80%D0%B0-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B1%D0%B0%D0%BD%D0%BA%D0%B0-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news694706.html", "text": "Четирима бандити откраднаха над 270 000 долара от клон в Мексико Сити на най-голямата мексиканска банка, съобщава електронното издание 5-ТВ. Според информацията, след като нахлули в банката, четиримата маскирани завързали служителите, след което опразнили банковия трезор. Не се съобщава за пострадали по време на обира. Престъпниците успели да се измъкнат с плячката си, като веднага е започнало издирването им.", "date": "2017.10.03", "title": "Екшън! Четирима бандити откраднаха над 270 000 долара от най-голямата банка в Мексико"}
{"url": "http://pik.bg/%D0%B1%D0%B8%D0%B2%D1%88-%D0%B8%D0%B3%D1%80%D0%B0%D1%87-%D0%BD%D0%B0-%D0%B0%D1%80%D1%81%D0%B5%D0%BD%D0%B0%D0%BB-%D0%BF%D0%BE%D0%B5-%D1%84%D1%83%D1%82%D0%B1%D0%BE%D0%BB%D0%B0-%D0%B2-%D0%BB%D0%B8%D1%82%D0%B2%D0%B0-news694694.html", "text": "Бившият капитан на националния отбор на Литва Томас Данилевичус беше избран за президент на футболната федерация на страната, съобава Спортал. 39-годишният Данилевичус беше единственият кандидат за поста, който ще заема в следващите две години. Томас Данилевичус е голмайстор №1 на Литва за всички времена с 19 попадения в 71 мача. В кариерата си бившият нападател е носил екипите на Атлантас, Брюж, Динамо (Москва), Лозана, Арсенал, Дънфърмлин, Беверен, Ливорно, Авелино, Болоня, Гросето, Юве Стабия, Латина, Парма и Горица.", "date": "2017.10.03", "title": "Бивш играч на Арсенал пое футбола в Литва"}
{"url": "http://pik.bg/%D0%B2-%D0%B1%D0%B5%D1%80%D0%BB%D0%B8%D0%BD-%D0%B1%D0%B5-%D0%BE%D0%B1%D0%B5%D0%B7%D0%B2%D1%80%D0%B5%D0%B4%D0%B5%D0%BD%D0%B0-%D0%B0%D0%B2%D0%B8%D0%BE%D0%B1%D0%BE%D0%BC%D0%B1%D0%B0-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news694697.html", "text": "Неизбухналата авиобомба от Втората световна война, която бе открита в берлинския район Темпелхоф-Шьонеберг, е била обезвредена, съобщи елекронното издание Лайф, като се позовава на информация на берлинската полиция в „Туитър“. Бомбата бе открита при строителни работи, като се наложи евакуацията на няколко хиляди жители и гости на района. Пристигналите на място сапьори са успели да извлекат взривателя от бомбата, с което са отстранили опасността. По-рано бе съобщено, че бомбата, която тежи около 250 килограма, няма как да бъде преместена на безопасно място и сапьорите ще работят на място.", "date": "2017.10.03", "title": "В Берлин бе обезвредена авиобомба от Втората световна война"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D1%82-46-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D0%B0%D0%BC%D1%87%D0%B0%D1%82%D0%BA%D0%B0-news694700.html", "text": "Земен трус с магнитут 4,6 по скалата на Рихтер е бил регистриран в акваторията на Тихия океан край бреговете на Камчатка, съобщава регионалното управление на Министерството на извънредните ситуации на Русия, цитирани от РИА Новости. „Според информация на сайта на службата за спешни съобщения на град Обнинск, в акваторията на Тихия океан е било регистрирано земетресение. Епицентърът на труса е бил на 42 километра югоизточно от село Крутоберегово, Уст-Камчатски район, на около 10 километра от бреговата линия. Магнитутът на труса е бил 4,6 по скалата на Рихтер“, се посочва в съобщението . Не се съообщава за пострадали и разрушения. Няма опасност от цунами.", "date": "2017.10.03", "title": "Трус! Земетресение с магнитут 4,6 по Рихтер бе регистрирано край бреговете на Камчатка"}
{"url": "http://pik.bg/%D0%B5%D0%B2%D1%82%D0%B0%D0%BD%D0%B0%D0%B7%D0%B8%D1%8F-%D0%B2-%D0%B1%D0%B5%D0%BB%D0%B3%D0%B8%D1%8F-%D1%83%D0%BC%D1%8A%D1%80%D1%82%D0%B2%D0%B8%D1%85%D0%B0-%D1%84%D1%80%D0%B5%D0%BD%D1%81%D0%BA%D0%B0-%D0%BF%D0%B8%D1%81%D0%B0%D1%82%D0%B5%D0%BB%D0%BA%D0%B0-news694679.html", "text": "59-годишната френска писателка Ан Берт е била умъртвена при евтаназия в Белгия, съобщава  Le Monde. Берт, която е автор на еротични романи, е била умъртвена по нейн молба с инжекция. Французойката води битка за да получи разрешение за това в последните няколко месеца. В Белгия евтаназията е легализирана от 2002 година. Ан Берт страда от 2015 година от амиотрофична латерална склероза. В началото на 2017 година Берт написа открито писмо до кандидатите за президентския пост на Франция, в което ги призова да легализират и във Франция евтаназията.", "date": "2017.10.03", "title": "Евтаназия! В Белгия умъртвиха френска писателка"}
{"url": "http://pik.bg/%D0%B2%D0%BE%D0%B4%D0%B5%D0%BD%D0%B8%D1%8F%D1%82-%D0%BE%D1%82-%D0%B8%D0%BB%D0%B8%D1%8F-%D0%B3%D1%80%D1%83%D0%B5%D0%B2-%D1%82%D0%B8%D0%BC-%D0%BD%D0%B0-%D0%B4%D1%83%D0%B8%D1%81%D0%B1%D1%83%D1%80%D0%B3-%D1%81-%D0%BF%D0%B5%D1%82%D0%B0-%D0%B7%D0%B0%D0%B3%D1%83%D0%B1%D0%B0-%D0%B7%D0%B0-%D1%81%D0%B5%D0%B7%D0%BE%D0%BD%D0%B0-%D0%B2%D1%8A%D0%B2-%D0%B2%D1%82%D0%BE%D1%80%D0%B0-%D0%B1%D1%83%D0%BD%D0%B4%D0%B5%D1%81%D0%BB%D0%B8%D0%B3%D0%B0-news694685.html", "text": "В последен мач от 9-ия кръг на Втора Бундеслига Фортуна (Дюселдорф) победи с 3:1 Дуисбург и се утвърди на върха в класирането. За водените от българския наставник Илия Груев, това беше трета загуба от последните им 4 мача и общо пета от началото на кампанията. До 6-ата минута на двубоя тимът на Фортуна на практика си реши мача,        повеждайки с 2:0, след голове на Роувен Хенингс и Оливер Финк. След почивката Бенито Раман добави едно попадение за 3/0- за домакините, а Мориц Щопелкамп върна едно попадение за крайното 3:1. Отборът на Груев е точно над чертата на изпадащите с 8 точки и е допуснал най-много голове от всички тимове в дивизията. Фортуна е в серия от три поредни победи.", "date": "2017.10.03", "title": "Воденият от Илия Груев тим на Дуисбург с пета загуба за сезона във Втора Бундеслига"}
{"url": "http://pik.bg/%D1%83%D0%B6%D0%B0%D1%81-%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%B5-%D0%BF%D1%80%D0%B8%D1%82%D0%B5%D0%B6%D0%B0%D0%B2%D0%B0%D0%BB-%D0%BD%D0%B0%D0%B4-30-%D0%BE%D0%B3%D0%BD%D0%B5%D1%81%D1%82%D1%80%D0%B5%D0%BB%D0%BD%D0%B8-%D0%BE%D1%80%D1%8A%D0%B6%D0%B8%D1%8F-news694680.html", "text": "Нападателят от Лас Вегас Стивън Падок е притежавал повече от 30 огнестрелни оръжия и е донесъл в хотелската си стая поне десет, с които е осъществил най-смъртоносния масов разстрел в модерната история на САЩ, предава американският новинарски канал Fox News, цитиран от Фокус. Според източник от полицията, Падок е имал конвертиран, напълно автоматичен автомат AR-15 с висококапацитетни пълнители. Притежанието на подобно оръжие предполага, че Падок е преминал поне няколко проверки от ФБР. Източникът твърди, че полицията е открила между 11 и 15 огнестрелни оръжия в хотелската стая. Всички те са били с калибър .308 или .223. Докато кънтри звездата Джейсън Алдийн беше на сцената в неделя вечерта (американско време), Стивън Падок откри огън от хотел Мандалей Бей и Казино, на отсрещната страна на улицата. По последни данни жертвите настрелеца са 59, а ранените – 527.", "date": "2017.10.03", "title": "Ужас! Стрелецът от Лас Вегас е притежавал над 30 огнестрелни оръжия"}
{"url": "http://pik.bg/%D1%81%D0%BB%D0%B5%D0%B4-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BE%D0%BA%D1%80%D1%8A%D0%B3-%D0%BA%D0%BB%D0%B0%D1%80%D0%BA-%D0%BE%D0%B1%D1%8F%D0%B2%D0%B8%D1%85%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-news694682.html", "text": "Властите в окръг Кларк на американския щат Невада обявиха режим на извънредно положение заради стрелбата в Лас Вегас в нощта на 2 октомври, при която бяха убити 59 души, съобщава РИА Новости, като се позовава на информация в профила на полицията на окръга в „Туитър“. Властите са взели под внимание факта, че Лас Вегас е „едно от най-популяурните места за туристите по света“, а по-сериозното струпване на туристи е примамлива цел за терористи и други престъпници. Освен това режимът на извънредно положение е необходим за привличането на всички оперативни и други служби на окръга за ликвидирането на последствията от трагедията в Лас Вегас.", "date": "2017.10.03", "title": "След стрелбата в Лас Вегас! Властите в окръг Кларк обявиха извънредно положение"}
{"url": "http://pik.bg/%D1%81%D0%BB%D0%B5%D0%B4-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BF%D0%B0%D1%80%D1%82%D0%B8%D1%8F-%E2%80%9E%D0%B3%D1%80%D0%B0%D0%B6%D0%B4%D0%B0%D0%BD%D0%B8%E2%80%9C-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B4%D0%B0-%D1%83%D0%B2%D0%BE%D0%BB%D0%BD%D0%B8-%D0%BA%D0%B0%D1%82%D0%B0%D0%BB%D0%BE%D0%BD-news694683.html", "text": "Основният парламентарен съюзник на правителството на министър-председателя на Испания Мариано Рахой – лидерът на партията „Граждани“ (Ciudadanos) Алберт Ривера – призовава премиера да отнеме правомощията на Регионалното правителство на Каталония и да проведе нови местни избори, съобщава Bloomberg, цитирани от Фокус. Според Ривера това ще сложи край на конституционната криза в страната. „Това е единствения възможен начин да се проведе истинско гласуване, без да бъде отвличан гласа ни, както се случи в този преврат срещу демокрацията“, заяви Ривера, чиято партия е основана в Каталония, като самият той е бил член на Регионалния парламент няколко мандата. Напрежението върху Рахой се увеличава, като от него се очаква да намери решение на най-голямата криза в Испания след края на диктатурата на Франсиско Франко. Лидерите на сепаратистите вече дадоха сигнали, че ще използват резултата от референдума, за да обявят независимост, може би още тази седмица. След изпълнена с насилие неделя, когато полицията беше изпратена да попречи на провеждането на нелегалния, според властите в Мадрид, референдум за независимост, министърът на правосъдието на Испания Рафаел Катала каза, че правителството ще използва всички възможности за въздействие, с които разполага – включително, ако се наложи, отнемането на автономията на Каталония – за да върне законовия ред в областта. Точка 155 от испанската конституция, от 1978 година, позволява на министър-председателя, като крайна мярка, да отнеме полуавтономията на Каталония. Ривера, който даде изявление, след като беше на посещение при премиера Мариано Рахой в Мадрид, заяви, че го е призовал да използва възможността за отнемане на автономията на областта, за да предотврати възможността сепаратистите да обявят независимост едностранно.", "date": "2017.10.03", "title": "След референдума! Лидерът на партия „Граждани“ в Испания призова премиера да уволни каталонското правителство"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%BC%D0%B8%D1%80%D0%B0-%D0%B4%D0%BE%D0%B1%D1%80%D0%B5%D0%B2%D0%B0-%D0%BE%D0%BC%D1%8A%D0%B6%D0%B8-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D1%81%D0%BD%D0%B8%D0%BC%D0%BA%D0%B8-news694510.html", "text": "Лора, 18-годишната дъщеря на Мира Добрева, се омъжи тайно за милионер. Щастливото събитие е станало в началото на септември, като снимки от партито се появиха в социалните мрещи. Лора се показа със светла официална рокля и написа \"Щастливо женени\" на английски. Известната красавица се е гушнала нежно в приятеля си Димитър, а под снимките се сипят хвалби и честитки за двамата влюбени. Зетят на Мира Добрева е от много богато семейство от Кюстендил, а венчавката е била в тесен кръг по желание на самите младоженци, въпреки финансовите възможности на сватовете. През май тази година булката завърши елитно частно училище и отпразнува началото на професионалния си път в рокля на София Борисова. Лора е дете от първия брак на Мира Добрева с напорист инженер, който приключил скоро след раждането на бебето. От втория си брак с Жоро Торнев водещата има син, който носи името на баща си, напомня седмичен таблоид.", "date": "2017.10.03", "title": "ЧЕСТИТО! Мира Добрева омъжи дъщеря си за милионер (СНИМКИ)"}
{"url": "http://pik.bg/17-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D1%81%D0%B8%D0%BB%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8-%D0%B2-%D0%BA%D0%B0%D0%BC%D0%B5%D1%80%D1%83%D0%BD-news694678.html", "text": "Най-малко 17 души са загинали по време на сблъсъци между силите за сигурност и протестиращи в англоезичните райони на Камерун, където набира сила сепаратистко движение, предава Reuters, позовавайки се на информация от Амнести Интернешънъл, съобщи Фокус. Сблъсъците са започнали в неделя, след като местни групи са организирали демонстрации срещу маргинализацията на хората от региона от правителството на дългогодишния лидер на страната Пол Бия, което е доминирано от франкофони. Според свидетели, служителите на реда са открили огън срещу демонстрантите. Илария Алергози, изследовател на региона на езерото Чад от Амнести Интернешъл, сподели, че загиналите са от няколко града в два англоезични региона, граничещи с Нигерия.", "date": "2017.10.03", "title": "17 загинали при сблъсъци между сили за сигурност и протестиращи в Камерун"}
{"url": "http://pik.bg/%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%B7%D0%B0-%D0%BD%D0%B0%D0%B1%D0%B8%D1%80%D0%B0%D0%BD%D0%B5-%D0%BD%D0%B0-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%B5-%D1%81%D1%8A%D0%B1%D1%80%D0%B0%D0%BB%D0%B0-%D0%B7%D0%B0-%D1%87%D0%B0%D1%81%D0%BE%D0%B2%D0%B5-%D0%BD%D0%B0%D0%B4-1-%D0%BC-news694674.html", "text": "Кампанията по набиране на средства за пострадалите в стрелбата в Лас Вегас е събрала над 1 милион долара за малко повече от седем часа след стартирането си, съобщава РИА Новости. Целта на кампанията е събирането на 2 милиона долара в помощ на семействата на загиналите и пострадалите. В инициативата още в първите часове са се включили над 12 000 души. 64-годишният Стивън Падок откри безразборна стрелба от балкона на хотелската си стая в Лас Вегас по посетителите на фестивал на кънтри-музиката. До момента е известно за 58 убити и над 515 ранени. До пристигането на полицията Падок се самоуби. Терористичната групировка „Ислямска държава“ пое отговорността на стрелбата.", "date": "2017.10.03", "title": "Кампанията за набиране на средства за пострадалите в Лас Вегас е събрала за часове над 1 милион долара"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%82%D0%B5%D1%80%D0%BE%D1%80%D0%B0-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%B4%D0%BE%D1%81%D1%82%D0%B8%D0%B3%D0%BD%D0%B0-59-%D0%B4%D1%83%D1%88%D0%B8-news694681.html", "text": "Броят на жертвите при безразборната стрелба в Лас Вегас по време на музикален фестивал достигна 59 души, съобщава Асошиайтед Прес, като се позовава на данни на шерифа на Лас Вегас. Ранените са 527 души. По-рано бе обявено за 58 убити и поне 515 ранени. В нощта на 2 октомври Стивън Падок откри безразборна стрелба от 32-ия етаж на хотелски комплекс по зрители на музикален фестивал. Падок се самоуби преди идването на полицията.", "date": "2017.10.03", "title": "Броят на жертвите на терора в Лас Вегас достигна 59 души"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BF%D0%BE%D0%BC%D0%BE%D1%89-%D0%BD%D0%B0-%D1%81%D0%B0%D1%89-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81%D1%8A%D1%81-%D1%81%D1%8A%D0%B1%D0%B8%D1%82%D0%B8%D1%8F%D1%82%D0%B0-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-news694675.html", "text": "Премиерът на Канада Джъстин Трюдо е изразил съболезнованията си пред американския президент Доналд Тръмп във връзка с терористичния акт в Лас Вегас, при който загинаха 58 души, а други най-малко 515 бяха ранени, съобщава пресслужбата на канадското правителство, цитирана от електронното издание RT. Трюдо и Тръмп са се чули по телефона. „Канадският премиер е уверил Тръмп, че страната му изцяло подкрепя САЩ след безсмисления и страхлив акт на насилие. Джъстин Трюдо е предложил каквато и да е помощ, която Канада би могла да предостави на САЩ във връзка с тази трагедия“, се посочва в съобщението. Отбелязва се, че двамата лидери са обсъдили и последният инцидент в Едмънтън. От своя страна Доналд Тръмп е приветствал тясната координация между правоохранителните органи на Канада и САЩ в разследването на двата инцидента.", "date": "2017.10.03", "title": "Премиерът на Канада предложи помощ на САЩ във връзка със събитията в Лас Вегас"}
{"url": "http://pik.bg/%D0%B2-%D0%BE%D1%82%D0%BF%D1%83%D1%81%D0%BA-%D0%BA%D0%B0%D1%80%D0%BB%D0%BE-%D0%B0%D0%BD%D1%87%D0%B5%D0%BB%D0%BE%D1%82%D0%B8-%D0%BE%D0%B1%D1%8F%D0%B2%D0%B8-%D1%87%D0%B5-%D1%89%D0%B5-%D1%81%D0%B8-%D0%BF%D0%BE%D1%87%D0%B8%D0%B2%D0%B0-%D0%B2-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D0%B4%D0%B5%D1%81%D0%B5%D1%82-%D0%BC%D0%B5%D1%81%D0%B5%D1%86%D0%B0-news694676.html", "text": "Уволненият от треньорския пост на Байерн Карло Анчелоти обяви, че смята да си вземе кратка почивка от футбола, съобщава Футбол Италия. „Ще си отдъхвам от работа в следващите десет месеца“, каза Анчелоти. Италианският специалист категорично отказа да коментира информациите за конфликт с лидерите в Байерн, които се появиха малко след уволнението му.", "date": "2017.10.03", "title": "В отпуск! Карло Анчелоти обяви, че ще си почива в следващите десет месеца"}
{"url": "http://pik.bg/%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%B5-%D0%B1%D0%B8%D0%BB-%D0%BC%D1%83%D0%BB%D1%82%D0%B8%D0%BC%D0%B8%D0%BB%D0%B8%D0%BE%D0%BD%D0%B5%D1%80-news694677.html", "text": "Стивън Падок, който откри безразборна стрелба по посетители на музикален фестивал в Лас Вегас е бил мултимилионер. Това обяви братът на Падок – Ерик, цитиран от Fox News. По думите на Ерик Падок неговият брат успял да натрупа състоянието си, инвестирайки в недвижими имоти. Ерик добавя, че не е имал информация за каквито и да е финансови проблеми, които неговият брат Стивън евентуално може да е имал напоследък. По-рано стана ясно, че бащата на Стивън Падок е бил банков обирджия. В нощта на 2 октомври Стивън Падок откри безразборна стрелба от балкона на хотелската си стая в Лас Вегас по посетители на музикален фестивал. По последни данни жертвите на стрелбата са 58, а ранените са най-малко 515 души. Стивън Падок успя да се самоубие преди пристигането на полицията.", "date": "2017.10.03", "title": "Стрелецът от Лас Вегас е бил мултимилионер"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-%D1%88%D0%B5%D1%81%D1%82%D0%B8%D0%BC%D0%B0-%D1%82%D1%83%D1%80%D1%81%D0%BA%D0%B8-%D0%BF%D1%80%D0%B5%D0%B2%D1%80%D0%B0%D1%82%D0%B0%D0%B4%D0%B6%D0%B8%D0%B8-%D1%89%D0%B5-%D0%BB%D0%B5%D0%B6%D0%B0%D1%82-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B4%D0%BE%D0%B6%D0%B8%D0%B2%D0%BE%D1%82-news694667.html", "text": "Съд в Истанбул осъди на доживотен затвор шестима бивши военни за участието им в опит за окупация на сградата на турския \"Тюрк телеком\" при осуетения преврат на 15 юли миналата година, предаде Анадолската агенция, цитирана от БТА, съобщи Би Ти Ви. По делото имаше още 7 подсъдими, които съдът оправда по всички точки на обвинението. Двама от осъдените ще излежават присъдите си в затвор със строг режим и са лишени от възможност за помилване. Шестимата са осъдени за опит за сваляне на правителството и членство в терористична организация. Това е вторият процес в истнабулски съд във връзка с опита за преврат миналата година. Първият беше за опита за окупация на валийството в Истанбул. Турските власти смятат за отговорен за пуча светски настроеният духовник Фетхуллах Гюлен и последователите му.", "date": "2017.10.03", "title": "Присъда! Шестима турски превратаджии ще лежат в затвора доживот"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80-%D0%BE%D1%82%D1%81%D0%B5%D1%87%D0%B5-%D0%BC%D1%8E%D1%84%D1%82%D0%B8%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%88%D0%BF%D0%B8%D0%BE%D0%BD%D0%B8%D1%80%D0%B0%D1%82-%D0%B7%D0%B0-%D1%82%D1%83%D1%80%D1%86%D0%B8%D1%8F-%D0%B8-%D1%81%D0%B0-%D0%B5%D0%BD%D0%B8%D1%87%D0%B0%D1%80%D0%B8%D1%82%D0%B5-%D0%BD%D0%B0-%D0%B5%D1%80%D0%B4-news694483.html", "text": "Мюфтиите в България шпионират за Турция и са еничарите на Ердоган. Имамите са еничарите на Ердоган. Каква суверенна държава сме, ако се позволяваме това. Това каза пред Би Ти Ви Алекс Алексиев, председател на Центъра за балкански и черноморски изследвания. „В Турция има институция, която се грижи за имамите. Тя се казва Дианет. При Ататюрк институцията искаше да пази исляма от радикализация, а сега при Ердоган е точно обратното. В Германия Дианет е на път да бъде забранено, защото са шпиони. Същото казаха и в Холандия. Австрия приеха закон срещу мюфтиите. Германия скоро ще направи същото“, каза още Алекс Алексиев (на горната снимка). „Нямаме информация колко от имамите са завършили в чужбина. Всеки може да учи където си иска. Главно мюфтийство не е органът, който да следи какви религии има. В България има 20 райони мюфтии. Мюфтийството не се контролира от никого. Работим с българската държава. Това трябва да е ясно. Има споразумение от 1998 година, защото тогава държавата спря да обгрижва мюсюлманите в България. Когато това стане, как трябва да се реагира. Има Висш ислямски институт, който чака регистрация от 27 години. Получаваме 2 млн. лева от Турция на година, за да се грижим за мюфтиите“, каза говорителят на главното мюфтийство Джелал Фаик.", "date": "2017.10.03", "title": "ИЗВЪНРЕДНО! Анализатор отсече: Мюфтиите в България шпионират за Турция и са еничарите на Ердоган"}
{"url": "http://pik.bg/%D0%BD%D1%8E-%D0%B9%D0%BE%D1%80%D0%BA-%D1%81%D0%B5-%D1%81%D0%B1%D0%BE%D0%B3%D1%83%D0%B2%D0%B0-%D1%81%D1%8A%D1%81-%D1%81%D1%82%D0%B0%D1%80-%D0%BC%D0%BE%D1%81%D1%82-%D1%81%D1%8A%D1%81-%D0%B7%D1%80%D0%B5%D0%BB%D0%B8%D1%89%D0%B5%D0%BD-%D0%B2%D0%B7%D1%80%D0%B8%D0%B2-news694670.html", "text": "Контролираната експлозия разруши части от стар мост, който свързва кварталите на Ню Йорк Бруклин и Куинс от близо 80 години, съобщава Би Ти Ви. Новият участък на моста остана непокътнат сред облаци от прах и дим. Разрушаването на старата част ще освободи място за изграждането на втори участък на новия мост, съобщиха властите.", "date": "2017.10.03", "title": "Ню Йорк се сбогува със стар мост със зрелищен взрив"}
{"url": "http://pik.bg/%D1%81%D0%BB%D0%B5%D0%B4-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D1%81%D1%82%D1%80%D0%B0%D0%BD%D0%B8-%D0%BE%D1%82-%D0%B5%D1%81-%D0%B7%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0--news694669.html", "text": "Премиерът на Испания Мариано Рахой благодари на лидерите на страните от Европейския съюз за поддръжката за испанските власти по отношение на референдума в Каталония, предава РИА Новости, позовавайки се на официален документ на испанското правителство, публикуван в официалната му интернет страница, съобщи Фокус. В документа се съобщава, че „Рахой е благодарил (на лидерите на редица европейски страни – бел. ред.) за поддръжката за испанския конституционен ред, оказвана във всеки един момент.“ Освен това, той е „отбелязал, че решимостта на испанското правителство да предотврати незаконния референдум способства поддържането на стабилността и демокрацията в целия Европейски съюз“, пише още в документа. Испанският премиер е провел телефонни разговори с лидерите на Естония и Франция, както и с председателите на Европейската комисия и Европейския парламент. В понеделник държавният глава на Испания е провел срещи с лидерите на най-големите испански партии – социалистите PSOE и лявоцентристката „Граждани“ (\"Ciudadanos\"). На тези срещи, както е отбелязано в документа, „ръководителят на правителството е започнал серия от разговори за изучаване на ситуацията и търсене на възможен политически отговор на сериозната ситуация на институционално неподчинение, което в момента се случва в Каталония.“ В рамките на срещата, „Рахой е благодарил и на двамата лидери за искрените им позиции и за поддръжката за испанския конституционен ред“, пише още в документа.", "date": "2017.10.03", "title": "След референдума! Премиерът на Испания благодари на лидерите на страни от ЕС за подкрепата към Мадрид"}
{"url": "http://pik.bg/%D1%80%D0%BE%D0%BA-%D0%BC%D1%83%D0%B7%D0%B8%D0%BA%D0%B0%D0%BD%D1%82%D1%8A%D1%82-%D1%82%D0%BE%D0%BC-%D0%BF%D0%B5%D1%82%D0%B8-%D1%81%D0%B5-%D0%B1%D0%BE%D1%80%D0%B8-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news694671.html", "text": "66-годишният рок-музикант Том Пети, лидер на групата Tom Petty and the Heartbreakers е в болница, в критично състояние, като се бори за живота си, съобщава изданието TMZ. Според информацията, първоначално появилите се съобщения, че Пети е починал, след като сърцето му спряло, са неверни. Том Пети е бил открит в дома си в Малибу в неделя през нощта в безсъзнание, като е бил приет по спешност в болница. Според информацията,състоянието на певеца остава критично.", "date": "2017.10.03", "title": "Рок-музикантът Том Пети се бори за живота си"}
{"url": "http://pik.bg/%D0%BF%D0%B5%D1%82%D0%B8%D0%BC%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%B2%D0%B7%D1%80%D0%B8%D0%B2-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D0%B1%D0%B0%D1%85%D1%80%D0%B5%D0%B9%D0%BD-news694672.html", "text": "При взрив в шиитски район в покрайнините на столицата на Бахрейн Манама са били ранени петима полицейски служители, съобщава Ройтерс. Според информация на Министерството на въткрешните работи на Бахрейн полицаите са охранявали шествие на шиитски мюсюлмани на фестивала Ашур. Шиитите отбелязват Ашур като траур в памет на имама Хусеин, убит преди около 1 400 години в битката при Кербала.", "date": "2017.10.03", "title": "Петима полицаи ранени след взрив в столицата на Бахрейн"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%86%D0%B5%D1%86%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%BE%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D0%BD%D0%BE%D0%B2%D0%B8%D1%8F-%D1%81%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-news694417.html", "text": "Фаталната манекенка Цеци Красимирова се появи на партито на Code Fashion TV в компанията на непознат мъж. Близостта, която демонстрираха двамата озадачи присъстващите, имайки предвид, че Цеци старателно крие любовниците и личния си живот. Мъжът със сигурност е непознат в светските среди, на видима възраст около 50-те. Той се държеше супер джентълменски и показваше невероятно уважение към дамата си, която му отговаряше с нежни погледи и скрити ласки. расавицата явно си пада по татуирани мъже, защото кавалерът й беше здраво нашарен. Самата тя не е оставила празно място по тялото си и постоянно добавя нови рисунки. Преди няколкомесеца папараци изловиха манекенката на летището в София в компанията на сина на Цоло Вутов – 39-годишния милионер Владимир, който също е фен на татусите. Тогава се заговори, че Цециима връзка с него и нещата дори са стигнали до сватба. Снимките от миналата вечер обаче опровергават тези твърдения. В личния си профил във Фейсбук,Цеци Красимирова също е публикувала снимки с мистериозния мъж, когото явно е решила да представи на последователите си. За връзките на Красимирова се говори много, като в списъка попадат Георги Илиев и Георги Иванов-Гонзо, но тя яростно отрича да е имала взимане-даване с тях. Не че някой й вярва! Няколко години след убийството на Косьо Самоковеца в Амстердам, когато и самата Цеци не загина по чудо, моделката се премести в Испания, където живее до днес. Наскоро заяви, че заради дъщеря си Джудит, която учи в Барселона, няма намерение да си идва обратно тук. ", "date": "2017.10.03", "title": "ЕКСКЛУЗИВНО! Цеци Красимирова показа новия си любовник"}
{"url": "http://pik.bg/%D1%83%D0%B1%D0%B8%D0%B5%D1%86%D1%8A%D1%82-%D0%BE%D1%82-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D1%80%D0%B0%D0%B1%D0%BE%D1%82%D0%B8%D0%BB-%D0%B7%D0%B0-%D0%BF%D1%80%D0%B5%D0%B4%D1%88%D0%B5%D1%81%D1%82%D0%B2%D0%B5%D0%BD%D0%B8%D0%BA%D0%B0-%D0%BD%D0%B0-%E2%80%9E%D0%BB%D0%BE%D0%BA%D1%85%D0%B8%D0%B9%D0%B4-%D0%BC%D0%B0%D1%80%D1%82%D0%B8%D0%BD%E2%80%9C-news694673.html", "text": "Нападателят от Лас Вегас, убил 58 души и ранил още стотици, който бе идентифициран като Стивън Падок, е работил за компанията предшественик на „Локхийд Мартин“, предава американския новинарски канал Fox News, цитиран от Фокус. „Стивън Падок е работил за предшественика на компанията „Локхийд Мартин“ от 1985 до 1988 г. В момента съдействаме на властите и отговаряме на въпросите, които имат за г-н Падок, за времето, в което е работил в компанията“, заявиха от компанията в официално изявление.", "date": "2017.10.03", "title": "Убиецът от Лас Вегас работил за предшественика на „Локхийд Мартин“"}
{"url": "http://pik.bg/%D1%81%D0%BB%D0%B5%D0%B4-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%BE-%D0%BF%D0%BE%D1%81%D1%80%D0%B5%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%B7%D0%B0-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D1%81-%D0%BC%D0%B0%D0%B4%D1%80%D0%B8%D0%B4-%D0%BF%D0%BE%D0%B8%D1%81%D0%BA%D0%B0--news694665.html", "text": "Премиерът на Каталония Карлес Пучдемон поиска международно посредничество за воденето на преговори с централното испанско правителство, чрез които да се разрешат стоящите проблемите между Мадрид и Барселона, съобщава Ройтерс, цитирани от Фокус. Това се случва само ден след като стотици бяха ранени в резултат от действията на полицията, която се опита да попречи със сила на провеждането на референдума за независимост на автономната област, обявен за нелегален от правителството. Най-тежката конституционна криза в Испания от десетилетия предизвика страхове за продължителна политическа нестабилност в най-богатия регион на страната и задълбочи разделението между Мадрид и Барселона, застрашавайки икономическата стабилност на Испания. Кризата може да се задълбочи, ако регионалния парламент на Каталония реши да използва плебисцита за легитимация на едностранно обявяване на независимост, както е предвидено в закона за референдума, при положение, че мнозинството поиска отделяне от Испания. „Това не е вътрешен въпрос“, заяви каталонският премиер Карлес Пучдемон, по време на пресконференция. Той каза, че „е очевидно, че има нужда от посредничество“ и добави: „Не искаме болезнено отделяне... Искаме да построим нови отношения с испанската държава.“", "date": "2017.10.03", "title": "След референдума! Международно посредничество за разрешаване на проблемите с Мадрид поиска премиерът на Каталония"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B5%D0%B9-%D0%BD%D0%B0%D0%B2%D0%B0%D0%BB%D0%BD%D0%B8-%D0%B1%D0%B5-%D0%BE%D1%81%D1%8A%D0%B4%D0%B5%D0%BD-%D0%BD%D0%B0-20-%D0%B4%D0%BD%D0%B8-%D0%B7%D0%B0%D1%82%D0%B2%D0%BE%D1%80-news694666.html", "text": "Руският опозиционен лидер Алексей Навални бе осъден на 20 дни затвор заради призив за неразрешени протести, предаде Франс Прес, цитирани от Би Ти Ви Той беше арестуван, преди да замине за Нижни Новгород за неразрешената акция. Това ще преустанови временно кампанията му за президентските избори догодина. Това е подарък за рождения ден на Владимир Путин, каза Навални. Руският президент празнува 65 години в събота. Той публикувал в интернет призиви за преместване на „мероприятие на опозицията” от разрешеното място на бул. „Сахаров” на неразрешено място. 41-годишният опозиционер е основният съперник на Путин на президентските избори.", "date": "2017.10.03", "title": "Алексей Навални бе осъден на 20 дни затвор"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D1%83%D0%B2%D0%BE%D0%BB%D0%BD%D0%B8-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B7%D0%B0%D1%80%D0%B0%D0%B4%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news694701.html", "text": "Американската телевизия CBS уволни вицепрезидента си Хейли Гефтман-Голд, след като тя си позволи да заяви, че „дори не съчувства“ на жетвите от касапницата в Лас Вегас, защото „феновете на кънтри музиката в повечето случаи са от Републиканската партия“, докато обсъждаше масовото убийство, което се разигра в неделя вечерта, съобщи Fox News, цитирана от Фокус. Малко след изказването си, Гефтман-Голд осъзна грандиозния си гаф и опита да се извини за думите си, но това не беше достатъчно за ръководството на телевизията CBS, откъдето заявиха, че вицепрезидентката, „която е била в екипа за около година, е нарушила стандартите на компанията и вече не работи в CBS. Нейните възгледи, изразени в социалните мрежи, са напълно неприемливи за всички в телевизията. Сърцата ни са с жертвите от Лас Вегас и с техните семейства.“", "date": "2017.10.03", "title": "Реакция! Американска телевизия уволни вицепрезидент заради скандално изказване"}
{"url": "http://pik.bg/%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%BE%D1%82-%D0%BA%D0%BB%D0%B0%D1%81%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%81%D0%B5%D0%BC%D0%B5%D0%B9%D0%BD%D0%B0-%D0%B4%D0%B2%D0%BE%D0%B9%D0%BA%D0%B0-%D0%B8%D0%B7%D0%BC%D1%8A%D0%BA%D0%BD%D0%B0%D0%BB%D0%B0-%D0%BE%D1%82-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%BC%D0%B0%D0%B3%D0%B0%D0%B7%D0%B8%D0%BD-%D0%BD%D0%B0%D0%B4-%D0%BC%D0%B8%D0%BB%D0%B8%D0%BE%D0%BD-%D0%B4%D0%BE%D0%BB-news694712.html", "text": "Семейна двойка от американския щат Индиана, успяла да измъкне от интернет-магазина Amazon 1,2 милиона долара, се признала за виновна в мошеничество, съобщава електронното издание The Star Press. Ървин и Лия Финан използвали вратичка в процедурата по връщането на повредена пратка. Според правилата на Amazon, повредена или счупена покупка от интернет-магазина, не е задължително да бъде върната при получаването на новата стока. Двойката регистрирала няколко стотин лъжливи акаунта и през тях поръчвала електроника, а след получаването на поръчката, веднага правела рекламация и искала замяна на стоката. Така Ървин и Лия получили втори смартфон, камери и други устройства, като не бързали да върнат уж повредените стоки, които получавали първоначално. Представители на интернет-магазина също не ги търсили с молба да си получат повредената стока. Получените стоки двойката продавала чрез посредници на по-ниски цени, като благодарение на продажбите Ървин и Лия събрали около 1,2 милиона долара. След изясняването на аферата двойката е заплашена с до 20 години затвор.", "date": "2017.10.03", "title": "Измамници от класа! Американска семейна двойка измъкнала от интернет-магазин над милион долара"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%BE-%D0%BC%D0%B5%D0%BA%D1%81%D0%B8%D0%BA%D0%BE-news694703.html", "text": "Най-малко двама души са загинали, едното от които дете, а имуществото на 18 000 жители на северномексиканския щат Тамаулипас е сериозно увредено заради големите наводнения в Северно Мексико, съобщава РИА Новости, като се позовава на Министерството на военноморския флот на страната. Според информацията, в Тамаулипас продължава мащабна спасителна операция, като до момента са спасени над 330 човека. От службата за гражданската отбрана на Мексико съобщиха, че най-сериозно е пострадал град Алтамир.", "date": "2017.10.03", "title": "Най-малко двама загинали заради наводненията в Северно Мексико"}
{"url": "http://pik.bg/%D0%B0%D1%81%D1%82%D0%B5%D1%80%D0%BE%D0%B8%D0%B4-%D1%81-%D1%80%D0%B0%D0%B7%D0%BC%D0%B5%D1%80%D0%B8%D1%82%D0%B5-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81-%D0%B5-%D0%BF%D1%80%D0%B5%D0%BC%D0%B8%D0%BD%D0%B0%D0%BB-%D0%BD%D0%B0-87-000-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0-%D0%BA%D1%80%D0%B0%D0%B9-%D0%B7%D0%B5%D0%BC%D1%8F%D1%82%D0%B0-news694716.html", "text": "Астероид с размерите на автобус е преминал в понеделник близо до Земята, като не се е стигнало до реална опасност от сблъсък, съобщава американската комсическа агенция НАСА. Според информация на Центъра по изучаване на небесните тела, който е разположен в Пасадина, щата Калифорния, астероид с име 2017 SX17 се е приближил до Земята на 87 00 километра в 13:20 часа българско време на 2 октомври. Сега към Земята приближава астероида  2012 TC4, който се очаква да прелети на 43 000 километра от Земята на 12 октомври. Учените уверяват, че вероятността небесното тяло да се сблъска със Земята, което би довело до катастрофа, е крайно малка.", "date": "2017.10.03", "title": "Астероид с размерите на автобус е преминал на 87 000 километра край Земята"}
{"url": "http://pik.bg/%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BD%D0%B0-%D0%BA%D0%BD%D0%B4%D1%80-%D1%80%D0%B0%D0%B1%D0%BE%D1%82%D0%B8%D0%BB%D0%B8-%D0%B2-%D0%BA%D0%B8%D1%82%D0%B0%D0%B9-%D0%BC%D0%B0%D1%81%D0%BE%D0%B2%D0%BE-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0%D1%82-%D0%B2-%D1%80%D0%BE%D0%B4%D0%B8%D0%BD%D0%B0%D1%82%D0%B0-%D1%81%D0%B8-news694715.html", "text": "Граждани на Северна Корея, които работят в Китай, масово се завръщат в родината си на фона на усилването на натиска от страна на Пекин над Пхенян, съобщава агенция Ренхап. Според информацията, повечето от севернокорейските работници се прибират в родината си, тъй като не са успели да удължат работните си визи за Китай. „По-рано тази година над 20 000 севернокорейци са били на работа в Дандун. Но броят им сериозно е бил ограничен, след като Китай ожесточи санкциите си срещу Пхенян“, коментира източник на агенцията. Отбелязва се, че на 12 септември Пекин официално забрани на граждани на КНДР да продължават работните си визи, като сериозно бе ограничено и издаването на нови визи. Властите в Китай наредиха и закриването на компании на КНДР на територията на страната.", "date": "2017.10.03", "title": "Граждани на КНДР, работили в Китай, масово се завръщат в родината си"}
{"url": "http://pik.bg/%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%82%D1%83%D1%80%D0%B8%D1%81%D1%82-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D0%B5-%D0%B8%D0%B7%D0%BC%D1%8A%D0%BA%D0%BD%D0%B5-%D0%BE%D1%82-%D1%85%D0%BE%D1%82%D0%B5%D0%BB-%D0%BF%D0%BE-%D0%B6%D0%B8%D1%86%D0%B0-%D0%B2%D0%B8%D0%B4%D0%B5%D0%BE-news694704.html", "text": "Китайски турист опита да си спести заплащането на сметка в хотел в Китай, измъквайки се от стаята си на 19-ия етаж по жица, съобщава „Женмин Жибао“. Туристът опитва да се прехвърли в съседна сграда по жица, като след няколко секунди баланс увисва на нея. По информация на  Mashable, „акробатът“ е бил свален успешно на земята след намесата на спасители и пожарните служби, след което е бил арестуван. Освен, че ще трябва да плати сметката си в хотела, мъжът ще заплати и сериозна глоба.", "date": "2017.10.03", "title": "Китайски турист опита да се измъкне от хотел по жица (ВИДЕО)"}
{"url": "http://pik.bg/%D1%85%D1%83%D0%B1%D0%B0%D0%B2%D0%BE-%D0%B2%D1%80%D0%B5%D0%BC%D0%B5-%D0%BF%D1%80%D0%B5%D0%B4%D0%B8%D0%BC%D0%BD%D0%BE-%D1%81%D0%BB%D1%8A%D0%BD%D1%87%D0%B5%D0%B2%D0%BE-%D1%81-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-23-%D0%B3%D1%80%D0%B0%D0%B4%D1%83%D1%81%D0%B0-news694717.html", "text": "Сутринта днес на места в низините и котловините ще има мъгла или ниска слоеста облачност, съобщават от Националния институт по метеорология и хидрология (НИМХ), цитирани от Фокус. През деня ще бъде предимно слънчево. Ще духа слаб, в Източна България – до умерен вятър от юг-югоизток. Максималните температури ще са между 18° и 23°. Атмосферното налягане ще се понижи, но ще остане по-високо от средното за месеца. Над Черноморието ще бъде предимно слънчево. Ще духа слаб до умерен вятър от юг-югоизток. Максималните температури ще са 18-19°. Вълнението на морето ще е 1-2 бала. Температурата на морската вода е 18-20°. Над планините ще бъде предимно слънчево. Ще духа умерен до силен вятър от западната четвърт. Максималната температура на височина 1 200 метра ще е около 13°, на 2 000 метра – около 7°.", "date": "2017.10.03", "title": "Хубаво време! Предимно слънчево с температури до 23 градуса"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%81%D0%BC%D1%8F%D1%82%D0%B0-%D1%87%D0%B5-%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%BD%D0%B5-%D0%B5-%D0%B8%D0%BC%D0%B0%D0%BB-%D1%81%D1%8A%D1%83%D1%87%D0%B0%D1%81%D1%82%D0%BD%D0%B8%D1%86%D0%B8-news694707.html", "text": "Разследващите органи смятат, че стрелецът от Лас Вегас, който уби 59 души и рани други над 520 при безразборна стрелба, не е имал съучастници, съобщава РИА Новости, като се позовава на информация от пресконференция на полицията. Съобщава се, че 64-годишният Стивън Падок е имал над 40 единици оръжие. „Открихме 23 единици огнестрелно оръжие в хотел Mandalay Bay и 19 в дома му в Мескита, щата Невада“, заяви представител на полицията. Той добави, че следствието продължава да смята, че Падок е бил сам и не е имал съучастници. „Знаем за различни слухове и информации в медиите и социалните мрежи, но към момента нямаме потвърждение за това, че Падок може да е имал съучастник“, заяви полицейският служител.", "date": "2017.10.03", "title": "Полицията смята, че стрелецът от Лас Вегас не е имал съучастници"}
{"url": "http://pik.bg/%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%BE%D1%82-%D0%BB%D0%B0%D1%81-%D0%B2%D0%B5%D0%B3%D0%B0%D1%81-%D0%BE%D1%82%D0%BA%D1%80%D0%B8%D0%BB-%D0%BE%D0%B3%D1%8A%D0%BD-%D0%BF%D0%BE-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D1%80%D0%B5%D0%B4%D0%B8-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B5-news694705.html", "text": "Стивън Падок, който откри безразборна стрелба по посетители на музикален фестивал в Лас Вегас, е стрелял и по полицейски служители, опитали да влязат в хотелската му стая, съобщава CNN, позовавайки се на информация от местния шериф Джоузеф Ломбардо. Според служителя на реда, Падок ранил в крака един полицейски служител. В полицията смятат, че Падок, който се самоуби, е бил жив, когато полицейските служители са направили за първи път опит да влязат в стаята му. Отбелязва се, че в момента, в който екипът на подразделението SWAT е успяло да разбие вратата на хотелската стая и да влезе, Падок вече е бил мъртъв. „Всичко сочи, че Падок е успял да се самоубие малко преди да влезем в стаята“, коментира шериф Ломбардо. При стрелбата, която Падок откри от 32-ия етаж на хотелски комплекс в Лас Вегас, загинаха 59 души и бяха ранени още над 520 човека.", "date": "2017.10.03", "title": "Стрелецът от Лас Вегас открил огън по полицаи преди да се самоубие"}
{"url": "http://pik.bg/%D1%80%D1%83%D1%81%D0%B8%D1%8F-%D1%89%D0%B5-%D1%81%D1%82%D1%80%D0%BE%D0%B8-%D0%B2%D1%82%D0%BE%D1%80%D0%B0-%D0%B2%D0%BE%D0%B5%D0%BD%D0%BD%D0%B0-%D0%B1%D0%B0%D0%B7%D0%B0-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%BA%D0%B8%D1%80%D0%B3%D0%B8%D0%B7%D1%81%D1%82%D0%B0%D0%BD-news694708.html", "text": "Русия и Киргизстан водят преговори за построяването на втора руска военна база на територията на бившата съветска република съобкава електронното издание Газета, цитирано от Фокус. Все още не се е стигнало до окончателна договорка, но от Бишкек настояват военният обект да бъде построен в южната част на страната, за да „осигури безопасността на Киргизстан и на региона, като цяло“, се посочва в материала, като е цитиран премиерът на Киргизия Сапар Исаков. Той заявява, че „са се провели консултации на ниво министерства по този въпрос, но засега не е взето решение и от двете страни. Преговорите по този въпрос продължават“. Според киргизката страна, новата военна база трябва да бъде разположена в южната част на страната. Военните експерти също са съгласни с мнението, че новата база трябва да е именно в южната част на страната. Те напомнят, че на юг, Киргизстан граничи с Таджикистан и именно в тази част на страната има остри междуетнически противоречия.", "date": "2017.10.03", "title": "Русия ще строи втора военна база на територията на Киргизстан"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA---%D0%B1%D0%B0%D1%80%D1%81%D0%B0-%D0%BD%D0%B0%D0%BF%D1%83%D1%81%D0%BA%D0%B0-%D0%BF%D1%80%D0%B8%D0%BC%D0%B5%D1%80%D0%B0-news694738.html", "text": "Президентът на Барселона Хосеп Мария Бартомеу загатна, че клубът може да напусне Ла Лига, ако Каталуния извоюва своята независимост. От стадион \"Ноу Камп\" са бесни на испанската лига, тъй като тя заплаши \"блаугранас\" с отнемане на точки, ако тимът не изиграе своя мач с Лас Палмас, докато по улиците на Барселона полицията използва сериозна сила, пише \"Гол\". В крайна сметка Барса спечели на празни трибуни с 3:0, но от клуба заплашиха, че ще дадат Ла Лига на УЕФА и ФИФА. \"В случай на независимост на Каталуния, нашият клуб и неговите членове трябва да решим в кое първенство ще играем занапред. Преминаваме през трудни моменти, но ще подходим мъдро и спокойно, за да намерим най-доброто решение\", коментира Бартомеу.", "date": "2017.10.03", "title": "Тотален шок - Барса напуска Примера?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BC%D0%B8%D1%85%D0%B0%D0%B9-%D1%82%D1%83%D0%B4%D0%BE%D1%81%D0%B5-%D0%BE%D1%82%D0%BA%D1%80%D0%B8%D0%B2%D0%B0%D1%82-%D0%BD%D0%BE%D0%B2%D0%B8%D1%8F%D1%82-%D0%B3%D0%BA%D0%BF%D0%BF-%D0%BA%D0%B0%D0%B9%D0%BD%D0%B0%D1%80%D0%B4%D0%B6%D0%B0-%D0%BB%D0%B8%D0%BF%D0%BD%D0%B8%D1%86%D0%B0-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news694761.html", "text": "Българският министър-председател Бойко Борисов и румънският му колега Михай Тудосе откриват новия ГКПП Кайнарджа-Липница. Отварянето на граничния пункт е заложено още през 2003 г., когато правителството на Симеон Сакскобургготски договаря с румънската страна откриването на два нови пункта - край Кайнарджа и край село Северняк в добричката община Крушари. От 2007 г. е в сила и междуправителствено споразумение на България и Румъния за съвместен контрол за преминаване на границата, а откриването на пункта е в изпълнение на българо-румънско споразумение от 2012 г. Граничният пункт е построен по проект, финансиран с 6 млн. евро от Програмата за трансгранично сътрудничество Румъния – България, която се администрира от Букурещ. От българска страна бе изграден 17 км път, който да свърже нашата територия с румънския общински център Липница. Българското шосе обаче бе с две платна, а румънското с 4 и заради разликата в габаритите пътят стоя затворен дълго време. По времето на служебния кабинет на Огнян Герджиков – през март 2017 г. беше договорено пунктът да работи от 8 до 20 часа, а през него да минават само автомобили с тегло до 3.5 тона, като тежкотоварният трафик остава забранен. По силата на Споразумението и в съответствие с Кодекса на шенгенските граници, шосейният граничен преход е изграден на румънска територия, като са предвидени съоръжения за гранични проверки както на румънските, така и на българските гранични полицейски органи. През юли премиерът Бойко Борисов обсъди откриването на пункта с с румънския си колега Михай Тудосе, а на правителственото заседание миналата седмица правителството одобри решение за откриването на пункта Кайнарджа – Липница и одобри меморандума за започване на преговорите за третия мост между България и Румъния. На пункта ще има едно КПП, което ще се обслужва заедно от български и румънски гранични полицаи и митничари. Съгласно Регламент на Европейския парламент българските и румънските гранични полицейски органи следва да прилагат съвместен контрол на общите граници, при който преминаващите през сухопътните гранични пунктове лица и превозни средства следва да бъдат спирани само веднъж с цел извършване на проверки при влизане и излизане.", "date": "2017.10.03", "title": "ИЗВЪНРЕДНО В ПИК! Борисов и Михай Тудосе откриват новият ГКПП Кайнарджа-Липница (ВИДЕО/СНИМКИ)"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B3%D0%B4%D0%B1%D0%BE%D0%BF-%D1%81%D0%BA%D0%BE%D1%80%D0%BE-%D1%89%D0%B5-%D0%B8%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%B4%D1%80%D0%B8%D0%B0%D0%BD-news694762.html", "text": "Скоро ще има задържани за отвличането на 25-годишния Адриан Златков. Такава надежда изрази шефът на ГДБОП пред БНР. „Отвличането на Адриан Златков беше факт. В МВР има създаден екип за работа и този екип е от най-добрите служители от абсолютно всички оперативни структури. Екипът към момента работи доста добре. Аз съм оптимист за изхода от работата по този случай от това, което знам, че колегите са достигнали. Надявам се в най-кратки срокове да имаме и задържани“, уточни главен комисар Ивайло Спиридонов. Днешните групировки са се специализирали в определена дейност, заяви той, като подчерта, че вече няма силови групировки. „Съществуват групи в почти всеки един регион, които тормозят местното население, и това е една от основните ни задачи – да елиминираме тези групи“, съобщи главен комисар Спиридонов. Според него българските престъпници не странят от международната организирана престъпност. А ГДБОП има информация за нашенци, които продължават да участват в трафика на кокаин от Латинска Америка за Европа. Те обаче са основно на ниско и средно ниво.", "date": "2017.10.03", "title": "Шефът на ГДБОП: Скоро ще има задържани за отвличането на Адриан"}
{"url": "http://pik.bg/%D1%82%D1%80%D0%B8-%D0%BA%D1%80%D0%B0%D1%81%D0%B8%D0%B2%D0%B8-%D0%B8%D0%BC%D0%B5%D0%BD%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-%D1%82%D0%B5-news694734.html", "text": "Повод да почерпят имат всички с имената Денис, Денислав и Денислава. Денис означава „Прослава деня и светлината”. На св. свещеномъченик Дионисий Ареопагит се приписва съчинението \"\"За небесната йерархия\"\". В това съчинение се говори за ангелските чинове. На този апостолски мъж се приписва също книгата за Божиите имена и тайнственото богословие. Той дава сведения за чудната смърт на Божията Майка.", "date": "2017.10.03", "title": "Три красиви имена празнуват! Вижте кои са те"}
{"url": "http://pik.bg/%D0%BA%D0%BE%D0%B2%D0%B0%D1%80%D0%BD%D0%B0-%D0%B1%D0%BE%D0%BB%D0%B5%D1%81%D1%82-%D0%BF%D0%BE%D0%BA%D0%BE%D1%81%D0%B8-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%BA%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news694760.html", "text": "Дългогодишната директорка на ЕГ „Иван Вазов” Мариана Димитрова угасна тази нощ след дълга битка с тежко заболяване. Жената, на която миналогодишният випуск присъди приза „Човекът, без когото не можем”, управляваше елитното учебно заведение в продължение на 25 години. Настигната от коварната болест, помагаше от болницата на колегите, пише \"Марица\". Преди 2 години Мариана Димитрова се върна в училище и просълзи с думите си ученици и колеги на откриването на учебната година. Събра сили да дойде на празника на испанския език и, разсмяна от скечовете на младежите, призна, че тийнейджърите са нейната истинска химиотерапия. Силите не й стигнаха да бъде с колегите и децата на този 15 септември, но не пропусна да им изпрати своето послание, започващо с думите: „Понякога, колкото и да си силен, обстоятелствата не ти позволяват да осъществиш мечтите си”. Вестта за смъртта на Мариана Димитрова покоси екипа на учебното заведение тази сутрин. Тъй като най-близките й хора са в чужбина, към момента не е ясно кога ще бъде погребението. Междувременно възпитаниците й вече заляха Фейсбук с постове и съболезнования. „Тази нощ си отиде една невероятна жена, дългогодишен директор на една от най-елитните гимназии в Пловдив, достойна пловдивчанка и най-вече човек с огромно Ч! Безкрайно горда съм, че беше част от моя живот почти от началото му, и ми даде съвети, за които \"безценни\" е твърде меко определение... Не знам дали горе е по-добро място, но ти със сигурност ще го направиш такова! Почивай в мир!”, написа Десислава Йорданова. Ето последното й обръщение към ученици, родители и колеги, което тя отправи задочно на 15 септември:", "date": "2017.10.03", "title": "Коварна болест покоси директорката на Руската гимназия в Пловдив"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%81%D1%88%D0%B8%D1%8F%D1%82-%D1%81%D1%8A%D0%B4%D0%B5%D0%B1%D0%B5%D0%BD-%D1%81%D1%8A%D0%B2%D0%B5%D1%82---%D1%80%D0%B0%D0%BF%D0%BE%D1%80%D1%82-%D0%B4%D0%B0%D0%B4%D0%B5%D0%BD-%D1%80%D0%B0%D0%BF%D0%BE%D1%80%D1%82-%D0%BF%D1%80%D0%B8%D0%B5%D1%82-%D0%BD%D0%BE%D0%B2%D0%BE%D1%82%D0%BE-%D1%81%D1%8A%D0%B4%D0%B5%D0%B1%D0%BD%D0%BE-%D0%BF%D1%80%D0%B0%D0%B2%D0%B8-news694718.html", "text": "Новият състев на Висшия съдебен съвет пое поста от досегашното съдебно правителство в зала \"Тържествена\" на Съдебната палата. Липсваше новоизбраният председател на Върховния административен съд (ВАС) Георги Чолаков. Президентът Румен Радев все още не е издал указ за назначаването му, след като отиващият си състав на ВСС гласува Чолаков да смени на поста Георги Колев. Държавният глава вече изразинамеренията си да върне избора на новия състав на съвета. Вместо Чолаков, на церемонията в Съдебната палата присъства Георги Колев. Въпреки че беше сред поканените, на церемонията не присъства и президентът Радев. Церемонията по встъпването в длъжност на новия състав на ВСС се водеше от министъра на правосъдието Цецка Цачева. \"Очакванията на хората са за повече почтеност, справедливост, безпристрастност и тези очаквания следва да бъдат оправдани от вас\", каза Цачева при откриването на церемонията. Тя подчерта, че действията в областта на съдебната реформа през последните години са съобразени с международните стандарти в областта на независимостта и ефективността на съдебната власт. „В изпълнение на стратегическите цели на съдебната реформа бе прието изменение на българската Конституция, а конкретизиране на тези промени бяха получени с пакет изменение в Закона за съдебната власт. До какво реално доведоха тези промени – разделянето на ВСС на две колегии – съдийска и прокурорска, засилване на самоуправлението, допълнителни гаранции за индивидуалната независимост на прокурорите и следователите, обективно атестиране на следователите, промени в дисциплинарното производство, ясни и предвидими правила за командироване на магистратите, проверки за почтеност и конфликт на интереси”, припомни Цачева. „Всичко изброено дотук е част от ясния подход за атестиране на проблемите в съдебната власт като ключов елемент от цялостната стратегия на правителството”, допълни още тя. В състава на ВСС като членове по право влизат главният прокурор, председателят на Върховния касационен съд (ВКС) и председателя на ВАС.", "date": "2017.10.03", "title": "ИЗВЪНРЕДНО В ПИК TV! Висшият съдебен съвет - рапорт даден, рапорт приет. Новото съдебно правителство поема поста (ОБНОВЕНА)"}
{"url": "http://pik.bg/%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BA%D0%B0%D0%B2%D0%B0%D1%80%D0%BD%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BA%D0%BC%D0%B5%D1%82%D1%8A%D0%BB%D0%B0-news694750.html", "text": "Бившият кмет на Каварна Цонко Цонев - Кметъла призова Елена Йончева от БСП след Хасково да разследва и наследничката му Нина Ставрева. В профила си във Фейсбук бившият кмет разяснява роднинските връзки на Ставрева с хора от общинския съвет и я обвинява, че дава обществени поръчки на свои хора. „Изявлението на Цонко Цонев от вчера е поредното крещене по национални медии в безпомощност и безсилие. Още от началото на 2015 година г-н Цонев общува и с мен, и с каварненци чрез националните медии. Той има личен проблем с мен и непрекъснато търси конфронтации и реваншизъм\", заяви пред Нова телевизия кметът на Каварна Нина Ставрева. \"Няма нито един държавен служител, който да е назначен на работа без конкурс. Освен това правомощията на кмета и на Общинския съвет са регламентирани в Закона за местното самоуправление и местната администрация”, отвърна Ставрева. И обясни: „Виктория и Ивайло Керчеви са мои роднини. Виктория Керчева е общински съветник\".", "date": "2017.10.03", "title": "Кметицата на Каварна отговори на Кметъла"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BA%D1%8A%D0%BC-%D0%BD%D0%BE%D0%B2%D0%B8%D1%8F-%D0%B2%D1%81%D1%81-%D0%B1%D1%8A%D0%B4%D0%B5%D1%82%D0%B5-%D0%B0%D0%BA%D1%82%D0%B8%D0%B2%D0%BD%D0%B8-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8-%D0%B2-%D0%BE%D1%82%D1%81%D1%82%D0%BE%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D1%81%D1%8A%D0%B4-news694788.html", "text": "Бъдете активни участници в един непрекъснат процес на отстояване на независимостта на съдебната власт и достойнството на всеки един магистрат. Това се посочва в поздравителния адрес на президента Румен Радев, изпратен по повод встъпването в длъжност на новия състав на ВСС и прочетен от министъра на правосъдието Цецка Цачева по време на официалната церемония. „Независимата съдебна власт има изключително важна роля за гарантиране на демократичните устои на нашата държава и за защита на правата и свободите на гражданите и техните организации. Справедливостта за гражданите и ефективната система на правораздаване са сред моите приоритети като президент на Република България и като неин гражданин. Воден от разбирането, че високият морал, прозрачността и професионализмът са основни признаци в работата на правосъдната система, ВСС е институцията, гаранция за независимостта на съдебната власт”, се посочва в поздравителния адрес на държавния глава. „С последните промени на Конституцията този орган черпи нова легитимност. Тя произлиза от новия си начин на съставяне – с пряк избор от всички съдии, прокурори и следователи и с квалифицирано мнозинство от народните представители. Много важно е съветът да съумее да запази тази легитимност и доверието, с което тя е съпроводена”, се казва още в поздравителния адрес. В него държавният глава обръща внимание и на факта, че от новия състав на ВСС всички очакват издигане и насърчаване на подготвени магистрати, с високи морални качества.", "date": "2017.10.03", "title": "Президентът към новия ВСС: Бъдете активни участници в отстояването на независимостта на съдебната власт"}
{"url": "http://pik.bg/%D0%BD%D0%B0%D1%88%D0%B0-%D1%84%D0%B8%D1%82%D0%BD%D0%B5%D1%81-%D0%BC%D0%B0%D1%86%D0%BA%D0%B0-%D0%BE%D1%87%D0%B8-%D0%B2-%D0%BE%D1%87%D0%B8-%D1%81-%D0%B0%D1%80%D0%BD%D0%BE%D0%BB%D0%B4-%D1%88%D0%B2%D0%B0%D1%80%D1%86%D0%B5%D0%BD%D0%B5%D0%B3%D0%B5%D1%80-%D1%81%D0%BD%D0%B8%D0%BC%D0%BA%D0%B8-news694771.html", "text": "Певицата и световна шампионка по фитнес Анн Джи се завърна от изложение в Барселона, където се срещна не с кого да е, а с бившия губернатор на щата Калифорния - холивудският актьор Арнолд Шварценегер. Анн Джи участва в специализираното изложение Arnold Classic Europe 2017 като представител на една от най-известните фирми за хранителни добавки в САЩ, която бе и диамантен спонсор на събитието. Певицата се ръкува с Шварценегер и двамата дори си размениха няколко думи, въпреки навалицата от гости и журналисти в залата на изложението.", "date": "2017.10.03", "title": "Наша фитнес мацка очи в очи с Арнолд Шварценегер (СНИМКИ)"}
{"url": "http://pik.bg/%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B7%D0%B0-%D0%B4%D0%B2%D0%B0-%D0%B4%D0%BD%D0%B8-%D0%BF%D1%8A%D1%82%D1%8F-%D0%B2%D0%B0%D1%80%D0%BD%D0%B0---%D0%B4%D0%BE%D0%B1%D1%80%D0%B8%D1%87-news694778.html", "text": "От днес до сутринта на 5 октомври пътят Варна-Добрич ще бъде затворен заради поставянето на дъждовен водосток. Заради ремонта в района на село Стожер трафикът ще бъде отклоняван от Аксаковската панорама и отбивката за „Албена“ към Кичево и Оброчище. Ограничението ще се отнася основно за транзитното движение и големите камиони. Жителите на селата Новаково, Любен Каравелово и Изворско, ще бъдат пропускани.", "date": "2017.10.03", "title": "Затварят за два дни пътя Варна - Добрич"}
{"url": "http://pik.bg/%D1%81%D1%82%D1%83%D0%B4%D0%B5%D0%BD-%D0%B4%D1%83%D1%88-%D0%B7%D0%B0-%D1%81%D1%83%D0%BF%D0%B5%D1%80%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%B3%D0%B0%D1%80%D0%B5%D1%82-%D0%B1%D0%B5%D0%B9%D0%BB-news694798.html", "text": "Истинска сензация се получи при обявяването на най-добрия футболист на Уелс за 2017 година. За първи път през последните пет години призът не отида при Гарет Бейл от Реал (Мадрид). Този път за Футболист №1 на страната от Футболната асоциация на Уелс е определен Кристофър Гънтър - 28-годишният защитник на Рединг. Първо място в класацията на феновете спечели халфът на Стоук Сити Джо Алън. 18-годишният Бен Уудбърн от Ливърпул е избран за най-добрият млад футболист, пише \"Гол\".", "date": "2017.10.03", "title": "Студен душ за суперзвездата Гарет Бейл!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D0%BD-%D0%BF%D0%B5%D1%82%D1%80%D0%BE%D0%B2-%D1%81-%D0%BB%D0%B8%D1%87%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BF%D1%80%D0%B5%D0%B4-%D0%BA%D0%B0%D0%BC%D0%B5%D1%80%D0%B0%D1%82%D0%B0-%D0%BD%D0%B8-%D0%B2-%D0%B5%D0%B2%D0%BA%D1%81%D0%B8%D0%BD%D0%BE%D0%B3%D1%80%D0%B0%D0%B4-%D0%BF%D1%80%D0%B5%D0%B6%D0%B8%D0%B2%D1%8F%D1%85-%D0%BC-news694789.html", "text": "Днес българското и румънското правителства ще проведат съвместно заседание в резиденция \"Евксиноград\". Форумът е продължение на добрия диалог и дългогодишното двустранно партньорство между България и Румъния, както и в рамките на Европейския съюз. Съвместното заседание ще приключи с подписването на двустранни документи в областта на транспорта, енергетиката, труда и социалната политика, вътрешните работи и икономиката. По-рано българският министър-председател Бойко Борисов и румънският му колега Михай Тудосе откриха новия ГКПП Кайнарджа-Липница. Следобед премиерът Бойко Борисов ще бъде домакин на четиристранна среща с министър-председателите на Гърция Алексис Ципрас, на Румъния Михай Тудосе и с президента на Сърбия Александър Вучич. На нея ще бъдат обсъдени темите за по-голямата свързаност на Балканите, за развитието на общи инфраструктурни проекти, за предстоящото Българско председателство на Съвета на ЕС, както и актуални въпроси, свързани със сигурността и стабилността в Европа. Екипът на ПИК TV успя да снима закуската на делегациите, предложена преди старта на срещите, след което НСО помоли камерата ни да се оттегли на позволеното за журналисти място. Все още се очаква да пристигнат делегациите на Гърция и Сърбия. До момента на място са само румънските представители, като премиерът Тудос бе докаран с хеликоптер в Ексиноград след откриването на граничния пункт. Пред камерата на ПИК TV здравният министър ген. Николай Петров заяви, че целият кабинет е в Ексиноград, тъй като утре там ще се проведе и редовното заседание на Министерски съвет. \"Точката, която касае здравеопазването е за болницата в Плевен, която да придобие статут на университетска болница по желание на ръководството. Продължаване да реализираме и приоритетите от програмата ни. На първо място това е проекта за спешна помощ, който е с известно забавяне, което се мъчим да компенсираме и се надявам да стартира в най-скоро време\", заяви ген. Петров пред ПИК TV. Пред камерата ни той призна и какво се случва със здравословните му проблеми. \"Преживях множо тежко премеждие. От болки спях само по три часа на нощ цял месец. Отслабнах с 5 кг, но вече започвам да се възстановявам. Внимавам какво ям, днес хапнах само един омлет\", призна ген. Петров, във видимо бодро състояние и с пълната увереност, че скоро ще бъде абсолютно здрав.", "date": "2017.10.03", "title": "ИЗВЪНРЕДНО В ПИК TV! Ген. Петров с лично признание пред камерата ни в Евксиноград: Преживях много тежко премеждие и огромни болки!(СНИМКИ/ОБНОВЕНА)"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B6%D0%B5%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B7%D0%B0-%D0%B8%D0%B7%D0%BC%D0%B0%D0%BC%D0%B0-%D1%81-%D0%BF%D0%B0%D1%80%D0%B8-%D0%BD%D0%B0-%D0%BE%D0%B1%D1%89%D0%B8%D0%BD%D0%B0%D1%82%D0%B0-news694776.html", "text": "В процедура на съкратено съдебно следствие подсъдимата В. Г. призна вината си в това, че при продължавано престъпление в периода от месец януари 2012 г. до м. януари 2014 година, в качеството си на длъжностно лице – „Завеждащ Административна служба“ в една от варненските детски градини, присвоила чужди пари в размер на над 25 000 лева. Престъплението е наказуемо по чл. 202, ал.2 от НК. Чуждите пари са собственост на Община Варна и са били поверени на подсъдимата именно в качеството й на длъжностно лице да ги пази и управлява съгласно трудовите си задължения. Присвоените средства представляват платени месечни такси, заплатени от родителите на ползващите услугите на общинското заведение деца. 55-годишната жена e с чисто съдебно минало. Тя беше осъдена на 2 години лишаване от свобода, чието изпълнение бе отложено с изпитателен срок от 4 години. Също за срок от 2 години, Районен съд – Варна наложи на подсъдимата наказание „Лишаване от право да упражнява професия или дейност свързана с управление, пазене или отчитане на парични и материални ценности“. Тя беше осъдена още да заплати обезщетение на гражданския ищец по делото – Община Варна, за претърпените имуществени вреди в резултат на престъплението. Присъдата на ВРС подлежи на обжалване или протест в 15-дневен срок.", "date": "2017.10.03", "title": "Осъдиха жена във Варна за измама с пари на общината"}
{"url": "http://pik.bg/%D1%81%D0%B2%D1%80%D1%8A%D1%85-%D0%BD%D0%B0%D0%B3%D0%BB%D0%BE%D1%81%D1%82-%D1%81%D0%BE%D1%84%D0%B8%D0%B9%D1%81%D0%BA%D0%B0-%D0%B2%D0%BE%D0%B4%D0%B0-%D0%BD%D0%B8-%D1%86%D0%B0%D0%BA%D0%B0-%D0%B2-%D1%81%D0%BC%D0%B5%D1%82%D0%BA%D0%B8%D1%82%D0%B5-%D1%81-%D0%BF%D1%80%D0%B5%D0%B2%D0%BE%D0%B7%D0%B0-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B8-news694755.html", "text": "а пътуващите с градския транспорт цената на двата вида карти, съответно е 365 и 600 лв. за една година. Освен правото на безплатно пътуване с градския транспорт, служителите на концесионера на софийската вода, имат право и на ваучери за таксита, които също се калкулират в сметките за вода на столичани. Стойността на обществената поръчка е 69 000 лв. без ДДС и се сключва за период от 24 месеца. БГНЕС припомня, че преди две седмици регионалният министър Николай Нанков призна, че предстои повишаване цената на водата. Според одобрен от Комисията за енергийно и водно регулиране план на концесионера “Софийска вода”, за периода 2017-2021 г., цената, която софиянци плащат за доставка на вода и канализация, ще се увеличи с 47%. Още през пролетта на 2017 г., цената на водата в София поскъпна със 17%, а решението бе атакувано от прокуратурата. За момента няма информация – какво е решението на съда. Столичани плащат картите за градския транспорт и дори таксиметровия превоз на служителите на монополиста “Софийска вода”. Това се разбира от обявените в последните седмици две обществени поръчки от концесионера, съобщава БГНЕС. Като само за карти за градския транспорт е предвидено да бъдат заплатени 1,5 млн. лв. без ДДС за срок от пет години. В сметките за вода на жителите на столицата, “Софийска вода” ще калкулира закупуването на 600 бр. годишни персонални карти за всички линии на градския транспорт в София, както и на още 350 бр. годишни неперсеонализирани карти за автобуси, тролей, трамвай и метро. З", "date": "2017.10.03", "title": "СВРЪХ НАГЛОСТ! \"Софийска вода\" ни цака в сметките с превоза на служителите си"}
{"url": "http://pik.bg/%D1%8E%D0%BD%D0%BA%D0%B5%D1%80-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B5%D1%81-%D0%B5-%D0%BF%D0%BE-%D0%B2%D0%B0%D0%B6%D0%BD%D0%BE-%D0%BE%D1%82-%D0%BD%D0%B0%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news694777.html", "text": "Бъдещето на ЕС е по-важно от напускането на Великобритания. Това заяви пред Европейския парламент Мишел Барние, главният преговарящ с Лондон от името на Европейската комисия. Бъдещето ни не е Брекзит, а Европа, посочи председателят на ЕК Жан-Клод Юнкер. Все още не можем да говорим за бъдещето, без да сме постигнали истинска яснота по условията за напускане на Великобритания, добави той. Юнкер и Барние коментираха, че засега няма достатъчен напредък в преговорите. Остава още работа, не сме постигнали достатъчен напредък. Имаме напредък по въпроса с правата на гражданите, но не и по ролята на Съда на ЕС за тяхното спазване, уточни Юнкер. Дяволът ще бъде в подробностите за финансовите ангажименти на Лондон, но европейците не може да плащат сметката за британското решение, добави той. Засега не мога да кажа, че сме готови да навлезем във втората фаза на преговорите (за бъдещите отношения). Отгръща се страница от историята, твърде дълго отлагахме решаването на важните въпроси на 27-те останали страни от ЕС. Разговорите за бъдещето на Европа стават все повече и това показва нашата жизненост, посочи Юнкер. Барние отбеляза, че засега преговорите очертават сериозни различия, особено по финансовите въпроси. Не бихме приели оставащите в ЕС 27 държави да плащат ангажиментите на 28 страни. Нищо повече и нищо по-малко. Имаме различия по въпроса за защитата на правата на гражданите - британските съдии трябва да могат да се позовават пряко на споразумението с ЕС, поясни той. От първия ден знаем, че това са извънредни преговори, изключително сложни от човешка, финансова, икономическа, политическа гледна точка, отражението е често подценявано. Единството ни е от ключово значение. Искаме да успеем, да постигнем стабилно сътрудничество с Великобритания в областта на търговията, борбата с тероризма, отбраната, допълни Барние.", "date": "2017.10.03", "title": "Юнкер: Бъдещето на ЕС е по-важно от напускането на Великобритания"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D0%BE%D0%BA%D0%B0%D0%B7%D0%B2%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0%D1%82%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B2%D1%8A%D1%80%D0%BD%D0%B0%D1%82%D0%B8%D1%8F-%D0%BE%D1%82-%D0%BF%D0%B8%D1%80%D0%BE%D0%B3%D0%BE%D0%B2-%D0%BF%D0%B0%D1%86%D0%B8%D0%B5%D0%BD-news694757.html", "text": "Липсват документирани данни за извършен преглед, не са проведени клинико-лабораторни изследвания за доказване или отхвърляне на работната диагноза на ЦСМП. Насочен е устно към друго лечебно заведение. От Министерството на здравеопазването съобщават, че за всички установени нарушения ще бъдат образувани административно-наказателни производства. В проверката е записано, че линейката, осъществила транспорта на пациента, е била оборудвана с цялата необходима апаратура съгласно изискванията на Медицински стандарт „Спешна медицина“. Проведените диагностично-лечебни дейности на пациента при спешната му хоспитализация в Университетска болница „Александровска“, са в пълен обем и съответстват на състоянието на пациента. Въпреки извършените реанимационни действия, в 20:25 ч. настъпва летален изход. След депозирана от съпругата на Добрев молба за освобождаване от аутопсия, не може по категоричен начин да бъде определена основната причина за смъртта, казват от МЗ. Медицинският одит беше разпреден от министър Петров след като съпругата на починалия на 16-ти септември Спас Добрев изпрати отворено писмо до него, с което подробно го запозна с обстоятелствата около случая. Резултатите от извършената проверка в четирите големи лечебни заведения в София, разпоредена от здравния министър след смъртта на 74-годишния Спас Добрев, показва, че съществува проблем със забавяне на спешните екипи на ЦСМП, като проблемът е свързан с кадровия дефицит в системата. Друга констатация на проверката извършена в УМБАЛ „Александровска“, УМБАЛСМ „Пирогов“, УМБАЛ „Св. Иван Рилски“ и ЦСМП – София, е, че Спас Добрев не е регистриран в болничната информационна система на „Пирогов”.", "date": "2017.10.03", "title": "ОТ ПОСЛЕДНИТЕ МИНУТИ! Ето какво показва проверката за смъртта на върнатия от \"Пирогов\" пациент"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B3%D1%80%D0%B5%D1%81%D0%B8%D0%B2%D0%B5%D0%BD-%D0%BC%D1%8A%D0%B6-%D1%81%D0%B5-%D0%B1%D0%B0%D1%80%D0%B8%D0%BA%D0%B0%D0%B4%D0%B8%D1%80%D0%B0-%D0%B2%D0%B4%D0%B8%D0%B3%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D1%80%D0%B0%D0%BA-news694807.html", "text": "Столичната полиция е вдигната на крак, заради мъж, който буйства и се барикадира в дома си, съобщава \"Офнюз\". Сигналът е получен след 10.00 часа тази сутрин. Според него в кооперация на столичната ул. \"Чаталджа\" имало \"неспокоен\" мъж, който се е затворил в дома си. Засега от полицията не дават подробности. На място са пратени екипи на Спешна помощ и пожарната.", "date": "2017.10.03", "title": "ИЗВЪНРЕДНО! Агресивен мъж се барикадира, вдигна полицията на крак "}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D0%B5-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F%D1%82-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%BD%D0%B0-%D0%B3%D1%80%D0%B8%D1%88%D0%BE-news694806.html", "text": "Шампионът на Ю Ес Оупън за 2009 година Хуан Мартин Дел Потро ще бъде съперник на най-добрия български тенисист Григор Димитров във втория кръг на турнира в Пекин. По-рано днес Димитров се справи в три сета с босненеца Дамир Джумхур, а след това участващият с “уайлд кард” Дел Потро надигра уругваеца Пабло Куевас със 7:6 (4), 6:4. Двадесет и четвъртият  в световната тенис-ранглиста Дел Потро пречупи Куевас в много дълъг и оспорван първи сет, в който нямаше пробиви. В тайбрека уругваецът дори водеше с 4:3, но аржентинецът взе следващите 4 точки. Ранен пробив във втория сет позволи на Дел Потро да се доближи още повече до победата и да сервира за нея при 5:4. Куевас не се предаде и имаше 2 поредни брейкпойнта при 15:40, но съперникът му ги отрази и не допусна допълнителни усложнения, пише \"Спортал\". Дел Потро има 5 победи от 6 мача срещу Григор, но последната им среща завърши с успех за Григор. Хасковлията срази аржентинеца с 6:3, 7:5 на 1/8-финалите в Синсинати тази година. В Синсинати Димитров спечели последната си към момента ттила, която бе и първа за него от категорията \"Мастърс\".", "date": "2017.10.03", "title": "Ето кой е следващият съперник на Гришо!"}
{"url": "http://pik.bg/%D0%BF%D1%8A%D1%82%D0%BD%D0%B8-%D0%B1%D0%BB%D0%BE%D0%BA%D0%B0%D0%B4%D0%B8-%D0%B8-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D0%B8-%D0%BF%D0%B0%D1%80%D0%B0%D0%BB%D0%B8%D0%B7%D0%B8%D1%80%D0%B0%D1%85%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news694802.html", "text": "Пътни блокади, демонстрации и други форми на протест се провеждат днес в Каталуния като част от стачните действия срещу суровия отговор, който полицията даде на референдума за независимост в неделя, информира ДПА. Според органите за контрол на движението 24 отделни протеста са блокирали няколко пътни артерии, създавайки задръствания, които стигат до 10 километра. В каталунската столица Барселона общественият транспорт няма да се движи през по-голямата част от деня, а едноименният футболен клуб отмени тренировките си. Общата стачка, обявена от синдикатите, засега не е засегнала работата на международното летище \"Ел Прат\" в Барселона, предаде ТАСС. Авиовъзелът работи нормално и до момента не са регистрирани никакви инциденти, посочи Държавната служба за управление на летищата. Въпреки това на пътниците се препоръчва да проверят статута на полета си и предварително да планират как да се придвижат до летището. Международното летище в Барселона е второто по големина в Испания след мадридското и през 2016 г. обслужи рекордните 44,1 милиона пътници. По обед в каталунската столица ще бъдат положени цветя край обществените сгради, които бяха \"атакувани\" от полицията в неделя при опита на централните власти да попречат те да бъдат използвани като избирателни секции.", "date": "2017.10.03", "title": "Пътни блокади и демонстрации парализираха Каталуния "}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2-%D1%81%D0%BF%D0%B8%D1%81%D1%8A%D0%BA-%D0%B2-%D0%BB%D0%B5%D0%B2%D1%81%D0%BA%D0%B8-news694775.html", "text": "Левски работи активно по зимната си селекция. Ръководството на клуба се е разбрало с Делио Роси той да избистри приоритетите си до средата на месеца. След което да даде списък със спортно-технически характеристики на желани нови играчи. По зададените параметри за постове Левски ще търси конкретни футболисти, които да бъдат предложени на бившия наставник на Лацио, пише \"Меридиан мач\". Очакванията са на \"Герена\" да вземат поне две или три качествени попълнения, като \"сините\" се надяват да приключат селекцията до края на годината и респективно новите футболисти да са на линия за Делио Роси преди старта на подготовката за пролетния полусезон. За целта \"сините\" ще имат два месеца и половина, за да успеят да завършат успешно преговорите за нови играчи.", "date": "2017.10.03", "title": "Ключов списък в Левски"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%B4%D0%B0%D0%BD%D0%BD%D0%B8-%D0%BF%D0%BE%D1%87%D1%82%D0%B8-%D0%B5%D0%B4%D0%BD%D0%B0-%D1%82%D1%80%D0%B5%D1%82%D0%B0-%D0%BE%D1%82-%D0%BC%D1%8A%D0%B6%D0%B5%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%83%D0%BC%D0%B8%D1%80%D0%B0%D1%82-%D0%BF%D1%80%D0%B5%D0%B4%D0%B8-%D0%B4%D0%B0-%D0%BD%D0%B0%D0%B2%D1%8A%D1%80%D1%88%D0%B0%D1%82-65-%D0%B3%D0%BE%D0%B4%D0%B8%D0%BD%D0%B8-news694794.html", "text": "България е кажи речи сред първенците по смърт. С тъмно червените от 25 до 30 %. (Също като Румъния и Полша). А черното огромно петно на картата са всички държави, които имат над 40 % смъртност на мъжете преди 65. Това са Русия, Беларус, Украйна. Тази карта показва процента на мъжете, които умират преди да са навършили 65 години. Тъжна балканска статистика. И източно европейска. И руска... Зелените държави са щастливците - те имат под 20 % от мъжкото население, което не доживява 65. Така изглежда геополитическата карта, нарисувана със смърт. Да, Западна Европа има по-висок стандарт и мъжете й живеят по-дълго. Колкото повече отиваме на Изток, толкова повече бедността и смъртта владеят. Не е неочаквано. Но изглежда някак...безнадеждно. Особено, ако си се родил наоколо.", "date": "2017.10.03", "title": "ШОКИРАЩИ ДАННИ! Почти една трета от мъжете в България умират преди да навършат 65 години"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%81%D0%B5%D0%BA%D1%81-%D1%80%D0%BE%D0%B1%D0%B8%D0%BD%D1%8F-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D0%B0%D0%B7%D0%B8-%D0%B7%D0%B0-%D0%B7%D0%B2%D0%B5%D1%80%D1%81%D1%82%D0%B2%D0%B0%D1%82%D0%B0-%D0%B2%D1%8A%D1%80%D1%85%D1%83-%D0%BD%D0%B5%D1%8F-%D1%81%D0%BD%D0%B8%D0%BC%D0%BA%D0%B8-18-news694793.html", "text": "Това са ужасните наранявания, нанесени на българска секс робиня, осакатена от престъпници, които я принудили да проституира. 20-годишната българка, покрита с кръвонасядания и белези, е рутинно бита, след като е била накарана да предлага тялото си по улиците в Хага, Холандия, пише DailyMail. Поразителните снимки на младата жена бяха взети от австрийски благотворителен работник, за да повишат осведомеността за тежкото положение на жертвите на трафик на хора. Фотосите показват нараняванията на жертвата от тежки побои, включително травма на главата и гигантски белег по корема. Устните, носът и очите й са силно подути. Австриецът Норберт Сейпек се премести в България след пенсионирането си, където откри специализиран център за подпомагане на жертвите на трафика на хора. Неправителствената организация на Сейпек получава известна финансова подкрепа от българското правителство и дарения, но това не е достатъчно, за да се помогне на всички жертви. Сейпек добавя: \"Младата жена, на 20 години, се запознава с млад мъж, който й обещава цялата си любов и я отвежда в Холандия. Когато тя пристига, осъзнава, че трябва да ходи по улиците с друг българин и двама нигерийци. Тя не иска. Принуждават я чрез побои и тя проституира осем месеца. По време на посещение в родната си страна тя и друга българка се опитват да избягат, но за съжаление тя е хваната от сводника и върната обратно. Тъй като втората жена успя да избяга, той стана толкова ядосан, че започва адски много да бие младата жена и да я удря с предмети, вследствие на което едва не умира\". Жертвата е изхвърлена от кола пред болница. Когато трафикантът на хора е арестуван по-късно, той бил изненадан, че жертвата му е жива. Българската болница се грижела за нея, но момичето трябвало да напусне болницата след пет седмици, защото няма здравно осигуряване и не може да плати за нея, пише \"Блиц\". Тя се озовава в приюта на Сейпек, където сега се опитва да набере средства, за да плати разходите, необходими за допълнително лечение. Сейпек казва: \"Тя отчаяно се нуждае от повече операции по лицето и устата си, трансплантация на кожата и много повече. Няма част от тялото, която да не е засегната. С годишен бюджет от само 30 000 евро (26 450 британски лири), който включва заплатите на служители като социални работници и психолози, австрийският пенсионер и неговата неправителствена организация не разполагат със средствата за покриване на самите разходи\".", "date": "2017.10.03", "title": "УЖАСЯВАЩО! Българска секс робиня с шокиращи разкази за зверствата върху нея (СНИМКИ 18+)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news694801.html", "text": "пресцентъра на Агенция „Пътна инфраструктура”. Движението по автомагистрала „Тракия” при км 94, в посока София, се осъществява в активната лента поради катастрофа. Това съобщиха от Шофьорите да се движат с повишено внимание и съобразена скорост, спазвайки указанията на служителите на „Пътна полиция”.", "date": "2017.10.03", "title": "ИЗВЪНРЕДНО! Катастрофа блокира магистрала \"Тракия\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%BE%D0%B4%D0%BD%D0%B8%D0%BD%D1%81%D0%BA%D0%B8%D1%82%D0%B5-%D0%B0%D1%84%D0%B5%D1%80%D0%B8-%D0%B2-%D0%BA%D0%B0%D0%B2%D0%B0%D1%80%D0%BD%D0%B0-%D0%B8-%D1%85%D0%B0%D1%81%D0%BA%D0%BE%D0%B2%D0%BE-%D0%B8-%D1%81%D0%BA-news694818.html", "text": "Скандалите между БСП и ГЕРБ в последните дни станаха повече от ожесточени след разкритията на червените за роднинската схема в управата на Хасково и ответният удар от управляващата партия за кметицата от столетницата в Каварна. Вчера екшънът се нажежи допълнително с изказванията на президента Радев, че е готов за битка с ГЕРБ. Ще участва ли БСП в нея и подкрепя ли думите на президента, коментира пред ПИК депутатът от БСП Александър Симов. - Ако търсим генезиса на това изказване, трябва да уточним, че битката с Радев е всъщност започната от ГЕРБ. Тъй като именно те започнаха да ровят по темата с „Грипен”, пуснаха представители на радикалното си крило, начело с Антон Тодоров, да говорят как е лобист и случайник в политиката. Дълго време ситуацията изглеждаше сякаш Цветан Цветанов е в основата на тази война, а премиерът Бойко Борисов бе в ролята на синя каска, която да всява мир. Сега вече крайно време е да признаем, че генератор за тази война е Борисов. И според мен Радев достатъчно честно каза какво мисли. Той не обяви война на ГЕРБ, а каза, че щом те искат война, ще я получат. Това не е обявяване на война, а е предупреждение – не се занимавайте с мен, предпочитам да работя в състояние на диалог, а не да водя битки, освен ако чак толкова не държите на тях. Това е предупреждение, че в България трябва да съществува някакъв институционален мир, ако искаме държавата да се развива и да вървим напред и че такива медийни дрязги и целенасочени критики не работят за доброто на държавата. БСП няма какво да помага във войната. Ролята ни е да бъде опозиция и коректив на ГЕРБ, но не мисля, че някоя партия има полза от институционална война в държавата. - Трябва да го питате него. Но отива ли на премиер да се опитва да държи такъв тон на президента. Имаме различно тълкувание на думите. За мен Радев не казва нищо скандално – „ГЕРБ търсят война с мен”. Всякакви опити, че надвишава правомощията си или че разпалва тази война са нелепи. Фразата: „Ако искате битка, ще я получите”, не означава, че тръгва срещу тях. Означава, че има сили да се защити, но те да мислят дали искат да го атакуват. - Призивът на Радев трябва да се тълкува като предупреждение да не се разпалва такава война. А да се види как да работят заедно. Тезите, които днес слушах г-жа Караянчева да развива, за мен за безумни. - Той не посочва кандидатурата му, а коментира обществена тема. Президентът не е във вакуум и трябва да коментира темите, които вълнуват обществото. А кандидатурата на Тодоров развълнува цялото общество и постигна забележителен консенсус между леви и десни. Затова за президента ще е политическо самоубийството да не го коментира. Виждаме, че и ГЕРБ узряха за идеята, че Антон Тодоров е вреден кандидат, след като бе оттеглен под някаква форма. Пет години живеехме с извратена представа за ролята на президента, тъй като безгласната буква Плевнелиев не смееше да каже нищо.  Сега вече имаме президент, който изпълнява своите функции и аз го адмирирам. - Коментира кандидатура, а не делата на ГЕРБ. Казва, че тя е неподходяща,  а не се намесва в избора или номинацията. - Комисията по досиетата е един от тежките политически грехове на БСП, тъй като тя бе създадена по времето на Тройната коалиция. Този закон за досиетата в настоящия си вид също бе произведен тогава. Видяхме, че комисията по досиетата се превърна в инструмент за политически рекет и съсипване на цели обществени други, вместо да свърши работа като средство за оценка на епохата. Затова трябва да бъде закрита, тъй като не изпълнява функции си, се превръща в гноен циреи, който не води до очистване и осъзнаване на историята. Радвам се, че и ВМРО са стигнали до същия извод, защото може би са разбрали, че комисията не върши никаква работа в този си вид. - Актуалният скандал е Хасково, а не Каварна. Това е страничен случай. Не казвам, че тя не трябва да понесе отговорност, ако е вярно това, което се изкарва. - Тогава и тя трябва да понесе по същия начин отговорност. Но да се сравняват Хасково и Каварна не е допустимо, тъй като размерът е много различен. Според мен Делян Добрев трябва да се махне от парламента. Човек, изобличен в такива схеми, не е морално да бъде депутат. Тези декларации за подкрепа, които му пишат, са все едно от 60-те години на миналия век. Изкараха го най-чистия и почтения, пухкаво ангелче, паднало от небесата, жертва на червените демони, които го атакували несправедливо… Стига… Ако ГЕРБ го оставят в парламента, ще стане ясно кой вдига чадър над подобни схеми. - БСП не е прокуратура. Ако съдът докаже вината на Манол Генов, позицията ни ще е безпощадна. Но ние не сме съд и прокуратурата и ако вината му се докаже, ще действаме. Ние не жертваме никого, просто за да си чистим името. За Каварна също ще стане ясно скоро. Трябва да има обща позиция на БСП. Но е ясно, че шуробаджанащината трябва да бъде заличена, независимо от кого произтича – дали от Делян Добрев, дали от кметицата на Каварна. Подобно усещане за политика, в която роднините са облагодетелствани, трябва да остане в миналото. Това ни превръща в не модерна държава. За да няма вицове като този, че не е страшно приятелката да ти откаже брак, а Делян Добрев да ти откаже да ти е кум.", "date": "2017.10.03", "title": "САМО В ПИК! Александър Симов с горещ коментар за роднинските афери в Каварна и Хасково и скандала между президента Радев и ГЕРБ – ще го подкрепя ли БСП във войната с управляващите"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%B8-%D0%BF%D0%BE%D1%81%D0%BB%D0%B0%D0%BD%D0%B8%D1%8F-%D0%BA%D1%8A%D0%BC-%D1%80%D1%83%D0%BC%D1%8A%D0%BD%D0%B8%D1%8F-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D1%82%D1%83%D0%B4%D0%BE%D1%81%D0%B5-%D1%81%D0%BD%D0%B8%D0%BC%D0%BA%D0%B8-news694830.html", "text": "Българският министър-председател изтъкна също въпроса за вътрешната сигурност на Европейския съюз чрез укрепване на неговите външни граници, подчертавайки в тази връзка важността от бързото присъединяване на България и Румъния към Шенгенското пространство. Премиерът отбеляза и значението на балканското сътрудничество в рамките на ЕС, както и европейската перспектива за държавите от региона. Румънският премиер Михай Тудосе определи срещата във Варна като много ползотворна и специално акцентира на откриването на ново КПП, което е в интерес на гражданите и на двете страни. Тази среща ще остане в историята на двете държави, отбеляза Тудосе и изрази готовност двустранните контакти да продължат да се провеждат регулярно. Министър–председателят Бойко Борисов отбеляза, че трафикът между двете страни ще се улесни и засили чрез строеж на мостове, включително новия мост при Русе-Гюргево, работещи фериботни връзки, нови гранични пунктове и подобряване на условията за навигация по река Дунав. По време на срещата с делегацията от Румъния, начело с премиера Тудосе, българският премиер добави, че по-нататъшното развитие на Общоевропейските коридори IV, VIII и X е предпоставка за постигането на инфраструктурна свързаност включително със страните от Западните Балкани. По думите му това е от съществено значение за постигането на конкурентоспособност и растеж. Премиерът Борисов акцентира върху сериозната работа за диверсификация на енергийните доставки не само по оста Север-Юг, но развивайки и хоризонталните енергийни връзки. Като ключов елемент той посочи изграждането на газовия хъб „Балкан”. Основните теми от разговора присъстват и в съвместна декларация, която беше приета по време на пленарното заседание между двете делегации.", "date": "2017.10.03", "title": "ПЪРВО В ПИК! Борисов с важни послания към Румъния на срещата с премиера Тудосе (СНИМКИ)"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BB%D0%B5%D0%BA%D0%B0-%D0%BA%D0%BE%D0%BB%D0%B0-%D0%BE%D1%82%D0%BD%D0%B5%D1%81%D0%B5-%D0%BC%D0%B0%D0%BB%D0%BA%D0%BE-%D0%B4%D0%B5%D1%82%D0%B5-%D0%B2-%D1%81%D0%BE%D0%BF%D0%BE%D1%82-news694833.html", "text": "Лек автомобил е блъснал малко дете в Сопот. Това съобщиха от ОДМВР - Пловдив. Малкото дете е без сериозни наранявания след пътния инцидент, който е станал вчера около 12.00 часа. На ул. “Иван Вазов” в Сопот момченце на година и половина било блъснато от потеглящ лек автомобил “Мерцедес”. След оказана медицинска помощ детето е освободено за домашно лечение с охлузна рана на главата. Отрицателна е алкохолната проба на 26-годишната жена, шофирала автомобила. Произшествието е отработено по административен ред.", "date": "2017.10.03", "title": "ИНЦИДЕНТ! Лека кола отнесе малко дете в Сопот"}
{"url": "http://pik.bg/%D0%BF%D1%80%D0%BE%D0%B1%D0%BB%D0%B5%D0%BC-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BD%D0%B5-%D0%B8%D1%81%D0%BA%D0%B0%D1%82-%D0%B4%D0%B0-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0%D1%82-%D0%B2-%D0%B5%D0%BA%D0%B8%D0%BF%D0%B8-%D0%B7%D0%B0-%D0%B2%D1%80%D1%8A%D1%89%D0%B0%D0%BD%D0%B5-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5-news694799.html", "text": "В половината екипи по обхват на децата и приобщаването им към образователната система участват само учители и директори на училища. Представителите на социалните служби и на полицията отказват да се включват в тях. Това съобщи пред Дарик председателят на синдикат \"Образование\" към КТ \"Подкрепа\" Юлиян Петров. \"Колегите в не малко от срещите казаха, че са сами много често са сами\", призна той. От Министерството на образованието потвърдиха за проблема, но поясниха, че става дума за много по-малко случаи. \"В МОН бяха получени сигнали, че в определени населени места - в областите Русе, Кюстендил, Шумен, Бургас Стара Загора и София-област, основната работа по механизма се извършва от учители и директори на училища и детски градини, от представители на общинските администрации и съответно кметовете. Става дума за определени населени места, а не за целите области\", заяви зам.-министърът на образованието Деница Сачева. Проблемът е сериозен и засяга голяма част от екипите, каза Юлиян Петров. \"Според мен грубо в над 50% от случаите липсват останалите участници в тези групи\", твърди той. Според зам.-министър Сачева обаче проблемът не е толкова мащабен. \"Не мога да се съглася с подобна оценка. Ние разполагаме с ежедневна информация в работата на тези екипи през информационната ни система. Говорим за много по-малък процент и то в определени населени места\", аргументира се Сачева. Според Юлиян Петров вероятната причина за отказ от участие в екипите е липсата на регламентирано заплащане. Работата на механизма за календарната 2017-а не предвижда допълнителни средства, заплащат се единствено разходите, обясни зам.-министър Сачева. \"За следващата година, на базата на резултатите и проблемите, които сме открили ще бъде направена и остойностена национална програма в подкрепа на механизма\", поясни тя. Над 3000 деца са върнати към образователната система и са обходени повече от половината адреси. Има информация за местонахождението и за конкретните причини за отпадането на над 100 000 деца. Обобщените резултати ще са ясни в края на октомври.", "date": "2017.10.03", "title": "ПРОБЛЕМ! Социалните не искат да се включват в екипи за връщане на децата в училище?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D0%BE%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D1%89%D0%B5-%D0%B4%D0%B2%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BD%D0%B0-%D0%BC%D0%B8%D1%80%D0%BE%D1%81%D0%BB%D0%B0%D0%B2-%D0%B1%D0%BE%D1%80%D1%88%D0%BE%D1%88-%D0%BD%D0%B0%D0%BD%D0%B5%D1%81%D1%8A%D0%BB-%D0%B2%D1%80%D0%B5%D0%B4%D0%B8-%D0%B7%D0%B0-%D1%81%D1%82%D0%BE%D1%82%D0%B8%D1%86%D0%B8--news694834.html", "text": "Специализирано звено „Антикорупция“ към Софийска градска прокуратура прецизира обвинението на бившия изпълнителен директор на „НДК- КСЦ“ ЕАД Мирослав Боршош за нецелево разходване на средства /чл. 254 А, ал.2 от НК/ и му повдигна още две обвинения – за умишлена безстопанственост и сключване на неизгодни сделки. След изготвяне на назначената допълнителна съдебно-икономическа експертиза, разследването на СЗ “Антикорупция“ е установило, че в периода от 23.08.2016 г. до 26.06.2017 г. Мирослав Боршош е разпоредил част от целевите средства – в размер на 3 431 146,06 лв. да бъдат изразходвани за заплащане на разходи, които не са свързани с дейностите, за които са били отпуснати. С решение на Министерски съвет от 03.08.2017 г. е увеличен бюджетът на Националния дворец на културата със 17 млн. лв., като средствата са били с целево предназначение – за преустройството, модернизацията и адаптирането на основната сграда на НДК за нуждите на българското председателство на Съвета на Европейския съюз през 2018 година. Събраните доказателства за настъпили вредни последици за държавата в по-висок размер - 3 431 146,06 лв., обусловиха СЗ“Антикорупция“ да предяви прецизно обвинение на Боршош за престъпление по чл. 254А, ал.2 от НК. В хода на разследването са събрани доказателства и за още едно престъпление, извършено от Мирослав Боршош - умишлена безстопанственост, от която са последвали щети за НДК в общ размер на 389 624,82 лв. /чл. 219 ал.4, вр. с ал.3, вр. с ал.1 вр. с чл. 26 ал.1 от НК/. В периода 16.01.2015 г. - 24.01.2017 г. е сключил договори с адвокатски дружества при наличие на назначени 2- ма юрисконсулти, за изработване на уеб сайт и изготвяне на технически паспорти, при съществуващ интернет сайт на НДК и изработени два технически паспорта на сградата. От събраните и анализирани до момента доказателства е установено още, че в периода 24.11.2014 г. – 23.12.2015 г. Мирослав Боршош съзнателно е сключил 15 неизгодни сделки, от които за НДК са настъпили значителни вреди в размер на 94 740 лв. Договорите са: 6 за PR- обслужване, при назначени в НДК 4 – ма служители за тази дейност и 9 за процесуално представителство пред съдебни органи, при назначени 2- ма юрисконсулти. Тези доказателства обосновават обвинението на Мирослав Боршош за извършено престъпление по чл. 220 ал.2 вр. с ал.1 вр. с чл. 26 ал.1 от НК. Без промяна остава обвинението в безстопанственост, свързано със сключения договор за оперативен  лизинг за отдаване под наем на лек автомобил м. “Лексус“, от което за НДК са настъпили щети в размер на 28 399,61 лв. Разследването продължава.", "date": "2017.10.03", "title": "ИЗВЪНРЕДНО В ПИК! Повдигнаха още две обвинения на Мирослав Боршош! Нанесъл вреди за стотици хиляди чрез умишлена безстопанственост"}
{"url": "http://pik.bg/%D0%BA%D0%B0%D1%80%D0%B2%D0%B0%D1%85%D0%B0%D0%BB-%D1%81%D1%82%D1%80%D0%B5%D1%81%D0%BD%D0%B0-%D1%80%D0%B5%D0%B0%D0%BB-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8%D0%B5-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news694795.html", "text": "В Реал Мадрид са силно притеснени за здравословното състояние на защитника Даниел Карвахал, пише \"Гол\", позовавайки се на информации от Пиренеите. Защитникът пропусна сблъсъка с Еспаньол заради остра вирусна инфекция, която преминала в перикардит. Заради това отпадна и от спора на испанския националния отбор, а в Реал още не знаят кога точно ще може да се върне на терена. Лекарите действат много внимателно по отношение на възстановяването му, тъй като възпаленията на мембраната на сърцето (перикарда) може да бъде нещо много опасно. Затова и в момента той не може да тренира, като едва след като се оправи напълно ще бъде на разположение на Зинедин Зидан. Международната пауза може и да помогне и бранителят да бъде на линия за мача с Хетафе в края на другата седмица, но все още това не е сигурно. Карвахал се утвърди като един от най-добрите играчи на Реал след завръщането си от Байер Леверкузен.", "date": "2017.10.03", "title": "Карвахал стресна Реал! Притеснение на \"Бернабеу\""}
{"url": "http://pik.bg/%D1%80%D0%B0%D0%B7%D0%BF%D0%B8%D1%82%D0%B2%D0%B0%D1%82-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%BC%D0%B8%D0%B3%D0%BE%D0%B2%D0%B5%D1%82%D0%B5-news694836.html", "text": "ще бъде разпитан по делото срещу бившия министър на отбраната Николай Ненчев. Предстои на 8 ноември като свидетел да се яви в съда Припомняме, е подсъдим за това, че не е изпълнил договор с руска компания \"РСК-МиГ\" за ремонта на изтребителите. На 4 юли тази години като свидетел по делото в съдебна зала вече се яви В съдебната зала стана ясно, че Плевнелиев е бил призован за днес, но е изпратил молба, в която е заявил, че явяването му на днешното заседание е невъзможно, защото е в чужбина. Плевнелиев е бил призован от страна на прокуратурата, но защитниците на Ненчев също държат на неговия разпит. На днешното заседание бе разпитан . Пред журналисти адвокатът на Ненчев Менко Менков посочи, че Шаламанов е изключително важен свидетел. Менков каза, че Шаламанов е присъствал на срещата в Уелс през 2014г. на държавните глави на страните, които са членки на НАТО. \"Там се взема решение и се подписват няколко декларации за ограничаване зависимостта от Русия на военните доставки и военното оборудване в страните-членки в НАТО, което пряко касае България и последващите действия, които са предприели- приемането на програмата 2020 в България и последващите решения за отърсване зависимостта от Русия\", заяви Менков. От това е последвало решението на Ненчев за предаване за модернизация на част от двигателите на самолетите МиГ-29 в Полша, обясни Менков. На въпрос това дело не се ли свежда до това дали министър Ненчев е имал право да откаже вече подписани договори или не е имал това право, а не толкова за международните отношения и решенията на Уелс, защитниците на Ненчев отговориха, че едното предполага другото. \" и програмата на Министерския съвет, която е задължителна за изпълнение\", уточни адвокат Менков. Той добави, че освен това има решения на Народното събрание за подписване на договорите за модернизация с Полша. \" \", каза още защитникът на Ненчев. Още един държавен глава президентът на България в периода 2012г.- 2017г. Росен Плевнелиев. бившият военен министър Николай Ненчев настоящият държавен глава Румен Радев. бившият служебен министър на отбраната в периода 6 август 2014 г. - 7 ноември 2014 г. Велизар Шаламанов Действията на министър Ненчев са породени от решенията на върха в НАТО Тоест решението на министър Ненчев е напълно правилно и обосновано", "date": "2017.10.03", "title": "Разпитват Плевнелиев по делото за миговете"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D1%81%D0%BF-%D1%80%D0%B0%D0%B7%D0%BA%D1%80%D0%B8-%D0%BD%D0%BE%D0%B2%D0%B0-%D1%80%D0%BE%D0%B4%D0%BD%D0%B8%D0%BD%D1%81%D0%BA%D0%B0-%D1%81%D1%85%D0%B5%D0%BC%D0%B0-%D0%BD%D0%B0-%D0%B3%D0%B5%D1%80%D0%B1---%D1%82%D0%BE%D0%B7%D0%B8-%D0%BF%D1%8A%D1%82-%D0%B2-%D1%83%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%B1%D1%83%D0%BB%D0%B3%D0%B0%D1%80%D1%82%D1%80-news694827.html", "text": "БСП дава извънредна пресконференция на \"Позитано\" 20. Валери Жаблянов я откри, но малко след това микрофоните сдадоха багажа и той беше принуден да я прекрати докато бъде отстранен техническия проблем. Преди да напусне трибуната Жаблянов зададе темата - Хасково и обвиненията на Елена Йончева за шуробаджанащина в обкщината, заради които Делян Добрев от ГЕРБ реши да сложи край на кариерата си в политиката. Нашата политическа позиция е че този модел деформира системата на политическата демокрация и сестарае да влияе на резултатите от изборите от всички нива, каза Валери Жаблянов Атанас Зафиров посочи, че това е модел, по който се ръководи не само община Хасково, а и цялата държава и държавните фирми. Той даде за пример „Булгартрансгаз” ЕАД. Дружеството се управлявало по тази схема, която била отразена в двустепенната система на управление - надзорен и управителен съвет. Зам.-председателят на управата на \"Булгартрансгаз\" е Владимир Митрушев, бивш зам.-кмет на община Димитровград, неговият баща и в момента е общински съветник от ГЕРБ, каза Зафиров.  Стана ясно, че г-н Делян Добрев взима всички решения в Хасково. Община Димитровград е част от община Хасково, напомни Зафиров. Той даде за пример и общинската съветничка на ГЕРБ Таня Захариева, която е и председател на Общинския съвет в Хасково и член на УС на \"Булгартрансгаз\". Георги Гегов е също в управителния съвет на \"Булгартрансгаз\". \"Кумгейт\" продължава и в Народното събрание. Лицето, с което живее г-н Гегов е Теодора Георгиева, депутатка от ГЕРБ, двамата пък са кумове на Ненкови, които работят в структурите на „Булгартрансгаз”, посочи Зафиров. Тази роднинска връзка и зависимости се преснасят не само на общинско ниво, но и в държавните предприятия, каквото е „Булгартрансгаз”. Там не са само кумове, а това дружество до голяма степен определя енергийната политика на България. Докъде се простират пипалата на този октопод, създаден в Хасково, попита реторично Зафиров. Промяна в България не може да се реализира, ако тези връзки, които обслужват управляващите, се запазят. В ГЕРБ има тежка вътрешно-партийна криза,  коментира Жаблянов. БСП няма как да толерира този модел, защото хиляди професионалисти, специалисти, хора с опит и възможности остават пренебрегнати. Но в сивито им липсва фактът, че имат роднина в ГЕРБ. Това кара хората да напускат страната, категоричен е Зафиров. Изненадани сме от активността на медиите. Очевидно, че прагът на търпимост вече е достигнат, отсече Валери Жаблянов.", "date": "2017.10.03", "title": "ИЗВЪНРЕДНО В ПИК! БСП разкри нова роднинска схема на ГЕРБ - този път в управата на \"Булгартрансгаз\" (СХЕМА/ОБНОВЕНА)"}
{"url": "http://pik.bg/%D0%BA%D0%B0%D0%BB%D0%B8-%D0%BF%D0%BE%D1%81%D1%80%D0%B5%D1%89%D0%BD%D0%B0-%D1%80%D0%BE%D0%B6%D0%B4%D0%B5%D0%BD-%D0%B4%D0%B5%D0%BD-%D0%BD%D0%B0-%D1%81%D1%8A%D1%80%D1%84-%D1%81%D0%BD%D0%B8%D0%BC%D0%BA%D0%B8-news694840.html", "text": "Кали избяга в Гърция, за да посрещне рождения си ден. Празникът на обичаната певица бе вчера. Любимката на феновете вдигна наздравици на остров Лимнос. Това е едно от местата, любими на сърфистите и неслучайно Кали го избра. На брега я очаква и първиян подарък, който истински я зарадва: \"Сглобяват ми подаръкаааа! Лимнос, сърф и... след малко във водата!!!\", похвали се Кали пред многобройните си почитатели в социалната мрежа. Неотдавна изпълнителката разкри, че сърфингът е новата й страст, а по всичко личи, че това няма да е кратко увлечение. За Лимнос Кали и гаджето й Влади отпътуваха веднага след сватбата на Маги Желязкова, вече Сидерова, в събота срещу неделя.", "date": "2017.10.03", "title": "Кали посрещна рожден ден на сърф (СНИМКИ)"}
{"url": "http://pik.bg/%D1%81%D0%B5%D0%BC%D0%B5%D0%B9%D0%BD%D0%B0-%D0%B4%D1%80%D0%B0%D0%BC%D0%B0-%D0%B1%D0%B0%D1%89%D0%B0-%D1%83%D0%B1%D0%B8%D0%BB-%D1%81%D0%B8%D0%BD%D0%B0-%D1%81%D0%B8-%D0%BD%D0%B0%D1%80%D0%BA%D0%BE%D0%BC%D0%B0%D0%BD-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%B7%D0%B0-%D0%BD%D0%B5%D0%B3%D0%BE-%D0%B1%D1%8F%D1%85-%D1%81%D0%B0%D0%BC%D0%BE-%D0%B1%D0%B0%D0%BD%D0%BA%D0%BE%D0%BC%D0%B0%D1%82-news694800.html", "text": "Бившият военен Костадин Пелтеков, който застреля сина си Стоян в Куклен, бил само банкомат за него, стана ясно днес в съдебната зала. „Аз повече му давах пари, жена ми Радост беше по-строга. Когато в деня на убийството се скарахме и той ме заплаши, че ще ме унищожи, ако не му дам пари да си купи дрога, разбрах че съм бил само банкомат за него. В този момент целия ми свят избухна“, заяви Костадин Пелтеков  пред Пловдивския апелативен съд, който разгледа протеста на прокуратурата против мярката му за неотклонение „подписка“, съобщава \"Марица\". В крайна сметка съдът реши, че няма опасност Пелтеков да се укрие и да извърши друго престъпление, и потвърди досегашната му мярка.", "date": "2017.10.03", "title": "Семейна драма! Баща убил сина си наркоман пред съда: За него бях само банкомат"}
{"url": "http://pik.bg/%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD-%D0%B3%D0%BD%D1%8F%D0%B2-%D0%BC%D0%BD%D0%BE%D0%B3%D0%BE%D1%85%D0%B8%D0%BB%D1%8F%D0%B4%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%B2%D0%B8%D0%B4%D0%B5%D0%BE-news694881.html", "text": "Многохилядни протести блокираха основни пътища в Каталуния, където днес е обявена обща стачка, свикана от каталунските синдикати, за да се покаже обществения гняв срещу полицейското насилие по време на референдума за независимост в областта на 1 октомври. Съобщава се за най-малко 24 пътни блокади в цялата област, които причиняват километрични задръствания. Два големи протеста бяха организирани пред седалището на Народната партия и на националната полиция. При последния множеството скандираше: „Вън, окупатори!“. Демонстрации има пред хотелите, в които са настанени служители на националната полиция, и при училища, използвани като изборни секции в неделя, в които имаше сцени на насилие. Там протестиращите поднасят цветя. На улицата излязоха и пожарникари. Заради стачката не работи градският транспорт, пристанището в Барселона, медицинските центрове, училища, университети, много магазини и основни пазари. Летището обаче работи.", "date": "2017.10.03", "title": "ОБЩЕСТВЕН ГНЯВ! Многохилядни протести блокираха Каталуния (ВИДЕО)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D0%B7%D0%B0-%D1%81%D0%BF%D0%B5%D1%88%D0%BD%D0%B0%D1%82%D0%B0-%D0%BF%D0%BE%D0%BC%D0%BE%D1%89-%D1%81%D0%B0-%D0%BA%D0%BE%D1%88%D0%BC%D0%B0%D1%80%D0%BD%D0%B8-%D0%BD%D1%8F%D0%BC%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8-%D0%B7%D0%B0-%D1%80-news694884.html", "text": "Министерство на здравеопазването Това, което може да се промени по отношение екипите на спешна помощ, е да бъде запълнен съставът им. В момента няма желаещи да работят при тези кошмарни условия и при това заплащане, въпреки че от една-две години започна поетапно повишаване на възнагражденията, но като място за работа, центровете за спешна помощ продължават да бъдат непривлекателни. Това заяви пред медии министърът на здравеопазването проф. Николай Петров във връзка с излезлите вчера резултати от проверката на Медицински одит, съобщиха от пресцентъра на . Министърът обясни, че по разчети само за София са необходими 30 екипа, а в деня на инцидента дежурни са били 12. Въпреки че сигналът е идентифициран като „код червено“ и по стандарта за спешна помощ линейката би трябвало да пристигне до 8 минути, тя е на адреса след час и двадесет минути. Затова на ЦСМП – София ще бъде наложена административна и финансова санкция. Министърът посочи, че специалистите от УМБАЛ „Александровска“ са извършили необходимите медицински дейности в пълен обем и към болницата не следва да има забележки. На УМБАЛ „Св. Иван Рилски“ и на УМБАЛСМ „Н. И. Пирогов“ са наложени административнонаказателни производства, както следва – на „Св. Иван Рилски“ защото не е коректно отразено в документацията преждевременното напускане на лечебното заведение от пациента – същият не е подписал информирано съгласие, че иска да напусне по-рано лечебното заведение, а на „Пирогов“ санкциите са наложени заради отказ за преглед и прием на пациента. Относно състоянието на врачанската болница министър Петров посочи: Опасност за областната болница във Враца има, знаете че в такава ситуация е и ловешката болница - буквално на ръба на оцеляването. Фактите са ясни, въпросът е какво можем да направим оттук нататък. Отделно от това лечебното заведение има над 12 млн. главници, към това не са прикачени лихвите, по които са подписвани договорите, които са с по 11% наказателна лихва.", "date": "2017.10.03", "title": "Министърът на здравеопазването: Условията за спешната помощ са кошмарни, няма кандидати за работа"}
{"url": "http://pik.bg/2-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D1%81%D0%B5-%D0%B7%D0%B0%D0%B3%D1%83%D0%B1%D0%B8-%D0%B2-%D0%B3%D0%BE%D1%80%D0%B0%D1%82%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%B3%D0%BE-%D0%B8%D0%B7%D0%BC%D1%80%D1%8A%D0%B7%D0%BD%D0%B0%D0%BB%D0%BE-news694846.html", "text": "Областната дирекция на МВР – Хасково Откриха в добро здравословно състояние 2-годишно дете, прекарало само нощта в гората край село Малко Брягово, съобщиха от . Детето се е загубило снощи край селото. Вчера около 18.00 часа майка му е подала сигнал, че момченцето, което според нейните думи било оставено без надзор за около 30 минути, изчезнало. Дядото на детето е дървосекач и те временно са се пренесли да пребивават в маджаровското село Малко Брястово. Доброволци и полицаи сформирали група по издирването му. Те са обикаляли гората, кошарите и околностите на селото. Момченцето е било открито в гората на около 3 – 4 км от селото. Детето е здраво, леко измръзнало и в момента се транспортира в болницата за преглед.", "date": "2017.10.03", "title": "2-годишно дете се загуби в гората, откриха го измръзнало"}
{"url": "http://pik.bg/%D0%BD%D0%BE%D0%B2%D0%B0-%D0%BA%D0%BB%D0%B0%D1%81%D0%B0%D1%86%D0%B8%D1%8F-%D0%BB%D0%B8%D1%82%D0%BE%D0%B2%D1%86%D0%B8%D1%82%D0%B5-%D1%81%D0%B0-%D0%BD%D0%B0%D0%B9-%D1%81%D0%B8%D0%BB%D0%BD%D0%B8-%D1%81-%D1%87%D0%B0%D1%88%D0%BA%D0%B0%D1%82%D0%B0-%D0%BA%D1%8A%D0%B4%D0%B5-%D1%81%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-news694765.html", "text": "По данни на Световната здравна организация най-много чист алкохол се пие в Литва, съобщи в. „Аргументи и факти“. Нивото на употреба на „огнена вода“ в прибалтийската република е 18,2 литра на глава от населението. На второ място в „почетната“ класация е Белорусия, където се употребяват по 16,4 литра годишно. Челната тройка завършва с Молдова, в която равносметката е 15,9 литра. Русия, която беше синоним за влечението към водката, остава на четвърто място с 13,9 литра. Руски институции обаче дават различни числа, според които през 2016 г., за която се отнася класацията, в Русия са пиели по 10 л., докато през 2009 г. показателят е бил с 50% по-висок. По оценка на СЗО сред най-ефективните мерки за ограничаване употребата на алкохол езабраната за рекламирането и ценовата политика на държавите. Най-добре тези мерки се прилагат в Западна Европа, по-малко – в източните части на континента. Северната ни съседка Румъния е на пето място в алкохолната класация с 13,7 л. годишно, колкото пият и в Чехия. Хърватия и България изостават само с по 100 грама и са на 7 и 8 място. Белгийците са девети с 13,2 литра. Челната десетка завършва с Украйна, в която средната употреба на глава от населението е 12,8 литра.", "date": "2017.10.03", "title": "Нова класация: Литовците са най-силни с чашката! Къде са българите?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%BC%D0%BE%D0%BB%D0%B8%D0%BB-%D1%87%D0%B5%D1%82%D0%B8%D1%80%D0%B8-%D0%BF%D1%8A%D1%82%D0%B8-%D0%BA%D0%BE%D0%BB%D0%B5%D0%B3%D0%B8%D1%82%D0%B5-%D1%81%D0%B8-%D0%B4%D0%B0-%D0%BF%D1%80%D0%B8%D0%B5%D0%BC%D0%B0%D1%82-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BC-news694920.html", "text": "Продължава неяснотата около оставката на депутата от ГЕРБ Делян Добрев. Припомняме, че днес от партията дадоха извънреден брифинг, в който лично народният представител се защити от нападките на опозицията. Тази вечер в сградата на Народното събрание се събра парламентарната група на ГЕРБ, за да обсъди утрешното гласуване на оставката на Делян Добрев. Според първоначалната информация депутатът четири пъти е помолил своите колеги да гласуват със \"за\" оставката му, предава Нова телевизия. Въпреки молбите му все още няма яснота какво ще е финалното решение на партията. Очакванията са до последно утре решението на групата да бъде под въпрос.", "date": "2017.10.03", "title": "ИЗВЪНРЕДНО ОТ ПАРЛАМЕНТА! Делян Добрев молил четири пъти колегите си да приемат оставката му"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%B8%D1%80%D0%B0%D0%BA-%D0%B4%D0%B6%D0%B0%D0%BB%D0%B0%D0%BB-%D1%82%D0%B0%D0%BB%D0%B0%D0%B1%D0%B0%D0%BD%D0%B8-news694886.html", "text": "Почина бившият президент на Ирак Джалал Талабани. Политикът е починал в Германия на 84-годишва възраст, съобщава ТАСС. Талабани е основател на Патриотичния съюз на Кюрдистан. Джалал Талабани бе президент на Ирак от 2005 до 2014 г.", "date": "2017.10.03", "title": "Почина бившият президент на Ирак Джалал Талабани "}
{"url": "http://pik.bg/%D1%82%D1%80%D0%B8%D0%BC%D0%B0-%D1%83%D1%87%D0%B5%D0%BD%D0%B8-%D0%B2%D0%B7%D0%B5%D1%85%D0%B0-%D0%BD%D0%BE%D0%B1%D0%B5%D0%BB%D0%BE%D0%B2%D0%B0%D1%82%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0-%D1%84%D0%B8%D0%B7%D0%B8%D0%BA%D0%B0-news694821.html", "text": "Нобеловата награда за физика за 2017 г. бе присъдена на Райнер Вайс, Кип Торн и Бари Бариш, предава РИА Новости, като се позовава на съобщение от Нобеловия комитет на Кралската шведска академия на науките. Учените са основатели на лазерно-интерферометричната гравитационна вълнова обсерватория LIGO, която направи възможно експерименталното откриване на гравитационни вълни. По традиция церемонията по награждаване на лауреатите ще се проведе на 10 декември в Стокхолм.", "date": "2017.10.03", "title": "Трима учени взеха Нобеловата награда за физика"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%BB%D0%B5%D0%B4-%D0%B7%D0%B0%D0%BF%D0%BB%D0%B0%D1%85%D0%B0%D1%82%D0%B0-%D0%BD%D0%B0-%D0%B4%D0%BE%D0%BA%D1%82%D0%BE%D1%80%D0%B8-%D0%BE%D1%82-%D0%B2%D1%80%D0%B0%D1%86%D0%B0-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B0%D1%82-%D0%B2%D0%BA%D1%83%D0%BF%D0%BE%D0%BC-%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-%D1%89%D0%B5-%D0%B8%D0%BC-%D0%B8%D0%B7%D0%BF%D0%BB-news694891.html", "text": "До края на седмицата здравното министерство ще преведе предсрочно месечната субсидия на МБАЛ „Христо Ботев“, което ще даде възможност на ръководството на болницата да даде на лекари, медицински сестри и персонал авансите за месец септември. За това се договориха изпълнителният директор в оставка Орлин Цветков и МЗ на извънредна среща във вторник. Пари в болницата ще се дават в понеделник, обещаха от лечебното заведение, след като преди дни работещите получиха 60% от възнагражденията си за юли.", "date": "2017.10.03", "title": "ДОБРА НОВИНА! След заплахата на доктори от Враца да напуснат вкупом: В понеделник ще им изплатят заплатите"}
{"url": "http://pik.bg/%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D0%BE%D1%82-%D0%BC%D0%B0%D0%B4%D1%80%D0%B8%D0%B4-%D0%B3%D0%BE%D1%82%D0%B2%D1%8F%D1%82-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-%D0%B2%D0%BE%D0%B9%D0%BD%D0%B0-news694855.html", "text": "Каталуня има нужда от помощта на цялата демократична общност! Мадрид готви насилие в много по-неимоверни мащаби, от това, на което светът стана свидетел в неделя! Това призовават всички, вярващи в демократичното си право на справедлив вот. Ето какво споделят още те: Трябва да се спре неофранкистката агресия, насилие и манипулация на световната и европейска демократична общност, на собственото манипулирано население! Към Барселона пътуват анулирани цивилни влакове, които са препълнени със секретни служби, тайна полиция и още полиция - искат да провокират безредици, за да разрешат насилието. От Мадрид готвят гражданска война! Хора от Барселона се обадиха в ПИК и заявиха, че в момента те се събират на площад \"Университет\". \"Настроението е празнично. Хората са спокойни. Но приятели, които не са тук, ни казаха, че се събират фашистки групировки и идват насам. Готови са да убиват!\", заяви по телефона Тони Борисова, българка, която от години живее в Барселона и е приела за лична каузата \"Независимост на Каталуния\".", "date": "2017.10.03", "title": "КАТАЛУНИЯ ПРЕДУПРЕЖДАВА: От Мадрид готвят гражданска война!"}
{"url": "http://pik.bg/%D0%BF%D0%BE%D0%B4-%D0%B4%D1%8A%D0%B6%D0%B4%D0%B0-%D0%BE%D1%82-%D0%BA%D1%83%D1%80%D1%88%D1%83%D0%BC%D0%B8-%D0%B3%D0%B5%D1%80%D0%BE%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D0%B6%D0%B8%D0%B2%D0%BE%D1%82%D0%B8-%D0%B2-%D0%BB%D0%B0%D1%81-%D0%B2%D0%B5%D0%B3%D0%B0%D1%81-news694865.html", "text": "Роб Ледбетър много бързо си възвърнал инстинктите от бойното поле, когато куршумите започнали да валят над него. 42-годишният ветеран от армията на САЩ, който е служил като снайперист в Ирак, е един от героите, проявили се по време на стрелбата в Лас Вегас, пише агенция Асошиейтед прес\", цитирана от Вести.бг. На фона на най-смъртоносната стрелба в САЩ, която остави след себе си 59 жертви и повече от 500 ранени, имало състрадание и герои, които според властите са спасили десетки животи. Имало е човек, познат само като Зак, който помагал на хора да намерят безопасно място, имало е мъж, работещ като медицинска сестра в Тенеси, който загинал, предпазвайки с тялото си жена си от куршумите. Подобно на много хора в 22-хилядната тълпа от фенове на кънтри музиката, в неделя вечер Роб Ледбетър първоначално помислил шума, който доловил, за фойерверки. После видял как хората падат на земята и разпознал звука на автоматичната стрелба. „Ехото кънтеше така, сякаш куршумите идваха от всички страни и нямаш представа накъде да бягаш“, казва Ледбетър, който е на концерта със седем души, включително брат му, който е прострелян и ранен, и съпругата му. Те намерили прикритие във ВИП зоната на концерта. След като се измъкнал от пътя на куршумите, Ледбетър се обърнал към ранените непознати. Благодарение на човек, който свалил блузата от гърба си, Ледбетър успял да направи импровизиран турникет за ранена тийнчейджърка, чието лице било обляно в кръв. Бившият военен е помогнал на още ранени взел ранения си брат и го занесъл в каросерията на камион, в която качил още 5 до 10 човека и отишли в болница. Брат му е ранен от куршум, който минава през ръката и гърдите му, очаква се да оцелее. Ледбетър казва, че е щял да помогне на още ранени, но не е успял да разбере откъде идват куршумите и не можел да стигне до тях, без да рискува да бъде застрелян. Той се опасява, че хората, които са преживели стрелбата в Лас Вегас и нямат опит на бойното поле ще страдат заради това, че са оцелели. „Всички ще имат емоционални проблеми, знам това. Имаше кръв навсякъде Всички тези хора ще страдат от посттравматичен стрес“, смята Роб Ледбетър. 30-годишният Джонатан Смит пък отишъл на концерта с 9 членове на семейството си. Когато стрелбата започнала, по-големият му брат ги сграбчил и им казал да бягат. Смит бил концентриран върху спасяването на племенниците си и тълпата ги разделила. Много хора били парализирани от страх затова Джонатан Смит извикал: „Активен стрелец, да вървим!“ и започнал да избутва хора към паркинга. “Извадих няколко души от там“, споделя самят Смит пред „Уошингтън поуст“, цитиран от „Индипендънт\". Докато се опитвал да стигне до група деца обаче куршум го ударил във врата, като му причинил фрактура на ключицата и ребро и натъртване на белите дробове. „Може би ще трябва да живея цял живот с този куршум. Лекарите засега няма да го вадят“, разказва още Смит и добавя, че животът му е спасен от полицай, който в момента не бил на работа и който опитал да спре кръвта му и го закарал в болница. Сони Мелтън, който работи като медицинска сестра, спасява живота на съпругата си – хирург, но губи своя живот. Когато стрелбата започва Сони грабва жена си и започват да тичат, тя е пред него, когато го улучва куршум в гърба.", "date": "2017.10.03", "title": "ПОД ДЪЖДА ОТ КУРШУМИ: Герои спасиха десетки животи в Лас Вегас"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BD%D0%B0-%D0%BA%D1%81%D0%BD%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81-%E2%80%9E%D0%B1%D0%B5%D0%BA%D0%B2%D0%BE%D0%BA%D0%B0%D0%BB%D0%B8%D1%81%D1%82%D0%B8%E2%80%9C-%D0%BB%D0%B8-%D1%89%D0%B5-%D1%81%D0%B5-%D0%BE%D0%B1%D1%8A%D1%80%D0%BD%D0%B5-%D0%BA%D1%8A%D0%BC-%D0%BD%D0%B0%D1%80%D0%BE%D0%B4-news694923.html", "text": "На КСНС президентът Румен Радев с „беквокалисти“ ли ще се обърне към народните представители. Това каза председателят на ПГ на ГЕРБ Цветан Цветанов пред журналисти. \"В момента БСП искат да влезем в лична конфронтация, да влезем в обидните и компроматни сценарии. В това искат да въвлекат ГЕРБ. В момента на тях не им харесва, че безработицата е под 7 %. На тях не им харесва, че икономическият растеж в страната е 3,6“, каза Цветанов. Председателят на ПГ на ГЕРБ заяви, че на БСП не им харесва, че има пари за образование, социална политика и за българските пенсионери. \"Не им харесва това, което правим като политики и сме изразили като приоритети в днешното управление\", обясни Цветанов. \"Какво направиха БСП, за да покажат, че могат да бъдат алтернатива? С това, че могат винаги да измислят и да направят някакъв компромат? Това е тяхната сила, в това отношение сме ги признали. Това, което вчера, като подвластник на всичко това, и президентът с неговите обидни квалификации за българския парламент, което вече е системен подход от негова страна, кажете ми къде отиват институциите, къде отива президентът, който е обединител на нацията? В понеделник ще трябва да направи КСНС, как ще се обърне към народните представители „беквокалисти“ ли ще каже, или ще каже „господа народни представители“\", каза още той. По думите му това е цинизъм. На КСНС президентът Румен Радев с „беквокалисти“ ли ще се обърне към народните представители. Това каза председателят на ПГ на ГЕРБ Цветан Цветанов пред журналисти. \"В момента БСП искат да влезем в лична конфронтация, да влезем в обидните и компроматни сценарии. В това искат да въвлекат ГЕРБ. В момента на тях не им харесва, че безработицата е под 7 %. На тях не им харесва, че икономическият растеж в страната е 3,6“, каза Цветанов. Председателят на ПГ на ГЕРБ заяви, че на БСП не им харесва, че има пари за образование, социална политика и за българските пенсионери. \"Не им харесва това, което правим като политики и сме изразили като приоритети в днешното управление\", обясни Цветанов. \"Какво направиха БСП, за да покажат, че могат да бъдат алтернатива? С това, че могат винаги да измислят и да направят някакъв компромат? Това е тяхната сила, в това отношение сме ги признали. Това, което вчера, като подвластник на всичко това, и президентът с неговите обидни квалификации за българския парламент, което вече е системен подход от негова страна, кажете ми къде отиват институциите, къде отива президентът, който е обединител на нацията? В понеделник ще трябва да направи КСНС, как ще се обърне към народните представители „беквокалисти“ ли ще каже, или ще каже „господа народни представители“\", каза още той. По думите му това е цинизъм.", "date": "2017.10.03", "title": "Цветан Цветанов: На КСНС президентът Румен Радев с „беквокалисти“ ли ще се обърне към народните представители"}
{"url": "http://pik.bg/%D1%87%D0%B5%D1%82%D0%B2%D1%8A%D1%80%D1%82%D0%B0-%D1%86%D0%B8%D0%B3%D0%B0%D0%BD%D0%BA%D0%B0-%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5%D1%82%D0%BE-%D0%B2-%D0%BD%D0%BE%D0%B2%D0%BE-%D0%BF%D0%B0%D0%BD%D0%B8%D1%87%D0%B0%D1%80%D0%B5%D0%B2%D0%BE-%D1%8F-%D0%BD%D0%B0%D1%81%D0%B8%D0%BB%D0%B2%D0%B0%D0%BB-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-news694868.html", "text": "Още една бивша ученичка в училището в Ново Паничарево е обвинила директора Христо Радев в блудство. Това стана ясно днес по време на мярката за неотклонение на Радев. Самият той категорично отхвърли твърденията и ги определи като измислица. \"Вие знаете, че ромите са задружни и се държат заедно, това е поредната атака срещу мен\", каза Христо Радев, цитиран от \"Флагман\". Той категорично отхвърли  и твърденията на бащата на ученичката Радостина - Христо Христов, че му е предлагал пари, за да си мълчи. Така обвиненията срещу директора на школото стават общо 4. Всички те са от момичета от ромски произход - близки приятелки на 14-годишната Радостина, както и от страна на нейна братовчедка. Самият обвиняем заяви, че иска да остане под \"домашен адрес\", тъй като страда от псориазис и високо кръвно. Припомняме, че Радев определи делото срещу него като вендета от страна 3 ромски клана, които отдавна му имат зъб. По време на гледането на мярката стана ясно още, че срещу него има и висящо производство. То обаче е за старо произшествие на пътя - катастрофа, и няма никакво отношение към настоящия процес.", "date": "2017.10.03", "title": "Четвърта циганка твърди, че директорът на училището в Ново Паничарево я насилвал сексуално"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0%D1%82%D0%B0-%D1%81-%D1%80%D1%83%D0%BC%D1%8A%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D0%B2-%D0%B5%D0%B2%D0%BA%D1%81%D0%B8%D0%BD%D0%BE%D0%B3%D1%80%D0%B0-news694714.html", "text": "След откриването на ГКПП Кайнарджа-Липница премиерът на България Бойко Борисов и премиерът на Румъния Михай Тудосе провеждат съвместно заседание в резиденция \"Евксиноград\". По-късно към тях ще се присъединят министър-председателят на Гърция Алексис Ципрас и министър-председателя на Сърбия Александър Вучич, с които Борисов ще проведе четиристранна балканска среща на премиерите. \"В Европа стават сериозни събития. Ето например референдума в Барселона и реакцията на Мадрид. Затова ето нашата основна линия ще е да има мир на Балканите. Да живеят хората спокойно, а не да влачат и убиват европейци и ние да не сме притеснени и да не въздигаме мира в основна ценност. А сега какво става - всеки ден атентати, един ден са в новините и отиваме на следващия. Мира и спокойствието не се оценяват, а трябва да се радваме, когато няма такива неща\", каза още той по повод атаките в Европа. Борисов допълни на въпрос на ПИК ТV и какво касае споразумението за социалната политика. Премиерът обяси, че и България и Румъния са отчели голяма липса на работна ръка. \"Не е само в туризма, но и в селското стопанство и вече все повече сектори на икономиката. Безработицата в България е 5% и това са основно хора, които вече не искат да работят. Предизвикателството сега е да върнем българите от чужбина, като им осигурим по-високи заплати. Бизнесът трябва да вдигне заплатите, защото в един момент всички ще закъсат и без работна ръка няма как да се развиват\", посочи още министър-председателят на България. Накрая Борисов благодари за гостоприемството на Варна и заяви, че провежданите там срещи на високо равнище са добра реклама за морската ни столица. \"На срещата в Талин се шегувахме, че и премиерите от Бенелюкса искат да дойдат във Варна след като тук дойдоха и Юнкер, и Макрон, и лидерите на Балканите сега\", пошегува се Борисов. След брифинга Ива Николова съобщи, че в Евксиноград предстои официален обяд, на който се очаква да се присъединят и делегациите от Сърбия и Гърция, след което следобед започва срещата на лидерите на четирите държави, които ще обсъждат приоритетите по време на европредседателството на България. Следващите изявления на тримата премиери - на България, Румъния и Гърция, и президентът на Сърбия се окачват около 18 ч. пленарното заседание на българската и румънската делегация в резиденция „Евксиноград“. Обсъдени бяха теми от двустранен интерес в сферата на икономиката и инфраструктурата. Преди минути приключи пленарното заседание на българската и румънската делегация в резиденция „Евксиноград“. Обсъдени бяха теми от двустранен интерес в сферата на икономиката и инфраструктурата. Следва подписване на взаимни спогодби между двете държави, както и съвместни декларации. Те за в сферата на вътрешната сигурност, социалната политика, икономиката. \"Главните акценти на срещата днес бяха изграждане на инфраструктура както пътна, така и енергийна. Възложили сме задачи по въпроса на министрите. Първият проект е на Русе, защото с дни има опашки, които пречат и на бизнеса и на туризма. Там имам 45 км. по врама линия до Букурещ. Съответно в момента проектираме пътя Русе-Велико Търново и оттам да стъпим на \"Хемус\". За отсечката от Никопол също е важно и сме възложили проучване колко би струвала жп линия и скоростен път в тази част, където Стара планина е висока. Колегата предлага и тези 200 км. от Констанца до Варна и Бургас да се изградят и да има магистрала. Оптимист съм, защото този път имаме ТОЛ система и концесионирането ще даде възможност за набиране на средства, с които да се изплащат таксите към евентуални инвеститори. И трите проекта имам финансова и търговска логика и не се бият един друг. Затова трябва всеки от тях да се стартира, без да се изчакват другите. Убеден съм, че трети мост ще даде голям тласък на бизнеса и на туризма.\", заяви премиерът Борисов. \"Надявам се да бъде ползотворна срещата и довечера с президента Вучич и премиерът Ципрас, защото това, което правим с Румъния е в полза на всички - и коридор №8, и всички тези връзки е в полза на балканските връзки\", допълни премиерът. \"Съгласен съм с всичко, което каза премиерът Борисов и това потвърждава, че се намираме във важен етап от нашите отношения. Ние сме много важни за ЕС и особено фактът, че в рамките на 6 месеца ще поемем председателството дава възможност да продължим работата по кохезионната политика. Още повече, че сме две държави на източната граница на ЕС. Говорихме много за инфраструктурата и свързаността, но не като самоцел, а те да бъдат средствата да направят двете държави конкурентноспособни в ЕС и да представят инвестиционни възможности. Тези срещи трябва да са редовни и нещо нормално, намираме се на една река разстояние. Важно е министрите да работят близо и прагматично и да не изгубим още 20 години, през които бяхме в периферието на Европа и гледахме към центъра, а забравяхме да погледнем към нашите връзки. Следващата ни среща ще се състои само след месец в Румъния\", заяви премиерът Тудосе. Той коментира въпросът за влизането на Румъния и България в Шенген и бе категоричен, че двете държави имат сигурни граници с добра охрана и осигуряват добра сигурност на ЕС, така че няма причина до година да не бъдат приети в Шенген. Борисов заяви, че България е на трудно място по отношение на границите заради дългата сухопътна граница с Турция. \"Направихме ограда, вече имаме нулева миграция и с волята на Турция, разбира се. Сега в ЕС отчитат, че се справяме с миграцията и нямаме пропуски. Нашата политика е да подпомагаме максимално и Гърция по този въпрос. България пази и Румъния и достатъчно надеждно се справяме. Влезли сме заедно в ЕС, имаме пълно разбирателство по нашата обща европейска политика. Шенген е политически въпрос, тъй като в ЕС има партии, които са опели това като ангажимент към избирателите си. Надявам се с повече дипломация да приключим тези преговори. Те са убедени, че ние се справяме дори много по-добре от други шенгенски държави с външни граници. Всички са признали, че се справяме най-добре и с това, което днес подписахме и за бедстващите кораби и сътрудничество в Черно море, само допълваме тази картина\", обяви Борисов и не пропусна да благодари и за 160-те млн. евро, отпуснати от ЕС за границите. На въпрос на Ива Николова от ПИК TV за енергийното споразумение, което бе подписано, Борисов заяви, че Румъния подкрепя европейския газов хъб \"Балкан\". \"Не случайно първият работещ конектор на България беше изграден с Румания. Днес се разбрахме и при бедствия да си помагаме с енергийни системи, за да не бедства населението. Работим и по проект да дренираме река Дунав, като така решаваме и проблема с бурната река. Има и възможност за мост, но трябва да се избере едното от двете и сега взехме решение сега сериозно да се работи в съвместна група и да се реши какво е най-удачно за Русе, Никопол и Силистра\", обяви Борисов.", "date": "2017.10.03", "title": "ИЗВЪНРЕДНО В ПИК TV! Борисов с важен коментар след срещата с румънския премиер в \"Евксиноград\": Мирът все повече липсва в Европа! Трябва да оценяваме спокойствието на Балканите (ОБНОВЕНА/СНИМКИ)"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81%D0%B5-%D0%BF%D1%80%D0%B8%D1%86%D0%B5%D0%BB%D0%B8-%D0%B2-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BE%D1%82-%D0%BA%D0%BE%D0%BC%D0%B0%D1%82%D0%B5%D0%B2%D0%BE-news694835.html", "text": "Лудогорец следи изкъсо изявите на звездата на Ботев (Пловдив) Дуде Ндонгала. Нападателят е попаднал в полезрението на треньорското ръководство на българския шампион и ако продължи със силните си изяви, през зимата може да акостира в Разград. Асистентът на Димитър Димитров - Георги Чиликов, вече е запознал Херо с качествата на състезателя, твърди \"Спортал\". Чиликов искаше да привлече в Левски Ндонгала още, когато футболистът носеше екипа на Славия, а той беше скаут на сините. До сделка обаче така и не се стигна. Сега пред крилото се открива възможност да акостира в Лудогорец. Все още разградчани не са влезли в преговори с колегите си от Ботев, но със сигурност Ндонгала попада в плановете на зелените. Лудогорец привлече миналата зима от \"канарчетата\" Жоао Пауло.", "date": "2017.10.03", "title": "Лудогорец се прицели в звездата от \"Коматево\""}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5%D1%82%D0%BE-%D1%81-%D0%B1%D0%B5%D0%B1%D0%B5-%D0%B2-%D1%80%D1%8A%D1%86%D0%B5-%D0%BF%D0%BE%D0%BC%D0%B5%D1%82%D0%B5%D0%BD%D0%BE-%D0%BA%D1%80%D0%B0%D0%B9-%D0%B0%D0%B9%D1%82%D0%BE%D1%81-%D0%B8%D0%B7%D0%B4%D1%8A%D1%85%D0%BD%D0%B0-%D0%B2-%D1%80%D0%B5%D0%B0%D0%BD%D0%B8%D0%BC%D0%B0%D1%86%D0%B8%D1%8F-news694924.html", "text": "8-годишното момиченце, пометено на пътя Айтос-Карнобат, докато пресича пътното платно, заедно с 1-годишната си сестричка, е починало в реанимация, съобщава Флагман.бг. Мария Йорданова от Айтос e издъхнала след 10-дневна битка за живот в УМБАЛ-Бургас. За щастие сестричката й е жива и здрава, разминава се от катастрофата само с леки травми. Пеленачето дължи живота на сестра си, която при сблъсъка я предпазила с ръце. Спасила я, но е жертвала себе си. Още след катастрофата малката Мария бе в много тежко състояние, имаше множество травми и лекари не даваха големи шансове. В последните две седмици те направиха всичко възможно, за да я спасят. Виновник за ПТП-то е 53-годишен мъж от варненското село Приселци, който твърди, че децата изскочили изведнъж на платното, опитал се да намали скоростта, но не успял. Той ще бъде съден за причиняване на смърт на пътя.", "date": "2017.10.03", "title": "Страшна трагедия! Момиченцето с бебе в ръце, пометено край Айтос, издъхна в реанимация"}
{"url": "http://pik.bg/7-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D1%81%D0%B8-%D0%BA%D1%83%D0%BF%D0%B8%D1%88-%D1%81%D0%B5%D0%BB%D1%84%D0%B8-%D1%81%D1%82%D0%B8%D0%BA-%D0%B7%D0%B0-%D1%81%D0%B5%D0%BA%D1%81-news694785.html", "text": "Беше само въпрос на време. Най-новото чудо на техниката – вибратор с камера и фенерче! прави нещата изключително забавни Комбинацията от селфи стик и вибратор ти позволява да заснемаш всичко в реално време и да правиш невероятни домашни клипове. Тази глупава малка играчка, обаче, може да направи чудеса за връзката ти. Искаш примери? Селфи стикът за секс е страхотен за аматьорско порно, без да се притесняваш как изглеждаш. Видеото от вътрешността на вагината може да е хем възбуждащо, хем абсолютно анонимно. Новата играчка е много подходяща за хора, които са на двата края на света. Едно е да приказваш и да си го представяш, друго е да гледаш. Партньорът ти има панорамна гледка, докато ти си седиш у вас. Жената, която познава тялото си е жена, която ще има по-задоволителен сексуален живот. С новия селфи стик можеш да си записваш тренировките и след това да ги гледаш с учебна цел. Никой не обича да ходи на гинеколог. С новата играчка можеш да изпращаш видео на лекаря си за бърза консултация. Проклетото нещо не ти слиза от ръцете. Можеш да го замениш със селфи стика за секс, да си го пъхнеш и да зарадваш и партньора си. Технологията ни сближава. Ало, да? Момент да извикам вагината си на телефона. Видео връзка в обедната почивка. Или докато си в командировка. Селфи стикът за секс дава купища нови забавни възможности, независимо къде си.", "date": "2017.10.03", "title": "7 причини да си купиш селфи стик за секс"}
{"url": "http://pik.bg/%D0%B4%D0%B8%D1%81%D0%BD%D0%B8-%D1%82%D1%8A%D1%80%D1%81%D0%B8-%D0%B4%D0%B0-%D0%BD%D0%B0%D0%B7%D0%BD%D0%B0%D1%87%D0%B8-%D0%BF%D1%80%D0%B8%D0%BD%D1%86%D0%BE%D0%B2%D0%B5-%D0%B8-%D0%BF%D1%80%D0%B8%D0%BD%D1%86%D0%B5%D1%81%D0%B8-%D0%BD%D0%B0-%D0%BA%D1%80%D1%83%D0%B8%D0%B7%D0%B5%D0%BD-%D0%BA%D0%BE%D1%80%D0%B0%D0%B1-%D0%B2%D0%B8%D0%B4%D0%B5%D0%BE-news694857.html", "text": "От филмовата къща \"Дисни\" търсят да назначат на работа принцове и принцеси на тематичен круизен кораб на компанията, съобщава в.\"Метро\", цитиран от БТА. Кандидатите ще трябва да се превъплътят в образите на принцеса Ариел и принц Ерик. Те ще могат да работят на 4 кораба - \"Дисни Маджик\", \"Дисни Уондър\", \"Дисни Дрийм\" и \"Дисни Фентъзи\". Одобрените принцове и принцеси ще имат привилегия да посетят частен остров на Бахамите, като в същото време ще създават приятна атмосфера за пътниците. Кандидатите трябва да имат навършени 21 години, да владеят писмено и устно английски език и да запазят неопетнен своя Дисни образ. Работната седмица е дълга - от 70 до 84 часа и времето за почивка е малко. Но за сметка на това работата ще бъде много приятна. Принцовете и принцесите ще получават между 1500 и 2500 паунда месечно, докато живеят на борда на кораба. А той ще обикаля из Европа, Бахамите, Карибите и Аляска. ", "date": "2017.10.03", "title": "\"Дисни\" търси да назначи принцове и принцеси на круизен кораб (ВИДЕО)"}
{"url": "http://pik.bg/%D0%BF%D0%B8%D1%80%D1%8A%D1%82-%D0%BD%D0%B0-%D0%B7%D0%B2%D0%B5%D1%80%D0%BE%D0%B2%D0%B5%D1%82%D0%B5-%D0%B5-%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%BC%D1%83%D1%81%D0%BA%D1%83%D0%BB%D0%B5%D1%81%D1%82%D0%B0-%D1%83%D0%B2%D0%BB%D0%B5%D0%BA%D0%B0%D1%82%D0%B5%D0%BB%D0%BD%D0%B0-%D0%BA%D0%BD%D0%B8%D0%B3%D0%B0-news694885.html", "text": "\"Книгата е изключително увлекателна, шокираща, истински page turner*, с „мускулест“ наратив: нищо излишно, дори прекаленото е стегнато в здрава мяра. Тя е подходящо четиво за тези, които се връщат от отпуска и трудно привикват към скучното ежедневие. Кибер появата на един герой, възкръснал от популярни френски романи през 50-те години – Жудекс, прототип на Зоро и Батман, пуска в действие поредица от поразяващи наказания на недостъпни злодеи, обвити в злато и власт. „Утре Жудекс ще бъде легион“ – това е анархистичното послание на романа, неговият призив към несъгласие и неподчинение на всяка корумпирана власт. Когато една национална полиция си затваря очите – по заповед или просто от раболепие, когато прикрива или унищожава доказателства за престъпленията на корумпирани плутократи, остава ни само пътят на Жудекс: справедливост, възцарена с насилие.\" Това пише в хвалебствена статия за изключително увлекателния трилър на Доминик Мезон авторитетната литературната критичка проф. Милена Кирова. Ревюто е публикувано в новия брой на в. \"Култура\". Целият текст, който се спира и на интересната история на автора - Доминик Мезон (на снимката вдясно), можете да прочетете тук:", "date": "2017.10.03", "title": "\"Пирът на зверовете\" е шокираща, мускулеста, увлекателна книга"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BE%D0%BA%D0%BE%D0%BB%D0%BE-%D1%85%D0%B0%D1%81%D0%BA%D0%BE%D0%B2%D0%BE-%D0%B3%D0%B5%D0%B9%D1%82-%D0%BF%D1%80%D0%BE%D0%B1%D0%BB%D0%B5%D0%BC%D1%8A%D1%82--news694918.html", "text": "От морална гледна точка е доста скандално признанието на един политик, че е настоявал за назначението на цяла плеяда от свои роднини в община Хасково. Проблемът не е назначаването на роднини. Големият проблем е, че всички тези хора са били част от неговия бизнес кръг. Това заяви пред БНТ депутатът от БСП и говорител на партията Елена Йончева относно скандала с кадруването на Делян Добрев в община Хасково. \"Това са негови бизнес партньори, които са управлявали хиляди левове. За година и половина фирмите, в които зетят на г-н Добрев има участие, печелят поръчки за около 30 млн. лв. Само в община Хасково те са за около 10 млн. лв.\", твърди народният представител. Тя избори и голяма част от договорите за обществени поръчки на фирмите на зетя на Делян Добрев, подписани с няколко общини. \"Винаги ни заплашват, че ще ни съдят, когато изкарваме някоя далавера. Секретарят на община Хасково, която е кума на Делян Добрев, няма длъжностна характеристика, за да е на този пост\", уточни Елена Йончева. \"Кметът на Хасково е бил на дистанционно при Делян Добрев. Той трябва да поеме своята отговорност. Въпросът е как той 6 месеца не прави конкурс за обявените позиции, на които е назначен дрийм тиймът на Делян Добрев. И защо ГЕРБ свали доверието си от кмета Добри Беливанов в момента, в който той реши да направи конкурс\", коментира говорителят на БСП. \"Никога не съм казвала, че г-н Добрев има сестра. Казах зет, а според Института по български език зет е и съпруг на първа братовчедка. А г-н Добрев се заигра точно с тази дума. Аз съм против подаването на оставка на Делян Добрев. С нея той бяга от отговорност и получава индулгенция\", допълни тя. \"Моята атака не е срещу Делян Добрев, а срещу модела \"Добрев\". Проблемът е, че се феодализира цял един район. Шуробаджанащина винаги е имало в България и затова са виновни и леви, и десни. Но такова преплитане, като това в Хасково, никога не е имало\", каза още Елена Йончева. \"Никога не съм кандидатствала в БНТ за държавно финансиране. Никой не е плащал за мой филм. Преди 2000 година съм работила за БНТ и съм била на щат. След като напуснах БНТ, никога не съм получавала държавни средства. Затова и съдя г-н Борисов. Делото е на 12 този месец\", заключи депутатът от БСП.", "date": "2017.10.03", "title": "СКАНДАЛЪТ СЕ РАЗРАСТВА! Елена Йончева разкри нови подробности около Хасково гейт! Проблемът не бил в родата на Добрев, а в бизнес-кръга му"}
