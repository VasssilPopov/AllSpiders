{"url": "https://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%B3%D0%BE%D0%B4%D0%B8%D1%88%D0%B5%D0%BD-%D0%B4%D0%BE%D0%BA%D0%BB%D0%B0%D0%B4-%D0%B7%D0%B0-%D0%BD%D0%B0%D0%BF%D1%80%D0%B5%D0%B4%D1%8A%D0%BA%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%81%D0%BB%D0%B5%D0%B4-%D0%B5%D0%B2%D1%80%D0%BE%D0%B8%D0%B7%D0%B1%D0%BE%D1%80%D0%B8%D1%82%D0%B5-news822099.html", "text": "Годишният доклад на Европейската комисия за напредъка на балканските страни ще бъде отложен до приключване на изборите за Европейски парламент, насрочени за края на май, съобщава РТС и \"Фокус\", цитирайки дипломатически източници в Брюксел. Според анализаторите посоката на политиката на ЕС за разширяване на блока към Западните Балкани ще зависи от резултатите от европейските избори. Макар и обявени за средата на април, годишните доклади за балканските страни ще бъдат представени след 29 май, което според медиите е знак, че някои членове на ЕС виждат разширяването на ЕС към Балканите като риск във вътрешния план преди изборите. Сподели:", "date": "2019.02.24", "title": "Представят годишен доклад за напредъка на Балканите след евроизборите"}
{"url": "https://pik.bg/%D0%BF%D0%BE%D0%B4%D0%BC%D0%B5%D0%BD%D1%8F%D1%82-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4%D0%B8%D1%82%D0%B5-%D0%B2-%D0%BF%D0%B5%D1%82%D1%80%D0%B8%D1%87-%D1%81-%D0%BD%D0%B0%D0%B4-11-%D0%BC%D0%BB%D0%BD-%D0%BB%D0%B2-news822098.html", "text": "Със средства в размер на 1 107 000 лв. се подменят водопроводите на 7 улици в Петрич. Това каза за радио „Фокус“-Пирин Минка Салагьорова, заместник-кмет на Петрич по строителството. Тя обясни, че тези средства са получени от Министерството на регионалното развитие и благоустройството, след като на 19 декември миналата година кметът Димитър Бръчков е подписал допълнително споразумение с министерството. „Освен на „Яне Сандански“ и „Пейо Яворов“, ще се подменят остарелите водопроводи и на улиците „Васил Кънчев“, „Демир Хисар“, „Кочо Мавродиев“, „Тетово“, „Екзарх Йосиф“, „Капитан Джингаров“, „Стоян Търнаджиев“. Общата дължина на подменените водопроводи ще е 2 362 метра“, уточни зам.-кметът на Петрич. Минка Салагьорова посочи, че инвестициите във водопроводната мрежа са важни за Общината, тъй като сега съществуващите водопроводи в града са остарели, а и заради материалите, използвани при строителството им, са с потенциални рискове за здравето на хората. Според нея е факт изключително лошото техническо състояние на съществуващите разпределителни водопроводи и прилежащите отклонения в град Петрич. Сподели:", "date": "2019.02.24", "title": "Подменят водопроводите в Петрич с над 1,1 млн. лв."}
{"url": "https://pik.bg/%D1%85%D0%BE%D1%80%D0%B0%D1%82%D0%B0-%D0%BF%D0%BE%D0%B4%D0%BB%D0%BE%D0%B6%D0%B5%D0%BD%D0%B8-%D0%BD%D0%B0-%D1%81%D1%82%D1%80%D0%B5%D1%81-%D0%B8%D0%BC%D0%B0%D1%82-%D0%BF%D0%BE-%D1%81%D0%BB%D0%B0%D0%B1%D0%B0-%D0%B8%D0%BC%D1%83%D0%BD%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-news822011.html", "text": "Мария Ивановска е на 31 години от Македония и е една от най-младите асистенти в Медицинския университет в Пловдив. Преди 13-години тя напуска родния си град Куманово и идва в Пловдив заради голямата си мечта - медицината. \"Сбъдна се. По-скоро клиничната имунология беше мечтата и наистана се сбъдна тази мечта\", каза пред \"Събуди се\" и Нова телевизия д-р Ивановска. Наскоро Мария прави пробив в науката. Установява, че има връзка между стреса, психиката и имунната система на човека. За целта изследва 81 души, разделени в три групи- студенти, лекари в състояние на хроничен стрес и хора, практикуващи йога. \"Наистина в състояние на остър стрес се наблюдава увеличение на кортизола, т.е намалява защитата на организма при хроничен стрес. А при студентите, установихме не толкова намаление на самите клетки. Докато тези, които практикуваха йога, имаха напълно баланс, т.е., без никакви проблеми. Дори те имаха протективен. И при хората, практикуващи йога или контролната група в нашия случай, те нямаха изобщо промени по отношение на хормоните, които са един медиатор между мозъка и имунната система. И съответно пракиткуването на позите, които са асаните по време на йога, масажират органите на лимфната система и по този начин всъщност се предпазват от инфекциозни причинители. Всъщност имат висок протективен имунитет\", заяви д-р Ивановска. Един от изводите в изследването й е, че човек трябва да парктикува спорт поне два часа и половина седмично, дори бързото ходене помага. Според проучването й хората, подложени ежедневно на стрес имат по-слаба имунна систева и често се разболяват. А такива са лекари, учители, полицаи, продавачи и дори банкови служители. А за здравословното хранене препоръчва – витамини и хранителни добавки в умерени количества. Предозирането може да навреди на имунната система. \"Разумното хранене. Това е тип режим. Не е диета. Значи хубаво е да се храним три пъти на ден като между самото хранене да си имаме някакъв тип награда да кажем- някакъв плод или зеленчук, защото балансираното хранене много помага на имунната система\", добави д-р Мария Ивановска. Младата лекарка е преживяла военните действия в Кумоново и войната в Югославия, макар и да е била тогава петгодишна. Български учени доказаха, че хората, подложени ежедневно на стрес, имат по-слаба имунна система и често се разболяват. Оказва се, че техният организъм е по-податлив на вирусни инфекции. Научното откритие е дело на най-младия асистент в катедрата по микробиология в Пловдивския медицински университет  - доктор Мария Ивановска, разказа Нова телевизия. Сподели:", "date": "2019.02.24", "title": "Хората, подложени на стрес, имат по-слаба имунна система"}
{"url": "https://pik.bg/%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D1%81%D0%B0-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B2%D1%82%D0%BE%D1%80%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news822094.html", "text": "Лейбъристите са близо до искане за втори референдум, пише \"Ройтерс\". Малко повече от месец преди Великобритания да напусне ЕС на 29 март, премиерът Тереза Мей все още се опитва да договори промени в споразумението си с Брюксел, за да си осигури подкрепата на парламента за това. Лидерът на лейбъристите Джереми Корбин засега се придържа към политиката на партията да запази възможността за втори референдум \"на масата\", ако правителството на Мей не успее да сключи споразумение с Брюксел, което може да сложи край на безизходицата в парламента. Мей е обещала на парламента възможността да гласува за следващите стъпки по Брекзит на 27 февруари, а депутатите възнамеряват да предложат редица промени в нейния план, включително да се каже, че той трябва да бъде подложен на референдум. Запитан дали партията му ще гласува в подкрепа на втори референдум, заместник-председателят на партията Том Уотсън заяви пред телевизия ВВС: \"Може да е ... Ние се приближаваме към тази точка\". \"Ние се отправяме в тази посока, но все още има и други опции в следващите дни\", каза той. Перспективата за провеждане на втори референдум създава дилема за Корбин: докато много от членовете на партията горещо подкрепят така нареченото народно гласуване, други просто искат Великобритания да напусне възможно най-скоро. \"Все по-голям е броят на хората, които смятат, че сега се придвижват към ситуация на втори референдум, за да блокират излизането без споразумение или да блокират лошото споразумение на Мей- това ще бъде гласуването през следващата седмица.“ – заяви Джон Макдонъл от лейбъристката партия. Друг лейбъристки депутат, Фил Уилсън, е заявил, че е провел и разговори с някои от министрите в кабинета на Мей, за да получи подкрепата им за референдума. Сподели:", "date": "2019.02.24", "title": "Лейбъристите са близо до втори референдум за Брекзит"}
{"url": "https://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B1%D0%BE%D0%BB%D0%BD%D0%B8%D1%82%D0%B5-%D0%BE%D1%82-%D1%87%D1%80%D0%B5%D0%B2%D0%BD%D0%B8-%D0%B8%D0%BD%D1%84%D0%B5%D0%BA%D1%86%D0%B8%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-news822091.html", "text": "Почти двойно е намалял борят на чревните инфекции във Варненска област през изминалата седмица. Това съобщиха за радио „Фокус“ от Регионалната здравна инспекция (РЗИ) – Варна. По данни на информационната система за събиране и анализиране на данни за заболеваемостта, за периода от 15 до 21 февруари във Варненска област са регистрирани 14 случая на чревни инфекции, при 34 от предходната седмица. Значително е намалял броят на пациентите с ентероколит, които бяха 30 за периода от 8 до 14 февруари. Броят на ентероколитите през този отчетен период е 10, като 9 от тях са във Варна. За сравнение за същата седмица на месец февруари през 2018 г. случаите с тази инфекция са били 27. Пациентите с тези симптоми от началото на месеца са общо 58. Регистриран е само 1 колиентерит, при 2 за предходната седмица. Отчетени са още 2 вирусни хепатитa и 1 ротавирусен ентерит. За периода в кабинета на РЗИ – Варна се извършени 30 имунизации. Според данните на инспекцията за периода от 15 до 21 февруари през имунизационния кабинет са преминали общо 53 души. С ваксина против жълта треска са обхванати 12 от тях. От РЗИ – Варна съобщиха също, че в кабинета за анонимно и безплатно консултиране за СПИН (КАБКИС) са преминали и изследвани 15 лица. Във Варна за периода няма регистрирани заболявания от Лаймска борелиоза. Няма и регистрирани случаи на ухапани от кърлежи. Сподели:", "date": "2019.02.24", "title": "Добра новина за болните от чревни инфекции във Варненско"}
{"url": "https://pik.bg/%D0%BB%D1%8E%D0%B1%D0%BE%D0%B2%D0%BD%D0%B8-%D1%82%D1%80%D0%B5%D0%BF%D0%B5%D1%82%D0%B8-%D0%BD%D0%B0%D1%82%D0%B0%D0%BB%D0%B8%D1%8F-%D1%81%D0%B8%D0%BC%D0%B5%D0%BE%D0%BD%D0%BE%D0%B2%D0%B0-%D1%81-%D0%BC%D1%8A%D0%B6-%D0%B4%D0%BE-%D1%81%D0%B5%D0%B1%D0%B5-%D1%81%D0%B8---%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%BE%D1%89%D0%B5-%D0%BE%D0%B1%D0%B8%D1%87%D0%B0-%D0%B4%D0%B5%D0%BD%D0%B8%D1%81-news822190.html", "text": "Легендарната водеща на „Море от любов” и „Предай нататък” Наталия Симеонова и бившият й съпруг Денис Ризов не делят един покрив от десетилетие, но някогашната фея на любовта не губи надежда, че дори и на преклонна възраст, двамата отново ще станат едно семейство. 49-годишната блондинка направи изненадващо признание навръх празника на влюбените Свети Валентин и озадачи с откровението, че Денис е мъжът на живота й и през ум не й минава да мине повторно под венчило с друг. „Не мога да си представя да се омъжа отново. В известен смисъл съм старомодна, макар че семейството, което имам, далеч не е традиционно. Аз и Денис сме женени от 1999 г. и онзи ден станаха 20 години от брака ни. Не живеем под един покрив, но не сме разведени. Продължаваме да сме женени. И в известен смисъл това е мъжът на живота ми. Това е бащата на детето ми и аз съм приела духовното присъствие на Денис в живота ми за цял живот, независимо от това как се е развила физически връзката ни в тези години. В негово лице съм открила своята половинка, своята сродна душа и той продължава да е моят партньор. Слава Богу, през годините, през които сме разделени с Денис до мен винаги е имало мъж, който ме обича , който ме боготвори и който ме харесва такава, каквато съм”, призна Наталия. Тя определя раздялата си с бившия фронтмен на грухпа „Ахат”, тв продуцент и бизнесмен Денис Ризов, като най-тежкия момент в живота й. След като музикантът се изнася от просторната им къща в Панчарево, Наталия спряла да се храни и започнала да посещава психотерапевт. Била в силна депресия, която продължила година и половина. Тогава и започва рязко да пълнее. Още по време на брака им просторното имение в лъскавия затворен комплекс „Маунтин вю вилидж” в Панчарево, било записано на името на Наталия. Зарязаната водеща започнала да пие антидепресанти и така хормоните й се объркали, а това довело до рязко покачване на теглото. Борбата с килограмите се оказа кауза пердута за Наталия, която в началото на кариерата си тежеше едва 50 кила. С напредването на възрастта, покрай битката с любовната депресия, тя става все по-огромна и подпухнала и вече гони 100 кг. Сега няма никакво намерение да се подлага на мъчителни диети – свикнала е с фигурата си и казва, че е щастлива жена, пише столичен седмичник. През ноември миналата година Денис официално обяви, че двамата с Наталия са се развели. Също като бившата си половинка, Ризов не допускал мисълтта, че някога може отново да се задоми, тъй като живеел прекалено динамично и не искал да има повече деца. „Независимо от това дали любовта е споделена, дали е гореща и пламенна, дали е вдъхновяваща и окриляваща или напротив – е подтискаща и умозрителна, несподелена и нещастна, катастрофирала, самото чувство любов заслужава да бъде празнувано. Независимо колко сме щастливи в любовта, фактът, че я изпитваме, е много вълнуващ”, философства Наталия. Въпреки че отдавна не са семейство, двамата с Денис запазили топли приятелски отношения. Преди 2 години бившата фея на любовта последва Ризов в Тампа, Флорида, където имат огромно имение. С нея замина и дъщеря им Виктория. 20-годишната красавица бе приета да учи връзки с обществеността в местен колеж. Миналото лято обаче майка и дъщеря се върнаха обратно в родината си, а Виктория стана студентка по психология в Софийския университет. Eдна от главните причини Вики да зареже живота зад океана била любовта й към българското й гадже Божко Маринов. Сподели:", "date": "2019.02.24", "title": "ЛЮБОВНИ ТРЕПЕТИ: Наталия Симеонова с мъж до себе си - водещата още обича Денис"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%86%D0%B5%D1%86%D0%B8-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%BE%D0%B2%D0%B0-%D1%81%D1%82%D0%B0%D0%B2%D0%B0-%D0%B3%D0%BE%D1%81%D0%BF%D0%BE%D0%B6%D0%B0-%D1%81%D1%82%D1%80%D1%83%D0%BC%D0%B5%D0%B9%D1%82%D0%B8%D1%81-%D0%BD%D0%B0-12-%D0%BC%D0%B0%D0%B9--%D0%BD%D0%BE%D0%B2%D0%B8-%D0%B4%D0%B5%D1%82%D0%B0%D0%B9%D0%BB%D0%B8-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%B9-news820492.html", "text": "Сватбата на Цеци Красимирова и американския мултимилионер Майкъл Струмейтис е на 12 май, съобщи светското предаване на ПИК TV \"Жълтите новини\". Бъдещата булка вече е под пара с подготовката и организацията на грандиозното събитие, което ще се състои в един от замъците на Барселона. В момента в Каталуния е родният стилист Стоян Апостолов, който е първи съветник на Красимиро по модните въпроси и в избора на всевъзможни аксесоари за най-важния й ден. В екипа, който ще пътува от България за сватбата бъде е дизайнерката Евгения Борисова, натоварена с отговорната задача да създаде роклята-уникат за Красимирова. Одеждата ще бъде нещо невиждано досега. Според запознати Цеци ще оглави класацията за най-скъпата булчинска рокля, носена някога от българка. Дизайнерката е получила картбланш от клиентката си да не пести нито от платове, нито от дантели, нито пък от диамантите, които ще украсят дрехата. Всъщност тя ще комбинира няколко рокли, като пищната долна половина, която най-вероятно ще бъде с дълъг шлейф и паунови пера, запазена марка на Борисова, ще може да се сваля, за да може булката да е по-подвижна за купона след официалната част. Въпреки, че сватбата ще бъде в Барселона, тя ще премине и с традиционен български елемент. Малцина знаят, че Красимирова е завършила хореографско училище в Елин Пелин, а нейната страст за народните танци. След като се премести да живее в Испания, тя продължи да танцува в шопския ансамбъл на българските емигранти в страната. Изненадата за гостите от чужбина на сватбата й ще бъде именно ансамбълът, а хорото ще поведе лично булката. Ще има, естествено, и музикална програма, с част от която се е заел лично младоженецът. Струмейтис ще ангажира за сватбата си супер звезда от Америка, като все още се преговаря с няколко имена. Поне две звезди от тежката артилерия на поп фолка също ще пеят за младоженците. Сподели:", "date": "2019.02.24", "title": "САМО В ПИК: Цеци Красимирова става госпожа Струмейтис на 12 май + нови детайли за сватбата й с един от мултимилионерите на Америка"}
{"url": "https://pik.bg/%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D1%82-%D0%BD%D0%B0%D0%B4-2-%D0%BC%D0%BB%D0%BD-%D0%BB%D0%B2-%D0%B2%D1%8A%D0%B2-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4-%D0%B8-%D0%B0%D1%81%D1%84%D0%B0%D0%BB%D1%82-%D0%B2-%D0%B1%D0%BE%D0%B9%D1%87%D0%B8%D0%BD%D0%BE%D0%B2%D1%86%D0%B8-news822054.html", "text": "Общинската управа в Бойчиновци започва ударно годината, като в рамките на няколко месеца ще бъдат инвестирани 2 400 000 лв. Това обяви кметът Светлин Сретениев, цитиран от „Конкурент”. Той разясни, че от 1 март започва помяна на 7.5 километра водопровод в общинския център. Дейностите са финансирани с 1.5 млн. лв. „Вече е избран изпълнител и се надяваме на хубаво пролетно време, за да започнем и завършим навреме обекта“, каза Сретениев. В същото време е в ход процедура за избор на изпълнител за асфалтиране на част от улиците в Бойчиновци. С решение на Министерския съвет бяха отпуснати 900 000 лв., които ще се превърнат в нови асфалтови отсечки. Част от дейностите ще бъдат на местата, където се планира да се изгради водопровод, обясни кметът на община Бойчиновци. Сподели:", "date": "2019.02.24", "title": "Инвестират над 2 млн. лв. във водопровод и асфалт в Бойчиновци"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-26-%D0%BF%D0%B8%D1%8F%D0%BD%D0%B8-%D1%88%D0%BE%D1%84%D1%8C%D0%BE%D1%80%D0%B8-%D0%B2-%D1%81%D0%BA%D0%BE%D0%BF%D0%B8%D0%B5-%D1%81%D0%B0%D0%BC%D0%BE-%D0%B7%D0%B0-%D0%BD%D0%BE%D1%89-news822112.html", "text": "26 пияни водачи са заловени само за денонощие при акция на КАТ в района на Скопие. Органите на реда са съставили и 69 акта за превишена скорост, показва справката на полицията. В македонската столица за неправилно паркиране са били глобени 27 шофьори, а автомобилите им – вдигнати с паяк. Акцията срещу водачи, управляващи автомобили под въздействието на алкохол на територията на Скопие, беше извършена от Отдела за безопасност на движението по пътищата в сектора за вътрешни работи в периода от 23:00 часа в събота до 05:00 часа в неделя. През този период са проверени общо 159 шофьори и са разкрити 51 други престъпления. Освен това са открити 46 други нарушения, за които са издадени 29 наказателни постановления – парична глоба и 17 акта. Сподели:", "date": "2019.02.24", "title": "Спипаха 26 пияни шофьори в Скопие само за нощ"}
{"url": "https://pik.bg/%D0%BC%D0%B0%D1%81%D0%BE%D0%B2%D0%B8-%D1%85%D0%B0%D0%B9%D0%BA%D0%B8-%D0%B7%D0%B0-%D1%82%D1%8E%D1%82%D1%8E%D0%BD%D0%BE%D0%BF%D1%83%D1%88%D0%B5%D0%BD%D0%B5-%D0%BF%D0%BE-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news822111.html", "text": "42 проверки по спазване на забраната за тютюнопушене на обществени места са извършили здравните инспектори в Пловдив през последната седмица. Това сочи справка в сайта на Регионалната здравна инспекция (РЗИ) в Пловдив. Проверени са 36 заведения за обществено хранене, 18 открити и 62 закрити обществени места, както и 26 детски и учебни заведения. Здравните инспектори са издали 18 предписания за установени нарушения. През изминалата седмица са постъпили шест жалби от граждани и институции. Извършени са също 160 проверки по текущ контрол. Сподели:", "date": "2019.02.24", "title": "Масови хайки за тютюнопушене по заведенията в Пловдив"}
{"url": "https://pik.bg/%D0%B0%D0%BA%D1%86%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-news822055.html", "text": "Полицаи са щурмували в първите минути на днешния ден заведение във Враца, където са открили наркотици, съобщиха от ОД на МВР-Враца, цитирани от „Булнюз”. Според информацията, минути след 0:00 часа днес в хода на специализирана полицейска операция по линия \"Наркотици\" на служители на отдел \"Противодействие на криминалната престъпност\", която се е провела на територията на заведение във Враца, под три маси са намерени 7 полиетиленови сгъвки съдържащи зелена суха листна маса. При направения впоследствие полеви нарко тест, съдържанието им реагира на канабис. Намерени са и три броя полиетиленови пликчета с неустанновено бяло прахообразно вещество. По случая е образувано досъдебно производство. Сподели:", "date": "2019.02.24", "title": "Акция: Откриха наркотици във врачанско заведение"}
{"url": "https://pik.bg/%D0%B1%D0%B8%D1%82%D0%BA%D0%B0-%D0%BD%D0%B0-%D0%BF%D0%B0%D1%87%D0%BA%D0%B8%D1%82%D0%B5-%D1%86%D1%81%D0%BA%D0%B0-%D1%81-6-%D0%BC%D0%BB%D0%BD-%D0%B5%D0%B2%D1%80%D0%BE-%D0%BF%D0%BE-%D1%81%D0%BA%D1%8A%D0%BF-%D0%BE%D1%82-%D0%BB%D0%B5%D0%B2%D1%81%D0%BA%D0%B8-news821561.html", "text": "И Левски, и ЦСКА-София се разделиха с най-големите си звезди по време на зимната пауза. Габриел Обертан отиде в Турция, а Кирил Десподов – в Италия. Това свали общата цена на футболистите на двата клуба, изчислена от авторитетният германски сайт transfermarkt. Според него, към днешна дата ЦСКА-София притежава по-скъпите играчи. Общата им цена е 23 900 000 евро, като в нея не е включена тази на новия футболист Иван Турицов, който се очаква да е титуляр в дербито. Младокът все още няма фиксирана цена в сайта. Иначе най-скъпият футболист на клуба е португалецът Тиаго Родригес, оценен на 3 000 000 евро. Той ще бъде с най-висока цена от всички играчи на терена в неделя по време на дербито. След него в „червения“ Топ 5 са Рубен Пинто – 2 300 000 евро и триото Мауридес, Кристиян Малинов и Жеферсон, чиято цена е 2 000 000 евро. Последните двама няма да играят в неделя – първият е наказан, а вторият – контузен. Левски е с цели 6 000 000 евро по-евтин от ЦСКА-София. Transfermarkt оценява „сините“ на общата сума от 17 880 000 евро. Най-скъпият играч на отбора е исландецът Холмар Ейолфсон -2 000 000 евро, но той няма да играе в неделя заради контузия. След него в Топ 5 са Давиде Мариани – 1 750 000 евро, Хали Тиам и Паулиньо по 1 500 000 евро и Жерсон Кабрал – 1 250 000 евро. Сподели:", "date": "2019.02.24", "title": "БИТКА НА ПАЧКИТЕ: ЦСКА с 6 млн. евро по-скъп от Левски"}
{"url": "https://pik.bg/%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D1%85%D1%80%D0%B0%D0%BD%D0%B8%D1%82%D0%B5-%D0%BA%D0%B0%D1%82%D0%B5%D1%80%D1%8F%D1%82-%D0%BD%D0%B0%D0%B3%D0%BE%D1%80%D0%B5-news822108.html", "text": "Индексът на тържищните цени (ИТЦ), който отразява цените на хранителните стоки на едро, тази седмица се повиши с 1,82 на сто до 1,560 пункта, съобщава Държавната комисия по стоковите борси и тържищата (ДКСБТ). От началото на годината ИТЦ се повиши с 8,03 на сто. Миналата година ИТЦ достига най-високото си ниво през април - 1,534 пункта. Базовото ниво на индекса - 1,000, е от 2005 година. Доматите от внос поевтиняват тази седмица с 3,4 на сто, до 2,30 лева за килограм, а краставиците от внос се търгуват без промяна по 2,77 лева за килограм. Картофите поскъпват с 1,1 на сто и се продават по 0,93 лева за килограм на едро. Морковите се търгуват по 1,03 лева за килограм. Зелето поскъпва с 3,8 процента до 1,09 лева за килограм. Ябълките поевтиняват с 7,8 на сто, до 0,95 лв./кг. Цената на портокалите се повишава с 3,4 на сто до 1,22 лева за килограм. Мандарините поевтиняват с 1,3 на сто и се търгуват по 1,53 лева за килограм. Бананите поскъпват с 0,9 на сто до 2,13 лева за килограм. Лимоните се продават по 1,73 лева за килограм. Кравето сирене поскъпва с 0,3 на сто и се търгува по 5,98 лв./кг; кашкавалът тип \"Витоша\" се купува по 10,03 лв./кг, а олиото поскъпва с 1,6 на сто и се купува по 1,91 лева за литър. Каймата се търгува по 4,60 лева за килограм. Пакетче краве масло от 125 грама поскъпва с 4,6 на сто и се продава по 2,28 лева. Пилешкото замразено месо поскъпва с 2,4 на сто и и се продава по 3,85 лева за килограм на едро в края на седмицата. Захарта се търгува по 1,16 лв./кг, а брашното тип \"500\" поскъпва с 6,8 на сто и се продава по 0,94 лева. Яйцата се продават по 0,19 лева за брой. Сподели:", "date": "2019.02.24", "title": "Цените на храните катерят нагоре"}
{"url": "https://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B5%D1%81%D0%B8%D1%8F-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B2-%D0%B5%D0%B3%D0%B8%D0%BF%D0%B5%D1%82-%D1%81-%D1%83%D1%87%D0%B0%D1%81%D1%82%D0%B8%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%BD%D0%B8%D0%BC%D0%BA%D0%B8-news822193.html", "text": "Приключи първата пленарна сесия на Срещата на върха между държавните и правителствените ръководители на ЕС и Лигата на арабските държави (ЛАД), в която участва и българският министър-председател Бойко Борисов. Лидерите обсъдиха темите за разширяване на европейско-арабското партньорство, посрещането на глобалните и регионални предизвикателства, сътрудничеството в сферата на търговията и инвестициите, миграцията и сигурността. Утре разговорите между държавните и правителствени ръководители на страните от ЕС и ЛАД продължават. Сподели:", "date": "2019.02.24", "title": "Приключи първата сесия на Срещата на върха в Египет с участието на премиера Борисов (СНИМКИ)"}
{"url": "https://pik.bg/%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BC%D1%83-%D1%86%D0%B5%D0%BB%D1%83%D0%B2%D0%B0%D0%B9%D1%82%D0%B5-%D0%BE%D0%BF%D0%B8%D0%BD%D1%86%D0%B8%D1%82%D0%B5-news822166.html", "text": "„Не си създавай идоли...“ Някои сега се борят да канонизират Васил Левски  за светец. С какво това ще го извиси в съзнанието на българите? Той е най-светлата личност и без намесата на Църквата, която отказвала да го канонизира. Какво ще увеличи любовта на народа, който и без това боготвори Апостола? В представите на хората Левски е един достоен българин, който никога вече не може да се роди в милата ни Родина. Така че за тях той си е светец и без благословията на БПЦ. А всички вие, негодни управници, му целувайте опинците! Сподели:", "date": "2019.02.24", "title": "На Левски му целувайте опинците!"}
{"url": "https://pik.bg/%D0%BF%D0%B0%D0%BF%D0%B0%D1%82%D0%B0-%D1%81%D1%80%D0%B0%D0%B2%D0%BD%D0%B8-%D0%BF%D0%B5%D0%B4%D0%BE%D1%84%D0%B8%D0%BB%D0%B8%D1%8F%D1%82%D0%B0-%D1%81-%D1%87%D0%BE%D0%B2%D0%B5%D1%88%D0%BA%D0%BE-%D0%B6%D0%B5%D1%80%D1%82%D0%B2%D0%BE%D0%BF%D1%80%D0%B8%D0%BD%D0%BE%D1%88%D0%B5%D0%BD%D0%B8%D0%B5-news822103.html", "text": "Папа Франциск сравни сексуалното насилие спрямо деца с човешките жертвоприношения на езичниците. Във Ватикана приключи първата по рода си конференция по проблема с посегателствата срещу деца. Ще поискаме сметка от тези, които са крили скандали, заяви архиепископът на Брисбейн. Светият отец обеща да даде\" единни директиви за църквата\", но без да се подчинява на медийния натиск. В кралската зала на Апостолическия дворец във Ватикана, 190 прелати чуха заключителното реч на папа Францсик след четири дни на разисквания и изслушвания на жертви на свещеници педофили. Няма достатъчно обяснения за злоупотребите с деца. В тях виждаме ръката на злото, каза главата на Римокатолическата църква. \"Безчовечността на световния феномен става още по-сериозна и скандална в Църквата, защото е в контраст с нейната морална власт. Ръкоположеният, избран от Бог да води душите към спасение, се оставя да бъде подчинен на собствената си човешка слабост или болест, така че става инструмент на Сатаната\", заяви папа Франциск. Организаторите на конференцията изготвят планове за действие. За страните, където няма експерти се съставя един вид справочник, който да определи необходимите действия в случай на посегателство. Църковната дефиниция за непълнолетен ще надвиши 14 години, за да има повече защита за младите. Според някои, защитници на жертви във Ватикана са се повторили стари обещания, а новите конкретни мерки са малко. Сподели:", "date": "2019.02.24", "title": "Папата сравни педофилията с \"човешко жертвоприношение\""}
{"url": "https://pik.bg/%D0%BC%D0%B5%D0%B3%D0%B0%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BD%D0%B0-%D1%81%D0%BA%D0%B8%D1%82%D0%B5-%D1%85%D0%B8%D1%80%D1%88%D0%B5%D1%80-%D0%B1%D0%B0%D0%BD%D1%81%D0%BA%D0%BE-%D0%B5-%D0%BC%D0%BD%D0%BE%D0%B3%D0%BE-%D0%BF%D0%BE-%D0%B4%D0%BE%D0%B1%D1%8A%D1%80-%D0%BA%D1%83%D1%80%D0%BE%D1%80%D1%82-%D0%BE%D1%82-%D0%BD%D1%8F%D0%BA%D0%BE%D0%B8-%D0%B2-%D0%B0%D0%B2%D1%81%D1%82%D1%80%D0%B8%D1%8F-news822171.html", "text": "Хенрик Кристоферсен дублира титлата си в гигантския слалом от първеството на планетата в Оре с успех и в първия старт за световната купа след него в Банско. Норвежецът спечели с минималните 4 стотни пред големия си съперник Марсел Хиршер. Австриецът водеше с 22 след първия манш, но бе по-бавен във втория. Това обаче бе достатъчно Хиршер да спечели малката световна купа в дисциплината, която е шеста в кариерата му и то 2 състезания преди края на сезона. Австриецът вече има общо 19 глобуса, като така изравни легендарния Ингемар Стенмарк, който е абсолютния рекордьор в ските. Трети завърши Тома Фанара, за който сезонът е последен в кариерата. \"България е специално място за мен. Първите ми победи са тук в европейската купа. От четири състезания имам три победи. Което е много добре. Днес стотните бяха на моя страна, заради това съм изключително доволен\", заяви победителят Кристоферсен. Кариерата на норвежеца започна от Пампорово. \"Но това беше много отдавна. Преди 12 години\", допълни той. \"От една страна съм доволен, че нямаше старт в събота, защото съм зверски изморен\", каза още Кристоферсен, цитиран от 24 часа. \"Изумителна работа на организаторите. Като гледах снега вчера, бях готов да се разпиша, че няма да е готова пистата. А днес беше идеална\", каза пък Марсел Хиршер. \"Много малко хора знаят какви идеални условия има за ски има тук. Това е жалко. Един ден ще кажа на 5-месечния си син, че имаме апартамент тук. И че съм получил почетен медал от кмета. Това бе много специално, защото е ставало само в родния ми град и тук. Банско е много по-добър курорт от някои в Австрия\", допълни мегазвездата на световните ски. \"Бих се върнал да карам ски тук след кариерата си. Невероятно място, невероятни хора. Ще питам Марсел какъв наем ще ми иска за апартамента\", заяви Тома Фанара. \"Не съм виждал никъде да подкрепят еднакво състезателите от всички страни. Дори имах чувството, че викаха толкова, колкото и за Алберт Попов\", допълин 37-годишният французин, след като още веднъж подобри рекорда си за най-възрастен скиор с подиум в гигантския слалом. Сподели:", "date": "2019.02.24", "title": "Мегазвездата на ските Хиршер: Банско е много по-добър курорт от някои в Австрия"}
{"url": "https://pik.bg/%D0%BF%D0%B0%D0%B7%D0%B5%D1%82%D0%B5-%D1%81%D0%B5-%D0%BE%D1%82-%D1%81%D0%B8%D0%BB%D0%BD%D0%B8-%D0%B5%D0%BC%D0%BE%D1%86%D0%B8%D0%B8-%D0%B8-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B4%D0%BD%D0%B5%D1%81-news822007.html", "text": "Коефициентът на успешност за деня е 70%. Луната е в знак Скорпион до 23:21ч на 25 февруари. Енергията на Скорпиона носи напрежение, нестабилност на емоциите. Лесно възникват конфликти. Бъдете по-търпеливи и снизходителни към човешките грешки. Следете своите мисли и действия, постарайте се да мислите само за хубави неща. Нека вашите мисли да бъдат отправени към съзидание, не към деструктивност. Уязвими са половите органи и дебелото черво. Обличайте се топло и се старайте да не се преохлажда организма. Избягвайте остра и тежка храна, яжте много пресни зеленчуци и плодове. Преобладава 20 лунен ден от 22:51ч на 23 февруари до 00:00ч на 25 февруари. Ден за алхимия на духа, подходящ за размишления, в който можете да вземете важни решения. Време за постигане на висша мъдрост, за вътрешно творческо преображение. В 20-ия лунен ден трябва да погледнете на живота си от високо, да видите кога сте постъпили неправилно и кои действия са ви донесли огромни ползи. Всички събития в живота се случват с някаква цел. Също така всичко е свързано с невидими нишки. Всички ваши действия трябва да бъдат внимателно обмислени. Направете това, което обстоятелствата изискват. Може да предприемете важни неща, благоприятно е за всякакви начинания. Всички разногласия в този ден могат да доведат до сериозни конфликти, затова се постарайте да не се карате със своите близки. Следете за своите мисли, думи и постъпки. Поради взаимовръзките в света, всичко се случва като в една верижна реакция. Всяка неправилно казана дума в 20 лунен ден може да причини много нежелани последици в бъдеще. Добър период за възстановяване на семейната хармония, за изясняване на отношения, които сте отлагали досега, могат лесно да се осъществят. Хората, които са най-близко до вас, отразяват вашата собствена личност, така, че не бързайте да ги съдите и обвинявате. Прекрасен, необичаен ден, в който могат да се случат интересни събития, да изпитате нови емоции и усещания. Ако в срещнете нов познат, общуването ви може да се превърне в нещо повече. Освен това е възможно този човек да стане най-добрият ви приятел. Добър ден за бракосъчетание. Любовните и интимни отношения трябва да бъдат спокойни. Важното е на двамата партньори да им е приятно и да се чувстват комфортно един с друг. Болести започнали днес се лекуват трудно. Да не се напряга зрението. Благоприятно е за тонизиращ масаж или частичен на гръбначния стълб. Подходящо е в този ден да започнете гладуване, тъй като организма още има сили и няма да изнемогва. Подстрижката стимулира оптимизма. Ако не ви е време за фризьор, подрежете бретона си или  милиметър от някой кичур. Сънищата показват на човек свързващата нишка, която обединява минало, настояще и бъдеще. Днес е 11 слънчев ден - Свързан е със Слънцето. Денят е светъл и радостен. Време за познание и преоткриване на света. Ден на промените, добър за пътуване, да съберете на бързо нещата си и да тръгнете за някъде. Щастието съпътства авантюристите, хората, които знаят как да уловят момента. На децата не трябва нищо да се отказва, направете им подарък. Играйте с тях, заемете се с обучението им. Заведете ги на сладкарница, на цирк, куклен театър, изведете ги на разходка. Необичаенден, в който могат да се случат интересни събития, да изпитате нови емоции и усещания. Сподели:", "date": "2019.02.24", "title": "Пазете се от силни емоции и напрежение днес"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D1%82%D1%83%D1%80%D0%B8%D0%B7%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D1%81-%D1%80%D1%8A%D1%81%D1%82-%D0%BD%D0%B0%D0%B4-%D1%81%D1%80%D0%B5%D0%B4%D0%BD%D0%B8%D1%8F-%D0%B7%D0%B0-%D0%B5%D1%81-news822079.html", "text": "Министерството на туризма. България се нарежда сред държавите с ръст, по-висок от средния за Европейския съюз (ЕС) по показател нощувки в местата за настаняване. Това показват публикуваните предварителни данни на Евростат за 2018 г., съобщиха от пресцентъра на Според статистиката нощувките в места за настаняване с 10 и повече легла в страната ни са над 26,8 млн. през миналата година, а отчетеният ръст е 3 на сто. Регистрираното средно за ЕС увеличение е 2,2%. По ръст страната ни изпреварва държави като Дания – 2,7%, Франция – 2,4%, Гърция – 0,5% и Италия – 1,9%. Данните на Евростат доказват, че усилията да популяризираме страната като дестинация за качествен туризъм с разнообразни възможности за почивка, дават резултати, коментира министърът на туризма Николина Ангелкова. Постигнатото през последните 3 години обаче трябва да ни амбицира да се борим за доверието на всеки турист, добави министърът. По другия показател- нощувки, реализирани от чужденци в места за настаняване с 10 и повече легла резултатите за България са над 17,7 млн., като увеличението им е 3,8 на сто. Ръстът у нас отново изпреварва средния за страните от Общността, който е 2%. Нарастването при конкурентни на България страни за нощувките, реализирани от чужди граждани, е както следва: Хърватска 3,5%, в Гърция 2,5%, в Кипър 3,2%. Общият размер на приходите у нас от международен туризъм за 2018 г. е над 7,3 млрд. лв., което представлява ръст от 6,5 на сто, показват последните данни на Българската народна банка. Сподели:", "date": "2019.02.24", "title": "Министерство на туризма: България е с ръст над средния за ЕС"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D0%B4%D1%81%D0%BA%D0%BE-%D0%BC%D0%B5%D0%BB%D0%B5-%D1%81-%D0%B4%D0%B2%D0%B0-%D0%BC%D0%B5%D1%80%D1%86%D0%B5%D0%B4%D0%B5%D1%81%D0%B0-%D0%BD%D0%B0-%D0%BC%D0%B5%D1%82%D1%80%D0%B8-%D0%BE%D1%82-%D0%BC%D0%BE%D0%BB-%E2%80%9E%D0%B3%D0%B0%D0%BB%D0%B5%D1%80%D0%B8%D1%8F%E2%80%9C-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news822169.html", "text": "Тежък пътен инцидент е станал преди минути на кръстовището между булевардите  „Струга” и  „Даме Груев“ – отсечката, която води до мол „Галерия“ в жк. „Славейков на Бургас. Това съобщават очевидци. По първоначални данни са се сблъскали два скъпарски мерцедеса. \"Флагман\" съобщава и за пострадали, но не е известно състоянието им. По всичко личи, че ударът е бил изключително силен, тъй като предниците на возилата са тотално смачкани. В района има голямо задръстване. Сподели:", "date": "2019.02.24", "title": "ОТ ПОСЛЕДНИТЕ МИНУТИ! Адско меле с два мерцедеса на метри от мол „Галерия“ в Бургас (СНИМКИ)"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B4%D0%B2%D0%B0%D0%BC%D0%B0-%D1%81%D0%B0-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-%D0%B8-%D0%B2%D0%BC%D0%B0-%D1%81%D0%BB%D0%B5%D0%B4-%D1%81%D0%B1%D0%B8%D0%B2%D0%B0%D0%BD%D0%B5-%D0%B8-%D0%BA%D0%BB%D0%B0%D0%BD%D0%B5-news822191.html", "text": "Двама души са пострадали след сбиване в кв. „Триъгълника“ – единият е с прободна рана в корема, а другият с травма на главата. Това съобщи говорителят на Центъра за спешна медицинска помощ Катя Сунгарска, цитирана от \"Фокус\". „В 21,18 часа ни е подаден сигнал за наръган човек в кв. „Триъгълника“. Линейката е на място в 21,16 часа. Става въпрос за 30-годишен мъж, който има прободна рана в областта на корема. Веднага е закаран в болница „Пирогов“. В 21,16 часа получаваме сигнал на същия адрес за още един пострадал човек. В 21,26 часа линейката е била на място“, коментира Сунгарска. По думите ѝ става въпрос за 68-годишен човек, който е в тежко състояние с травматичен шок и с черепно-мозъчна травма. „При него няма прободна рана, но има травматизъм на главата. Той е откаран в противошокова зала на ВМА“, добави още Катя Сунгарска. Сподели:", "date": "2019.02.24", "title": "ОТ ПОСЛЕДНИТЕ МИНУТИ: Двама са в \"Пирогов\"  и ВМА след сбиване и клане"}
{"url": "https://pik.bg/%D0%B2%D0%B8%D0%BA%D1%82%D0%BE%D1%80%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%BD%D0%B5-%D0%B4%D0%BE%D0%BF%D1%83%D1%81%D0%BA%D0%B0-%D0%B3%D0%B5%D0%B1%D1%80%D0%B5%D0%B2-%D0%B4%D0%B0-%D0%B5-%D0%BE%D1%82%D1%80%D0%BE%D0%B2%D0%B5%D0%BD-%D0%BE%D1%82-%D0%BC%D0%BE%D1%81%D0%BA%D0%B2%D0%B0-news822176.html", "text": "Страхувам се за децата си, казва племенницата на бившия полковник от руското Главно разузнавателно  управление (ГРУ) Сергей Скрипал – Виктория Скрипал, пред БТВ. \"Не се страхувам за себе си\", допълва жената. Тя предполага, че нейният чичо вече не е сред живите, а братовчедката ѝ Юлия Скрипал е държана като заложник. Виктория Скрипал отрича българската следа. \"Не вярвам Емилиян Гебрев да е бил отровен от Москва\", посочва тя. Според Михаил Богданов, бивш съветски агент във Великобритания, изваждането на отравянето в София през 2015 г. има за цел да развали българо-руските отношения. \"Очаква се нашият премиер Дмитрий Медведев да посети скоро вашата страна\", каза той. Сподели:", "date": "2019.02.24", "title": "Виктория Скрипал не допуска Гебрев да е отровен от Москва"}
{"url": "https://pik.bg/%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D1%81%D0%B0-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B8%D1%81%D0%BA%D0%B0%D0%BD%D0%B5-%D0%B7%D0%B0-%D0%B2%D1%82%D0%BE%D1%80%D0%B8-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-news822089.html", "text": "Лейбъристите са близо до искане за втори референдум, съобщава „Ройтерс”, цитирани от „Фокус”. Малко повече от месец преди Великобритания да напусне ЕС на 29 март, премиерът Тереза Мей все още се опитва да договори промени в споразумението си с Брюксел, за да си осигури подкрепата на парламента за това. Лидерът на лейбъристите Джереми Корбин засега се придържа към политиката на партията да запази възможността за втори референдум \"на масата\", ако правителството на Мей не успее да сключи споразумение с Брюксел, което може да сложи край на безизходицата в парламента. Мей е обещала на парламента възможността да гласува за следващите стъпки по Брекзит на 27 февруари, а депутатите възнамеряват да предложат редица промени в нейния план, включително да се каже, че той трябва да бъде подложен на референдум. Запитан дали партиятя му ще гласува в подкрепа на втори референдум, заместник-председателят на лейбъристите Том Уотсън заяви пред телевизия ВВС: \"Може да е ... Ние се приближаваме към тази точка\". \"Ние се отправяме в тази посока, но все още има и други опции в следващите дни\", каза той. Перспективата за провеждане на втори референдум създава дилема за Корбин: докато много от членовете на партията горещо подкрепят така нареченото народно гласуване, други просто искат Великобритания да напусне възможно най-скоро. \"Все по-голям е броят на хората, които смятат, че сега се придвижват към ситуация на втори референдум, за да блокират излизането без споразумение или да блокират лошото споразумение на Мей - това ще бъде гласуването през следващата седмиц“, заяви Джон Макдонъл от лейбъристката партия. Друг лейбъристки депутат, Фил Уилсън, е заявил, че е провел и разговори с някои от министрите в кабинета на Мей, за да получи подкрепата им за референдума. Сподели:", "date": "2019.02.24", "title": "Лейбъристите са близо до искане за втори референдум"}
{"url": "https://pik.bg/%D0%B7%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D0%B4%D1%8A%D0%BB%D0%B6%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D0%BF%D1%80%D0%B5%D0%B7-2018-%D0%B3-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-news822084.html", "text": "Общо приходите на лечебните заведения към 31 декември 2018 г. 1 332 362 хил. лв., при 1 258 575 хил. лв. за 2017 г. Увеличението на приходите е със 73 787 хил. лв. или с 5,86 процента. Това заявява здравният министър Кирил Ананиев в отговор на депутатски въпрос за финансовото състояние на лечебните заведения за болнична помощ – търговски дружества с държавни участие в капитала, съобщава БГНЕС, цитирани от Нова телевизия. Общо разходите към 31 декември 2018 г. са 1 332 274 хил. лв., при разходи спрямо 2017 г. в размер на 1 283 714 хил. лв. Увеличението на разходите е с 48 560 хил. лв. или с 3,78 процента. Темпът на нарастване на приходите за анализирания период надвишава темпа на увеличение на разходите, което се дължи на наложената от здравното министерство стриктна финансова дисциплина, включваща строг контрол на разходната част, допълва Ананиев. Той уточнява, че в тази връзка към 31 декември 2018 г. общо 37 лечебни заведения за болнична помощ с над 50 процента държавно участие в капитала регистрират положителен текущ финансов резултат, при общо 27 търговски дружества за предходната 2017 г. Ананиев съобщава още, че по предварителни данни общо задълженията на лечебните заведения за болнична помощ с над 50 процента държавно участие в капитала към 31 декември 2018 г. са в размер на 446 669 хил. лв., при 465 575 хил. лв. за 2017 г., тоест задълженията намаляват с 18 906 хил. лв., или с 4,06 процента. Размерът на просрочените задължения през 2018 г. също намалява спрямо 2017 г. – към 31 декември 2018 г. лечебните заведения отчитат 125 920 хил. лв., при 152 238 хил. лв. през 2017 г. Намалението в абсолютна стойност е с 26 318 хил. лв., или с близо 17 процента, уточнява още Ананиев. Сподели:", "date": "2019.02.24", "title": "Здравният министър: Задълженията на болниците през 2018 г. намаляват"}
{"url": "https://pik.bg/%D1%81%D0%BF%D0%B0%D1%81%D0%B5%D0%BD%D0%B0-%D0%BE%D1%82-%D1%84%D0%B0%D0%BB%D0%B8%D1%82-%D0%BF%D0%B5%D1%82%D1%8F-%D0%B1%D1%83%D1%8E%D0%BA%D0%BB%D0%B8%D0%B5%D0%B2%D0%B0-%D0%B3%D1%83%D1%88%D0%B2%D0%B0-30-%D0%B1%D0%BE%D0%BD%D0%B0-%D0%BE%D1%82-%E2%80%9E%D0%BA%D0%B0%D0%BF%D0%BA%D0%B8%D1%82%D0%B5%E2%80%9C-news821652.html", "text": "Петя Буюклиева ще бъде гвоздеят на тазгодишното издание на имитаторското предаване „Като две капки вода“. Естрадната звезда склонила да изгрее в шоуто срещу хонорар от 30 хиляди лева, научи „Ретро“. Продуцентите на предаването за трета поредна година отправяли покана към Петя да се включи във формàта. Досега тя отклонявала офертите, защото парите, които ѝ предлагали, ѝ се стрували обидно малки, а освен това считала, че щяла да се впише по-добре в компанията на журито, а не на обикновените участници. „Данчето Христова как журираше?! Защо аз да не мога?!“, коментирала ексцентричната естрадна легенда. След като обаче видяла, че шоуто си върви и без нея и кандидати за сцената му винаги има, Буюклиева отстъпила и се навила да подпише договор за участие, но поискала да получи същия хонорар като на колежката си Маргарита Хранова, която се включи в миналогодишния сезон. Петя обаче със сигурност щяла да мъти водите на конкурентите си, за разлика от смирената Марги. Червенокосата певица е известна с буйния си нрав и неведнъж е нажежавала атмосферата в тв ефира. В последното десетилетие тя почти няма концертни участия, за разлика от колегите си от естрадния бранш, които не спират да правят турнета у нас и в чужбина, и се издържа предимно чрез риалити формати. Буюклиева направи паметно участие в предаването „Музикална академия“, когато изпадна в криза на сцената, разплака се и започна да буйства, защото зрителският вот я бе поставил в дъното на класацията. Тогава звездата призна, че има финансови затруднения и се е съгласила да се резили, защото не можела да си позволи таксата за училището в чужбина, в което учеше синът ѝ Тони. След няколко години същата история се повтори и в един от сезоните на „Биг Брадър Ол Старс“, където Петя влезе в остра конфронтация с Тодор Славков. Последва и нейно участие в шоуто „Звездни стажанти“, което беше водено от вече покойния бизнесмен Стефан Шарполов. И тогава Петя скъса нервите на по-младата си колежка Рут Колева и скандалната тв водеща Албена Вулева, с които едва не стигнаха до физическа саморазправа. Сподели:", "date": "2019.02.24", "title": "СПАСЕНА ОТ ФАЛИТ: Петя Буюклиева гушва 30 бона от „Капките“"}
{"url": "https://pik.bg/%D1%83%D1%87%D0%B5%D0%BD-%D1%80%D0%B0%D0%B7%D0%BA%D1%80%D0%B8-%D0%BA%D1%8A%D0%B4%D0%B5-%D1%81%D0%B5-%D0%BD%D0%B0%D0%BC%D0%B8%D1%80%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%BE%D1%82%D0%BE-%D0%BC%D1%8F%D1%81%D1%82%D0%BE-%D0%B7%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%B5%D0%BD-%D0%B6%D0%B8%D0%B2%D0%BE%D1%82-news822058.html", "text": "Хендрикс също отбеляза, че освен Титан има още поне две луни, които биха могли да бъдат домакин на „някаква форма на метан-базирана форма на живот“. Тя посочи Енцелад, шестата най-голяма луна на Сатурн и Европа - най-малката от четирите Галилееви луни, които обикалят около Юпитер. Учен от НАСА разкри, че планетите, на които има океани в нашата Слънчева система може би са най-добрата възможност да приемат извънземен живот . Д-р Аманда Хендрикс, водещ учен на НАСА за океанските светове, обясни пред как програмата, водена от нея, представлява един от най-добрите шансове за среща с извънземен живот в нашата Слънчева система. „Няма да има извънземни със зелени глави, които да плуват наоколо. Мисля, че е възможно да има някои прости форми на живот в някои от тези океански светове в Слънчевата система“, каза тя. Програмата за изследване на океанските светове на НАСА представлява значителна стратегическа промяна в опитите на Агенцията да открие извънземен живот, тъй като е установено, че Марс, който е смятан за най-добрата възможност на учените да търсят живот, в момента не е обитаем. Ученият от НАСА вярва, че има допълнителна полза от изследването на тези далечни светове за извънземен живот. „Докато откриваме дали са обитаеми и дали могат да приемат живот, ние научаваме много за тези светове, което е интересно от научна гледна точка. Всяко от тези места в нашата Слънчева система е друга улика за това как са се формирали и еволюирали телата в нея”, каза Хендрикс. Екипът ѝ в момента се съсредоточава върху Мисията на Европа „Клипър“ - планиран опит за проучване на тази Луна, въпреки че датата на стартиране на мисията все още не е обявена. „Мисията на Европа „Клипер ”ще носи радар за проникване в лед и това ще ни помогне да разберем колко е дебел ледът на повърхността . Също така ще направим много снимки, защото трябва да разберем динамиката между океана и неговата повърхност “, отбелязва Хендрикс. Сподели:", "date": "2019.02.24", "title": "Учен разкри къде се намира най-доброто място за извънземен живот"}
{"url": "https://pik.bg/%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%B0%D1%81-%D1%81-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news822180.html", "text": "Халфът на Арсенал Аарън Рамзи призна, че иска отново да посети България. Националът на Уелс направи това в разговор с нашенеца Кирил Евтимов, който беше сред VIP гостите на двубоя от Премиър лийг между Арсенал и Саутхамптън, спечелен от \"артилеристите\" с 2:0. На \"Емиратс\" Евтимов се видя с известни личности, свързани с миналото и настоящето на британския футбол. \"Искам пак да посетя България. Веднъж бях във вашата страна с националния отбор на Уелс и си тръгнах с победа. Хареса ми и бих се радвал отново да дойда\", сподели Рамзи пред Човека в кадър. Футболистът визира победата в София на \"драконите\" с 1:0 над \"лъвовете\" в европейската квалификация през 2011 година. Съществува вероятност Рамбо да дойде у нас за предстоящата годишнина от основаването на фенклуба на Арсенал в България, акцентират от \"Спортал\". Освен със звездата на \"топчиите\" бургазлията се видя още с легендарния бранител Найджъл Уинтърбърн, дългогодишния английски национал Дейвид Сиймън, нападателя на лондончани Алекс Иуоби и световния шампион от 2014 година Лукас Подолски. По традиция Кирил подари на чуждестранните знаменитости по бутилка българско вино и други родни сувенири. Сподели:", "date": "2019.02.24", "title": "Световен футболен ас с интересни думи за България"}
{"url": "https://pik.bg/%D1%82%D0%B0%D0%B5%D0%BD-%D0%B2%D0%BE%D1%82-%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D1%82%D1%83%D1%80%D1%81%D0%BA%D0%B8%D1%8F-%D0%BC%D0%B5%D0%B4%D0%B6%D0%BB%D0%B8%D1%81-%D0%B5-%D0%BE%D1%82-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-news822120.html", "text": "Новият председател на турския Меджлис е Мустафа Шентоп от Партията на справедливостта и развитието на президента Реджеп Ердоган. Той беше избран на трети тур с 336 гласа - на своята и на Партията на националистическото действие. Изборът отне около три часа и половина. На първите два тура той събра съответно 322 от 528 гласа (шест невалидни бюлетини) и 333 от 544 гласа. Изискванията са на първи и втори тур кандидатът да спечели подкрепата на 2/3 от народните представители, т.е. на 400 от 600 депутати. За избор на трети тур е достатъчно обикновено мнозинство от 301 гласа. Вотът беше таен, с бюлетини. На вътрешното гласуване в парламентарната група на Партията на справедливостта и развитието Мустафа Шентоп е събрал подкрепата на 170 от общо 291 свои колеги. Мустафа Шентоп е юрист и ще бъде 29-ят председател на турския парламент. Той е бил избиран три пъти за депутат от Истанбул, в настоящия парламент е народен представител от Текирдаг и беше заместник-председател на събранието. Тази позиция ще бъде заета от досегашния председател на бюджетната комисия Сюрейя Сади Билгич. Срещу Шентоп се изправиха заместник-председателят на парламентарната група на Народно-републиканската партия Енгин Алтай, бившата съпредседателка на Демократичната партия на народите и депутат от Измир Серпил Кемалбай Пекгьозегю и депутатът от Газиантеп Хюсейн Филиз, номиниран от Добрата партия. От опозиционните кандидати най-висок беше резултатът на Енгин Алтай. Меджлисът ще излезе във ваканция заради предстоящите на 31 март местни избори. Сподели:", "date": "2019.02.24", "title": "ТАЕН ВОТ: Новият председател на турския Меджлис е от партията на Ердоган"}
{"url": "https://pik.bg/%D0%BF%D1%80%D0%BE%D1%84-%D0%BA%D0%B0%D0%BD%D1%82%D0%B0%D1%80%D0%B4%D0%B6%D0%B8%D0%B5%D0%B2-%D0%BD%D1%8F%D0%BC%D0%B0-%D0%B4%D0%B0-%D0%B4%D0%BE%D0%BF%D1%83%D1%81%D0%BD%D0%B5%D0%BC-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%BE%D1%82-%D0%BC%D0%BE%D1%80%D0%B1%D0%B8%D0%BB%D0%B8-news822053.html", "text": "Последните два случая са на 2-годишно дете от Ихтиман и момче на 16 години от столичния квартал \"Надежда\". „Мисля, че няма да допуснем епидемия от морбили. Децата на 16, 17, 18 години, както каза министерството, може да бъдат малко отложени, но тези които са до 8-годишна възраст и не са ваксинирани веднъж, трябва да бъдат ваксинирани. Това ако се направи, няма да имаме епидемично разпространение\", заяви той. \"Ваксините ще стигнат. В момента проблем с ваксини няма. В момента проблем е издирването на неваксинирани“, каза проф. Тодор Кантарджиев. 39 са случаите на морбили у нас. Директорът на Националния център по заразни и паразитни болести проф. Тодор Кантарджиев съобщи в студиото на \"Денят започва с Георги Любенов\" по БНТ, че 24 от тях са доказани лабораторно. Сподели:", "date": "2019.02.24", "title": "Проф. Кантарджиев: Няма да допуснем епидемия от морбили"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D0%BE%D0%BB%D0%B8%D1%86%D0%B8%D1%8F-%D0%BD%D0%B0%D1%85%D0%BB%D1%83-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%B2%D0%B0%D1%81%D0%BA%D0%BE-%D0%BA%D0%B5%D1%86%D0%B0-news817333.html", "text": "Васил Найденов станал абонат на полицията заради своя недоволна съседка. Комшийката на Кеца била несъгласна с ремонта, който певецът правел. Понеже двамата не могли да се разберат и да стигнат до консенсус на четири очи, разгневената дама решила да действа радикално и напускала жалби срещу Васил където се сетила. Наклепала го първо пред районния кмет, общинския съвет, обиколила всички възможни институции и накрая го заставила да дава обяснения и пред полицията. След като подала оплакване за висок шум в забранения часови диапазон, идващ от дома на Кеца, естрадният изпълнител бил навестен от служители на МВР. Полицаите се стъписали, когато вратата се отворила, защото не очаквали да видят на живо един от най-големите ни певци. Дългът си е дълг обаче и те му изчели какви са задълженията му и му направили само устна забележка, макар той да се постарал да им обясни как стоят нещата и че няма реална вина. Всъщност повечето съкооператори на Найденов не били съгласни с ремонта му, който се проточвал вече няколко години. Преди известно време изпълнителят на „Телефонна любов“ решил да си купи втори апартамент в същия блок, в който живее отдавна, а после му дошла идеята да съедини двете жилища в едно. Тогава се започнало едно денонощно къртене и думкане и комшиите му се запритеснили да не падне блокът. „Разбира се, че няма да срутя кооперацията. Аз съм завършил геодезия, в час съм с нещата и много добре мога да преценя коя стена да бутна и коя - не“, коментира певецът. Той споделя, че вече бил почти на финалната права и се занимавал предимно с обзавеждането. И то обаче му отнемало много време, тъй като не му се давали излишни пари за консултации с интериорен дизайнер и издирвал всяка мебел сам. Помагал му само неговият партньор Ивайло, който пък по неволя на съдбата също попаднал в полезрението на полицията. Преди броени дни импресариото си загубил портфейла с голяма сума пари и личните документи и се наложило да бъде глобен от МВР и да дава писмени обяснения. Като по чудо обаче случаен младеж намерил изгубената вещ и му я върнал с всички карти, а в знак на благодарност Ивайло и Кеца му подарили от своите скъпи мъжки бижута. Сподели:", "date": "2019.02.24", "title": "ДРАМА В ПИК И \"РЕТРО\": Полиция нахлу в дома на Васко Кеца"}
{"url": "https://pik.bg/%D0%BA%D1%83%D0%B1%D0%B0-%D0%B3%D0%BB%D0%B0%D1%81%D1%83%D0%B2%D0%B0-%D0%B7%D0%B0-%D1%87%D0%B0%D1%81%D1%82%D0%BD%D0%B0%D1%82%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%BE%D1%81%D1%82-%D0%B2-%D0%BD%D0%BE%D0%B2%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F-news822125.html", "text": "Кубинците гласуват в референдум за нова конституция на страната, която признава правото на частна собственост, но запазва еднопартийната система. Очаква се новият основен закон да бъде одобрен, но вероятно с по-малко мнозинство от близо 98-те процента, с които  през 1976 г. бе одобрена сегашната конституция, предаде ДПА. Проектът бе изготвен от комисия под ръководството на 87-годишния Раул Кастро, който през април м.г. се оттегли от поста държавен глава, но остана лидер на управляващата Кубинска комунистическа партия. Сред промените е и създаване на поста министър-председател и ограничаване на президентските мандати до два. Сподели:", "date": "2019.02.24", "title": "Куба гласува за частната собственост в нова Конституция"}
{"url": "https://pik.bg/%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BF%D1%8A%D1%80%D0%B2%D0%BE%D0%BA%D0%BB%D0%B0%D1%81%D0%BD%D0%B8%D1%86%D0%B8-news822077.html", "text": "Променена е наредбата за прием на ученици в първи клас. Тази година всички братя и сестри на ученици до 12 години ще бъдат приемани с предимство в училището, в което учи по-голямото дете. Промяната се прави, за да не се налага родителите да водят децата си в две различни училища. Принципът на уседналост, въведен миналата година се запазва. С най-голям шанс да влязат в съответното училище са децата, чийто адрес е в прилежащия на училището район и не е променян през последните над три години. Именно в тази първа група сега са добавени и децата, чиито братя и сестри до 12-годишна възраст са ученици в съответното училище. “Това позволява детето, което е по-малкото да се класира директно отпред на опашката, т.е то отива в т. нар. \"първа група\" и се приема преимуществено с огромна степен на вероятност веднага и още на първо класиране”, обясни пред БНТ Тодор Чобанов, зам. - кмет на Столична община. Ако по-голямото дете е над 12-годишно, то тогава по-малкият му брат или сестра получават 11 точки в класирането, но вече според допълнителните критерии. Това също повишава шансовете на първокласника да бъде приет. „Това се нарича подкрепа на семейството. Семейството е ценност, ние се борим като общество с демографската криза и част от усилията на обществото да се справи с демографската криза е да насърчава родителите да имат повече от едно дете“, обясни Чобанов. Запазват се и допълнителните критерии, при които се дават точки за деца с увреждания, от многодетни семейства, завършили подготвителна група в училището и т.н. Тук има само една промяна- точките за дете без родители се увеличават от 5 на 6. Очаква се промените да бъдат приети на следващото заседание на Столичния общински съвет. Важна информация за родителите на първокласници в столицата. Сподели:", "date": "2019.02.24", "title": "Важна информация за родителите на първокласници"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%BE%D1%82-%D0%B5%D0%B3%D0%B8%D0%BF%D0%B5%D1%82-%D0%B2%D0%B8%D0%B4%D0%B5%D0%BE%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news822127.html", "text": "Министър-председателят Бойко Борисов говори пред журналисти преди срещата на върха между страните членки на Европейския съюз и държави членки на Лигата на арабските държави. \"Моите отношения с тези хора са такива, че да не излагаме на риск България нито в едната, нито в другата посока\", заяви премиерът. Той добави, че е добър приятел с президента на Египет. \"Работих много за тази среща, така че да сме тук сега с Европейския съвет\", уточни Борисов. \"Независимо от диаметрално противоположните мнения в този район, той е наш партньор\", коментира министър-председателят. \"Успях да изградя такива отношения, че с противници като Турция и Египет да сме еднакво добре, както и с противници като САЩ и Русия, Косово и Сърбия\", разкри той. \"Действаме изключително интензивно по тези двустранни срещи и контакти. Има огромен интерес към нас\", заключи Борисов. Сподели:", "date": "2019.02.24", "title": "ИЗВЪНРЕДНО В ПИК: Бойко Борисов с първи думи от Египет (ВИДЕО/ОБНОВЕНА)"}
{"url": "https://pik.bg/10-000-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D1%88%D0%B5%D1%81%D1%82%D0%B2%D0%B8%D0%B5-%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%BD%D0%B5%D0%BC%D1%86%D0%BE%D0%B2-news822131.html", "text": "Повече от 10 000 души се включиха в шествие-марш в памет на убития на 27 февруари 2015 година известен руски опозиционен политик Борис Немцов, съобщи Интерфакс. Шествия и митинги се проведоха в столицата Москва, в Санкт Петербург и в други градове. Желаещите да участват са преминавали през проверки за метални предмети и след като броят им е надхвърлил 6000 в Москва, проходите са били затворени. Навсякъде имаше засилени мерки за сигурност, има струпване на представители на руските служби и силови ведомства. Организатори на паметното шествие са \"Солидарност\", партиите \"Яблоко\" и \"Парнас\", патрия \"5 декември\", фондът за борба с корупцията на Алексей Навални, който остана най-яркият опозиционер на президента Владимир Путин и управлението му, както и правозащитният център \"Мемориал\". Акциите в Москва и Санкт Петербург се провеждат със съгласието на кметството. Шествието преминава по централни улици в столицата, хората носят портрети на Немцов, руски знамена и плакати, както и знамена на партиите, организирали проявата. Борис Немцов бе застрелян на мост близо до Кремъл на 27 февруари преди четири години. През 2017 година за неговото убийство на 20 години затвор бе осъден бившият военнослужещ от чеченските вътрешни войски Заур Дадаев. Още трима съучастници на физическият убиец получиха от 11 до 19 години затвор. Съдът не откри поръчители на убийството, но мотив според обвинението е етническа омраза. Според семейството на опозиционера следствието не прави нищо за разследването на истинските мотиви. Сподели:", "date": "2019.02.24", "title": "10 000 излязоха на шествие в памет на Немцов"}
{"url": "https://pik.bg/%D0%B2%D0%B8%D1%81%D0%BE%D0%BA%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%81%D0%BB%D0%B5%D0%B4-%D0%B4%D0%B5%D1%80%D0%B1%D0%B8%D1%82%D0%BE---%D0%BC%D0%BB%D0%B0%D0%B4%D0%B8%D1%8F%D1%82-%D1%82%D1%83%D1%80%D0%B8%D1%86%D0%BE%D0%B2-%D0%BE%D1%82%D1%81%D0%B5%D1%87%D0%B5-%D1%87%D0%B5-news822104.html", "text": "Младият талант на ЦСКА Иван Турицов заяви, че е имало удар в лицето му, преди отбелязването на гола в полза на Левски в дербито между двата тима, акцентира \"Топспорт\". \"Страничните фактори повлияха сериозно на мача. Със сигурност ме удари Паулиньо. Хората могат да видят на повторенията\", са фрази на Турицов след дербито, спечелено от \"сините\" с 1:0. Сподели:", "date": "2019.02.24", "title": "Високо напрежение след дербито - младият Турицов отсече, че..."}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%B0%D0%BC-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%B4%D0%B2%D1%80-%D1%81-%D0%B3%D0%BE%D1%80%D0%B5%D1%89%D0%B8-%D0%BD%D0%BE%D0%B2%D0%B8%D0%BD%D0%B8-%D1%81%D0%BB%D0%B5%D0%B4-%D0%B4%D0%B5%D1%80%D0%B1%D0%B8%D1%82%D0%BE-%D0%BB%D0%B5%D0%B2%D1%81%D0%BA%D0%B8-%D1%86%D1%81%D0%BA%D0%B0-news822110.html", "text": "Шествието, което част от агитката на ПФК „Левски“ се опита да проведе, беше нерегламентирано и затова се намесихме. Това каза заместник-директорът на СДВР ст. комисар Антон Златанов на брифинг след дербито между ПФК „Левски“ и ПФК ЦСКА - София. „На стадиона нещата бяха добре. Имаше едно момче епилептик, на което беше оказана първа помощ и което беше отведено с линейка“, заяви ст. комисар Златанов. Той уточни, че в СДВР е имало информация, че може да се стигне до сблъсък между двете фракции на ПФК „Левски“. „Имаше много хвърлени предмети и вещи. Ние разделихме двете групи, за да не се стигне до по-сериозни инциденти, но при хвърлянето на бутилките едната удари колега в лицето, но той, слава Богу, е добре“, коментира зам.-директорът на СДВР. Ст. комисар Златанов заяви, че ако полицията не е била на място, сблъсъкът е щял да бъде сериозен. „Това са групи от по 300-400 души, които ужким са от един и същи отбор, а се бият помежду си. А по улицата минават граждани, деца, има спирки на градския транспорт. И ако ние не сме там да се намесим, никой не знае какво ще се случи“, коментира той. „Това шествие, което се опита част от агитката на ПФК „Левски“ да проведе, е нерегламентирано. И ние се намесихме, разделихме хората на малки групи. Действахме добре“, обясни старши комисар Златанов. Сподели:", "date": "2019.02.24", "title": "ОТ ПОСЛЕДНИТЕ МИНУТИ: Зам.-шефът на СДВР с горещи новини след дербито Левски-ЦСКА"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D1%81%D0%BF-%D0%B7%D0%B0%D1%80%D0%B0%D0%B4%D0%B8-%D0%B1%D0%BE%D0%B9%D0%BA%D0%BE%D1%82%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news822097.html", "text": "Реакцията на премиера Борисов относно промените в Изборния кодекс беше много категорична и показва, че коалиция между ГЕРБ и ДПС няма. Това заяви лидерът на ВМРО Красимир Каракачанов пред БНР. Той осъди тактиката БСП да не да участват в работата на Народното събрание и по този начин да се опитват да блокират работата на парламента. Това е една типично саботьорска тактика, защото БСП са царе на саботажите още от времето преди девети септември 1944 година, но това не решава нещата, отсече Каракачанов. Според него по-меката политика на ГЕРБ спрямо останалите групи в парламента не е знак за коалиция или търсене на заместител. Няма партия в България, която да не е наясно, че който се прегърне с ДПС в коалиция, просто е приключил мача, увери Каракачанов. Той посочи, че ВМРО са за преференциите, защото те засилват вътрешнопартийната конкуренция. Според него проблемът и в евроизборите, и в парламентарните, и в местните избори е феноменът 15:15. Но не можеш по този начин заради бълхата да изгориш и юргана, категоричен бе той и напомни, че те са предложили да няма номерация на листата, а да бъдат изписани само по наименованията на партиите и коалициите. Тук ДПС ги стяга чепикът, защото разчитат предимно на един електорат в гетата, който виждате как го мотивират, само че този електорат не може да чете и да пише, защото не е ходил на училище, обясни Каракачанов. Той посочи, че ВМРО е за съвместно явяване на \"Обединени патриоти\" на евроизборите. Според него трябва да се проведат вътрешни избори, при които трите партии в коалицията да предложат свои кандидати и да се реши каква ще е подредбата на листата. Каракачанов изрази надежда въпросът да се обсъди на редовния коалиционен съвет на \"Обединените патриоти\", който от седмици не се е свиквал. Нашите вътрешни отношение по никакъв начин не трябва да пречат на работата на голямата коалиция, на мнозинството в парламента и на работата на правителството, посочи още той. Относно концепцията си за интеграцията на ромите Каракачанов съобщи, че я е изпратил до останалите министри и очаква тази седмица да получи и техните предложения, за да се изработи окончателният вариант, който ще бъде внесен в правителството за разглеждане и гласуване. Сигналите от ГЕРБ засега са, че голяма част от нещата за тях са приемливи и нормални, но има и забележки по някои от точките, коментира вицепремиерът. Сподели:", "date": "2019.02.24", "title": "ЕКСКЛУЗИВНО: Вицепремиерът Каракачанов скочи на БСП заради бойкота в парламента"}
{"url": "https://pik.bg/%D0%BB%D1%8E%D0%B1%D0%BE-%D0%BF%D0%B5%D0%BD%D0%B5%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BE%D1%82%D0%BD%D0%BE%D1%81%D0%BD%D0%BE-%D0%B8%D0%B7%D0%B3%D0%BE%D0%BD%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B6%D0%B5%D1%81%D0%B8-news822109.html", "text": "Наставникът на ЦСКА Любослав Пенев коментира загубата на тима си от Левски в голямото дерби на 23-ия кръг на Първа лига. \"Прегледах видеото няколко пъти. Няма червен картон. За съдията има такъв\", заявява Любо Пенев, който допълва, че е редно да се отсъждат положенията в даден мач с еднакъв аршин. Според Пенев реферът е могъл да покаже червен картон и на играчи на Левски за удари с ръка в дербито. Той допълва, че ЦСКА има нужда от нови попълнения и че тимът е стигнал до шансове да изравни на Левски дори и с човек по-малко през второто полувреме на двубоя. Мачът завърши при резултат 1:0 за \"сините\", а Едвин Джеси бе декориран с червен картон преди топката да попадне в мрежата на \"червените\". Сподели:", "date": "2019.02.24", "title": "Любо Пенев с остър коментар относно изгонването на Джеси"}
{"url": "https://pik.bg/13-%D0%B4%D1%83%D1%88%D0%B8-%D1%81%D0%B5-%D0%BE%D1%82%D1%80%D0%BE%D0%B2%D0%B8%D1%85%D0%B0-%D1%81-%D0%B2%D1%8A%D0%B3%D0%BB%D0%B5%D1%80%D0%BE%D0%B4%D0%B5%D0%BD-%D0%BE%D0%BA%D1%81%D0%B8%D0%B4-%D1%81%D0%BB%D0%B5%D0%B4-%D0%BA%D0%B0%D1%84%D0%B5-%D0%BD%D0%B0-%D0%B2%D1%8A%D0%B3%D0%BB%D0%B8%D1%89%D0%B0-news822038.html", "text": "Според представители на пожарната седем души се оплакали от пристъпи на прилошаване малко след сваряването на кафето снощи.Те отишли в болницата за помощ. След това спасителните служби отишли в апартамента и открили още трима души с аналогични симптоми. Други трима пациенти били открити в собствените си апартаменти. Въглеродният оксид се появява при изгарянето на въглища или газ в условия, където притокът на въздух е ограничен. Газът без мирис може да доведе до загуба на съзнание и смърт от задушаване. 13 души сеотровиха с въглероден окис на парти в германския град Крефелд, след като сварили кафе на печка с въглища, предаде БТА, цитирайки ДПА. Сподели:", "date": "2019.02.24", "title": "13 души се отровиха с въглероден оксид след кафе на въглища"}
{"url": "https://pik.bg/%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B5%D1%88%D0%BA%D0%B8-%D0%BD%D0%B0%D1%80%D0%B5%D1%87%D0%B5-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BB%D1%8A%D0%B6%D0%B5%D1%86-%D0%BA%D0%BE%D0%B9%D1%82%D0%BE-%D0%B8%D1%81%D0%BA%D0%B0-%D0%BE%D1%89%D0%B5-%D0%BF%D1%80%D0%B8%D0%B2%D0%B8%D0%BB%D0%B5%D0%B3%D0%B8%D0%B8-%D0%B7%D0%B0-%D1%86%D0%B8%D0%B3%D0%B0%D0%BD%D0%B8%D1%82%D0%B5-news822102.html", "text": "Вицепремиерът Каракачанов нагло лъже в ефир, че неговата концепция за циганизация на България не предвиждала повече привилегии за ромското малцинство. Явно си чете писанията със замъглен поглед, заяви лидерът на \"Воля\" и зам.-председател на НС Веселин Марешки. От \"Воля\" припомнят на Каракачанов собствената му концепция с цитати: „Въвеждане на задължително посещение на детска градина от навършване на 4-годишна възраст на децата без заплащане на такса като мярка в подкрепа на отговорното родителство и създаване на реален шанс за децата от маргиналните групи да наваксат изоставането.” Ясно написано, че предвижда безплатни детски градини за циганчетата. Нима майките на другите деца не искат същото?! Това е допълнителна привилегия за ромите, категорични са от \"Воля\". Друг цитат: „Закупуване, включително със средства от държавния бюджет, на единични жилища в селските райони и предлагането им за обитаване срещу задължението да бъдат придобити възмездно в определен срок.” Иначе казано - държавата купува къщи, дава им ги и някой ден евентуално те да си ги откупят. Нима това не е привилегия?! Нима бедни семейства, които не са цигани, не биха искали държавата да им даде къщи и земя, питат от \"Воля\". „Онзи ден с отворено писмо призовах премиера Борисов да озапти Каракачанов. Този министър прави гаф след гаф, но за съжаление за сметка на всички ни. Нека правителството да не се огъва пред рекета му с тази безумна концепция за циганизация на България. И без това проблемите с ромите са предостатъчни, за да създаваме нови чрез допълнителни привилегии”, категоричен е лидерът на \"Воля\" Веселин Марешки. Сподели:", "date": "2019.02.24", "title": "Веселин Марешки нарече Каракачанов лъжец, който иска още привилегии за циганите"}
{"url": "https://pik.bg/%D0%BE%D1%82%D0%BA%D1%80%D0%B8%D1%82%D0%B8%D1%8F%D1%82-%D0%BA%D1%80%D0%B0%D0%B9-%D1%85%D0%B8%D0%B6%D0%B0-%D1%82%D1%80%D1%8A%D1%81%D1%82%D0%B5%D0%BD%D0%B0%D1%8F-%D1%82%D1%83%D1%80%D0%B8%D1%81%D1%82-%D0%B1%D0%B8%D0%BB-%D0%B4%D0%B5%D0%B7%D0%BE%D1%80%D0%B8%D0%B5%D0%BD%D1%82%D0%B8%D1%80%D0%B0%D0%BD-%D0%B8-%D0%BB%D0%B5%D0%BA%D0%BE-%D0%B8%D0%B7%D0%BC%D1%80%D1%8A%D0%B7%D0%BD%D0%B0%D0%BB-news822113.html", "text": "Шестчасова акция за издирване на загубил се турист проведе отряд \"Лакатник\" на Планинската спасителна служба (ПСС) тази нощ в района на хижа \"Тръстеная\" и Западна Стара планина. Повече от четири часа планинските спасители търсиха 29-годишен мъж при снеговалеж, вятър и температура минус 12 градуса. Младият мъж изостанал от група, с която тръгнал на свечеряване от хижата. Намерен е жив и здрав, като сам е установил контакт с негов познат, включил се в издирването на спасителите. Загубилият се е бил с група на еднодневен поход в района. Към 18,30 ч. тръгнали от хижа \"Тръстеная\" в посока село Лакатник, като преходът е приблизително 2 часа. Към 19,30 ч. приятелите на момчето установили, че го няма и се върнали да го търсят. Малко след това се обадили на планинските спасители, които по същото време по случайност били в хижата заедно с туристи от местното туристическо дружество. След подаването на локален сигнал към ПСС - отряд \"Лакатник\", решение за провеждане на акция е взето незабавно. Сигнал към телефон 112 за установяване на фактическите обстоятелства е подаден също от планинските спасители. Петима членове на отряда и доброволци претърсват района в продължение на шест часа при сурови зимни условия. В 2,15 ч. с изгубилия се е осъществена връзка и той е открит в състояние на лека дезориентация и с леки измръзвания. Сподели:", "date": "2019.02.24", "title": "Откритият край хижа \"Тръстеная\" турист бил дезориентиран и леко измръзнал"}
{"url": "https://pik.bg/%D0%BA%D1%80%D0%B0%D0%B6%D0%B1%D0%B8-%D1%81%D1%80%D0%B5%D1%89%D1%83-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news822122.html", "text": "Крилото на ЦСКА Едвин Джеси заяви, че е получил незаслужено червен картон в дербито с Левски. Джеси бе изгонен малко преди почивката след единоборство с Иван Горанов, акцентира \"Гол\". \"Яд ме е за тази ситуация. Не заслужавах червен картон, голяма грешка на рефера. Нямаше удар с лакът. Бях в по-добра позиция един на един и не съм направил нищо нередно. Използвах рамото, но в никакъв случай лакът и бяхме лице в лице със съперника в тази ситуация. Знаете ли откога не съм получавал дори жълт картон? Всички са срещу ЦСКА. Всеки път когато играем срещу някои от големите ни конкуренти - Левски и Лудогорец, винаги реферите са срещу нас\", коментира Едвин Джеси, цитиран от спортното издание. Твърдението на Джеси отваря любопитна дискусия дали \"червените\" са ощетявани в поредица от важни мачове? Сподели:", "date": "2019.02.24", "title": "Кражби срещу \"армейците\"?"}
{"url": "https://pik.bg/%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B8-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B0-%D0%B2%D0%BE%D0%B5%D0%BD%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%BE-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86-news821993.html", "text": "Руската военна полиция може да бъде разположена в буферната зона, създадена на границата между Сирия и Турция. Това заяви руският външен министър Сергей Лавров в интервю за виетнамската телевизия, Китайската централна телевизия и китайската телевизия Phoenix, цитиран от TACC и „Фокус”. \"Говори се за създаване на буферна зона въз основа на споразумение, подписано между Турция и Сирия през 1998 г. - каза Лавров. - Това е споразумение за сътрудничество за премахване на терористични заплахи на съвместната граница, включително възможността турската страна да разположи някои части от границата на сирийска територия. Сега окончателният формат на тази буферна зона се финализира с участието на военните и, разбира се, като се вземе предвид позицията на Дамаск и максималното възможно зачитане на интересите на Турция\". Въпреки това руският външен министър обясни, че не става дума за съвместни военни действия. \"Ние по принцип имаме опит, когато споразуменията \"на място\" за прекратяване на огъня, спазването на мерките за сигурност и създаването на зони за обезвреждане бяха придружени от разполагането на руската военна полиция - каза още първият руски дипломат. - Тази възможност остава за тази буферна зона. В момента военните уточняват подробностите, когато се вземат предвид позициите на Дамаск и Турция\". Русия, Иран и Турция не планират съвместни военни операции в Сирия, каза още Лавров. \"Ние не планираме съвместни военни действия на Русия, Турция и Иран на територията на Сирия - заяви Лавров. - Русия и Иран действат на територията на Сирия по покана на легитимното правителство на Сирия. Турция спомена загрижеността за заплахата за своята сигурност и сирийското правителство протестира срещу престоя на турците военни в Сирия\". Както Лавров отбеляза, Русия и Турция не са достигнали до общо разбиране за това кои кюрдски формации в Сирия се считат за терористични и кои - не. \"В повечето части на Сирия има прекратяване на огъня - каза той. - Проблемът остава в Идлиб, където има нужда да се разделят конструктивно въоръжената опозиция и терористите, както и на североизток, където САЩ са създали много проблеми, разчитайки на кюрдите, които са започнали да се заселват в земите на арабите, като по този начин предизвикват тяхното раздразнение и безпокойство в Турция. Може би планът на Вашингтон е да създаде толкова много проблеми, така че по-късно, както им харесва, да ръководят процеса. Ние нямаме общо разбиране за това кои от кюрдите се смятат за терористи. Турция има специална позиция. Разбираме загрижеността й, но все пак е необходимо да се отдели зърното от плявата и да видим кое от кюрдските формирования е е наистина екстремистко и представлява заплаха за сигурността на Турската република\". Сподели:", "date": "2019.02.24", "title": "Сергей Лавров не изключи разполагането на руска военна полиция на сирийско-турската граница"}
{"url": "https://pik.bg/%D0%B8%D1%80%D0%B0%D0%BD-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%80%D0%B0%D0%BA%D0%B5%D1%82%D0%B0-%D0%BE%D1%82-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-news822062.html", "text": "Иран изстреля за първи път крилата ракета от подводница по време на продължаващото военно учение в Ормузкия проток, предадоха „Асошиайтед Прес” и  БТА, цитирани от БНР. „На третия ден от ученията подводница от иранските ВМС от клас „Гадир“ успешно изстреля крилата ракета“, съобщи официалната агенция ИРНА. Другите подводници на Иран – „Тарек“ и новата „Фатех“, която е собствена иранска разработка, имат същите противокорабни възможности, се казва в изявление на въоръжените сили, което не уточнява обхвата на ракетата. Над 100 бойни кораби, подводници, хеликоптери и разузнавателни самолети участват в тридневните ежегодни учения „Велаят-97“ на огромна територия от Ормузкия проток до Индийския океан, които приключват днес, отбелязва „Ройтерс”. Сподели:", "date": "2019.02.24", "title": "Иран изстреля ракета от подводница"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-38-%D1%85%D1%83%D0%BB%D0%B8%D0%B3%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BB%D0%B5%D0%B2%D1%81%D0%BA%D0%B8-%D1%86%D1%81%D0%BA%D0%B0-news822117.html", "text": "Общо 38 лица са задържани преди и след мача между ПФК „Левски“ и ПФК ЦСКА – София. Това каза на брифинг директорът на СДВР старши комисар Георги Хаджие. „След приключване на футболната среща като рекапитулация можем да заключим следното – общо 38 лица са задържани. От тях 7 са във връзка с възникнало сбиване между две фракции фенове на „Левски“. В такава ситуация колегите се намесват незабавно и при опит да се възстанови обществения ред имаме двама пострадали колеги. Единият от тях е със сътресение на мозъка и сцепена устна, закаран е в „Пирогов“ и ще остане на лечение. Другият е напръскан със спрей и ще остане в \"ИСУЛ\", обясни ст. комисар Хаджиев. Той уточни, че всички лица, които са установени на местопроизшествието, са заведени в Първо РУ и ще се изяснява съпричастността на всяко едно от тях към инцидента. „Малко преди 11.30 ч. пред мол „Сердика“ между два автомобила с фенове на двата клуба възниква спор, влизат в пререкание и си разменят по няколко удара. Лицата са установени и са заведени в Първо и Пето районно. Абсолютно безкомпромисни сме към такъв тип прояви, ще бъде приложена цялата строгост на закона“, посочи ст. комисар Хаджиев. Той обясни, че преди мача са установени 6 лица без документи за самоличност, а 7 са били със забранени вещи и предмети. „Включително четири лица са задържани за притежание на наркотични вещества. На всички тези лица ще бъдат наложени забрани за посещение на спортни мероприятия“, обясни директорът на СДВР. Сподели:", "date": "2019.02.24", "title": "Арестуваха 38 хулигани заради Левски-ЦСКА"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BE%D1%82%D0%BD%D0%BE%D1%81%D0%BD%D0%BE-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BA%D0%B0%D1%80%D1%82%D0%BE%D0%BD-%D0%BD%D0%B0-%D0%B5%D0%B4%D0%B2%D0%B8%D0%BD-%D0%B4%D0%B6%D0%B5%D1%81%D0%B8-news822129.html", "text": "Четвъртият съдия на мача между Левски и ЦСКА Ивайло Стоянов е в основата на червения картон на Едвин Джеси. Това заявиха и самият футболист, и старши треньорът на \"червените\" Любослав Пенев след срещата. Нито главният рефер Владимир Вълков, нито неговият асистент Мартин Маргаритов са забелязали удар в лицето от страна на Джеси спрямо Иван Горанов. Ивайло Стоянов обаче се е намесил, вследствие на което главният съдия показа директен червен картон на играча на \"червените\", акцентира \"Спортал\".  Дербито завърши при резултат 1:0 за \"сините\". Сподели:", "date": "2019.02.24", "title": "Гореща информация относно червения картон на Едвин Джеси"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-%D0%BD%D0%B0%D0%B3%D1%80%D0%B0%D0%B4%D0%B8-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D1%8F-%D0%B2-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8%D1%8F-%D1%81%D0%BB%D0%B0%D0%BB%D0%BE%D0%BC-%D0%BE%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D1%83%D0%BF%D0%B0-%D0%BF%D0%BE-%D1%81%D0%BA%D0%B8-%D0%B2-%D0%B1%D0%B0%D0%BD%D1%81%D0%BA%D0%BE--news822133.html", "text": "Министърът на младежта и спорта Красен Кралев награди победителя в гигантския слалом от Световната купа по ски-аплпийски дисциплини в Банско - Хенрик Кристоферсен (Норвегия). Кристоферсен беше втори след първия манш, но със страхотно каране във втория стигна до успеха. На второ място на едва 4 стотни се нареди водачът в генералното класиране за Световната купа Марсел Хиршер, който за 6-ти път завоюва и малкия кристален глубус в дисциплината. Трети на 39 стотни завърши Тома Фанара (Франция). Алберт Попов финишира 32-ри в днешния гигантски слалом, като остана само на 26 стотни от класиране за втория манш. Другият ни представител Йоан Тодоров се нареди 51-ви. В генералното класиране за сезона Марсел Хиршер остава лидер с 1408 точки, следван от Пентюро с 918 точки и Хенрик Кристоферсен с 808 точки. Алберт Попов е 57-и с 95 точки. Сподели:", "date": "2019.02.24", "title": "Министър Кралев награди победителя в гигантския слалом от Световната купа по ски в Банско Хенрик Кристоферсен (СНИМКИ)"}
{"url": "https://pik.bg/%D0%B4%D0%B8%D0%B5%D1%82%D0%BE%D0%BB%D0%BE%D0%B3-%D1%80%D0%B0%D0%B7%D0%BA%D1%80%D0%B8-%D1%85%D1%80%D0%B0%D0%BD%D0%B0%D1%82%D0%B0-%D0%BB%D0%B5%D0%BA%D1%83%D0%B2%D0%B0-news822002.html", "text": "Тя обясни, че всички вече знаят, че с антибиотик трябва да се взима пробиотик, за да се възстанови чревната флора, убита от лекарството. Тя посъветва хората да се допитват до специалистите какви пробиотици и добавки да взимат. Важно е да се държат в хладилник и да се приемат преди хранене сутрин, обясни диетологът. Освен антибиотиците стресът също може да убие добрите микроорганизми в чревния тракт, затова е важно освен физическо, да имаме и психическо здраве, отбеляза Йорданова. Освен да си купим пробиотик, можем и да си набавим естествен такъв. Добри микроорганизми за чревния тракт може да се открият в киселото мляко, бозата, зелето и туршията, но някои хора трябва да внимават. В бозата и туршията може да се образуват дрожди, които са особено вредни за някои хора с автоиумнни заболявания, предупреди диетологът. Храната може да превантира много болести, но не може да разчитаме само на нея, трябва понякога да се приема и антибиотик. Това каза пред бТВ диетологът Анна Йорданова. Сподели:", "date": "2019.02.24", "title": "Диетолог разкри: Храната лекува"}
{"url": "https://pik.bg/3000-%D0%B3%D1%8A%D0%BB%D1%8A%D0%B1%D0%B0-%D0%BF%D0%BE%D0%BB%D0%B5%D1%82%D1%8F%D1%85%D0%B0-%D0%BD%D0%B0%D0%B4-%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-news822118.html", "text": "Председателят на Народното събрание Цвета Караянчева и областният управител на Кърджали Никола Чанев посетиха неделното училище за деца в храм \"Св. Йоан Предтеча\", което отбелязва седмата си годишнина. В чест на тази дата на духовното средище за много деца в града беше разрязана 7-етажна торта и бяха пуснати в небето 3000 гълъба. Храмовият свещеник и основател на неделното училище отец Николай, който води обучениетодо днес, празнува с децата, родителите им и с много гости. Фотоизложба със снимки за дейността на неделното училище е подредена в една от богато украсените за случая галерии в сградата, построена върху основите на средновековната крепост и църква в квартал \"Веселчане\", уточнява \"Фокус\". Сподели:", "date": "2019.02.24", "title": "3000 гълъба полетяха над Цвета Караянчева"}
{"url": "https://pik.bg/%D1%80%D0%B0%D0%B7%D0%B4%D0%B0%D0%B4%D0%BE%D1%85%D0%B0-%D0%B7%D0%BB%D0%B0%D1%82%D0%BD%D0%B8%D1%82%D0%B5-%D0%BC%D0%B0%D0%BB%D0%B8%D0%BD%D0%BA%D0%B8-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB-%D0%B5-news822052.html", "text": "Часове преди бляскавата церемония по раздаването на „Оскар”-ите се проведе пародийното награждаване на най-лошите филми и актьори през годината. Големият \"победител\" в надпреварата за „Златна малинка” стана филмът „Холмс и Уотсън”. Комедията с Уил Фаръл и Джон Райли спечели цели 4 категории, включително най-лош филм. За най-лош актьор беше определен  Доналд Тръмп, който се появи като самия себе си в документалния  филм \"Смъртта на една нация\". По чудо без „Златна малинка” се измъкна филма „Готи” с Джон Траволта в главната роля. Той беше номиниран в цели 6 категории, но във всяка една имаше и по-лоши представяния. Сподели:", "date": "2019.02.24", "title": "Раздадоха \"Златните малинки\". Големият победител е..."}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2%D0%BE%D0%B4%D0%B8-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B0-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-%D0%BD%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B0%D1%82%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%B5%D0%BD-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0-%D0%B5%D0%B2%D1%80-news822069.html", "text": "Народното събрание Делегация на Народното събрание (НС), ръководена от председателя на Комисията по вътрешна сигурност и обществен ред Цветан Цветанов, ще участва в Четвъртата среща на Съвместната група за парламентарен контрол на Европол, която ще се проведе в Букурещ на 25 февруари 2019 г. това съобщиха от пресцентъра на . Делегацията на НС включва още председателя на Комисията за контрол над службите за сигурност, прилагането и използването на специалните разузнавателни средства и достъпа до данните по Закона за електронните съобщения Димитър Лазаров и Мустафа Карадайъ, член на Комисията по вътрешна сигурност и обществен ред и Комисията за контрол над службите за сигурност. По време на срещата ще бъде изслушано ръководството на Европол и Европейския надзорен орган по защита на данните, на Еропейския център за киберпрестъпност и др. Цветан Цветанов ще представи доклад за участието си в срещите на Управителния съвет на Европол в периода септември 2018 г. - февруари 2019 г. Сподели:", "date": "2019.02.24", "title": "Цветанов води парламентарна делегация на Съвместната група за парламентарен контрол на Европол в Букурещ"}
{"url": "https://pik.bg/%D1%88%D0%B5%D1%81%D1%82-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D1%83%D1%82%D1%80%D0%B5%D1%88%D0%BD%D0%B8%D1%8F-%D1%81%D0%B5%D0%BA%D1%81-news821956.html", "text": "Казват, че сутрешният секс не е толкова предпочитан като този вечерта. В това има зрънце истина: много хора твърдят, че изобщо не им е до нищо преди първата чаша кафе. Но погледни ситуацията от друг ъгъл. След сутрешния секс ще си в чудесно настроение през целия ден, пише cosmopolitan.bg Най-малкото нищо не ти пречи да се опиташ, нали? Може би ще откриеш, че ако започнеш деня си със секс, бързо ще се събудиш и ще влезеш в режим \"пълна с енергия\". Една от основните трудности по отношение на сутрешния секс е сънливостта, а нищо няма да те събуди по-добре от слънцето. Освен това е достатъчно деликатно, за да подчертае силните ти страни и нежно да скрие недостатъците. Често се случва единият партньор да иска секс сутринта, а вторият - не. Има решение на проблема! Нека един си вземе сутрешната доза оргазъм, а вторият - чаша кафе на спокойствие. Е, или не съвсем на спокойствие. Кой знае, вероятно ще иска да се присъедини в определен момент. За да се отдадете на ранни удоволствия, трябва да го направите постепенно. С любовна предигра и целувки. Чудесен вариант за сутрешния секс е позата \"лъжички\", в която единият партньор лежи зад гърба на другия. При този ъгъл проникването не е твърде дълбоко, а движението е плавно. Ако ти е неудобно от естествените човешки прояви сутрин (като лош дъх, например), комбинирай секса с гореща вода. Ще се заредите с енергия и ще се освежите преди работа. Не забравяй, че под краката ви трябва да има подложка, за да не стане инцидент, както и туба с лубрикант, защото водата безмилостно отмива „естествената смазка“. Да захвърлите одеялото, оставяйки студеният сутрешен въздух да ви отърси от дрямката, може би е ефективно, но е напълно анти-секс. По-добре поддържайте топлината, много по-лесно е да достигнете оргазъм. Дори има смисъл да сте с чорапи, защото учените вече са доказали, че има връзка между тях и оргазмите. А и като цяло, перспективата да останете под одеялото за малко по-дълго от очакваното, може да бъде много секси. Ако и двамата сте доволни от особеностите на \"сутрешния дъх\" и не се притеснявате от нищо, това е страхотно! Тогава нямате нещо, което да ви ограничава. Можете да опитате също така орален секс или взаимна мастурбация. Така всеки ще следва темпото, което му гарантира сигурен оргазъм. Сподели:", "date": "2019.02.24", "title": "Шест съвета за сутрешния секс"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D1%80%D0%B5%D0%BA%D0%B7%D0%B8%D1%82-%D0%BD%D0%B0-27-%D1%84%D0%B5%D0%B2%D1%80%D1%83%D0%B0%D1%80%D0%B8-%D1%81%D0%B5-%D0%BE%D1%82%D0%BB%D0%B0%D0%B3%D0%B0-news822136.html", "text": "Британският премиер Тереза Мей заяви, че депутатите няма да имат шанс да гласуват отново по сделката за Брекзит тази седмица, но обеща, че това ще стане до 12 март, предава AFP. \"Тази седмица няма да се проведе решаващото гласуване в парламента. Но ще гарантираме, че това ще се случи до 12 март,\" каза тя пред британски медии по пътя към среща на върха на европейските и арабските лидери в Египет. След като депутатите отхвърлиха споразумението за оттеглянето миналия месец, премиерът продължава да търси разрешение за най-големия проблем – предпазният механизъм за ирландската граница. Мей ще проведе разговори в кулоарите на срещата на върха в Шарм ел-Шейх с други лидери на ЕС и заяви, че нейният екип ще се върне в Брюксел следващия вторник. По-рано тя обеща, че ако не може да внесе преразгледаното споразумение обратно в парламента тази седмица, тя ще позволи на депутатите в сряда да обсъдят собствените си идеи за пътя напред. Трима от нейните министри от кабинета в събота предупредиха, че ако няма пробив тази седмица, парламентът трябва да гласува за отлагане на Брекзит, вместо да рискува да напусне ЕС без споразумение. \"Все още имаме възможност да напуснем Европейския съюз със споразумение на 29 март,\" каза Мей. Тя каза, че отлагането на Брекзит \"не решава проблема. Винаги ще дойде момент, в който трябва да решим дали да приемем споразумението, което е било договорено или не\". Сподели:", "date": "2019.02.24", "title": "ИЗВЪНРЕДНО: Брекзит на 27 февруари се отлага"}
{"url": "https://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B8%D1%81%D0%BA%D1%80%D0%B8-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D0%BE%D1%82%D0%B2%D1%8A%D1%80%D0%BD%D0%B0-%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B3%D0%BE%D1%81%D0%BF%D0%BE%D0%B6%D0%B0%D1%82%D0%B0-%D0%BF%D1%80%D0%B5%D0%BA%D0%B0%D0%BB%D0%B8-%D0%BA%D0%B0%D1%82%D0%BE-%D1%82%D0%B2%D1%8A%D1%80%D0%B4%D0%B8-%D1%87%D0%B5--news822090.html", "text": "Твърденията на г-жа Йончева, че ГЕРБ е банда с вожд, а и всичко останало отдавна минават границата на нормалния тон между политически опоненти. Доскоро свързвахме името ѝ с журналистиката, по-късно – с г-н Станишев, а сега – с обвинение за пране на пари. Трябва да се подчертае, че каквото и да каже тя, може би следва да се подложи на съмнение. Не приемам обидните ѝ думи към мен и към всички членове на ГЕРБ, че сме организирана престъпна група. Това заяви за БНР депутатът от ГЕРБ Десислава Атанасова. Тя изтъкна, че с никоя промяна в Изборния кодекс не е отнемано право на българските граждани да гласуват. „Имаше промяна в частта по отношение на преференциите. Седмица след това вече имаме нова политическа позиция. Факт е нашата воля с внесените законодателни предложения“, каза Атанасова. От 2014 година в Изборния кодекс е записано, че следва да се осигурят машини за провеждането на електронно гласуване, но машините е следвало да бъдат осигурени от ЦИК, изтъкна Атанасова и обясни: „Председателят е избран в мандата на БСП при кодекс „Мая Манолова“. Решенията, които се вземат в тази ЦИК, се вземат с участието на всички политически партии. БСП имат много сериозно представителство там, както и ние, но в Изборния кодекс ясно е разписано, че Централната избирателна комисия организира този процес. Фактът, че досега ЦИК не се справи с организацията по въвеждането на машинното гласуване, не мога да кажа, че е проблем на политическа партия ГЕРБ.“ От ГЕРБ не са искали промяна на целия състав на ЦИК по-малко от 100 дни преди провеждането на евроизборите, изтъкна Атанасова: „Този орган ще бъде натоварен с изключително много изисквания към него по отношение на прозрачността и така нататък и затова смятахме, че трябва да се запази съставът му - именно като гаранция за провеждането на едни честни и прозрачни избори. Вчера прочетох, че господин Николай Бареков, като член на ЕП, е изразил намерение да се самономинира като член на Централната избирателна комисия, за да гарантира прозрачност на тези избори. Идва ми на ум, че госпожа Корнелия Нинова пък може да бъде предложена за председател на ЦИК, за да ги гарантира. Мисля, че дори и ГЕРБ би се съгласил на една такава номинация и би я подкрепил. В противен случай всички думи, че изборите ще бъдат нечестни или ще има изборни манипулации звучат като опорни точки.“ Атанасова нарече твърденията за негласна коалиция между ГЕРБ и ДПС „манипулации и спекулации“: „Това че през изминалата седмица ГЕРБ и Обединени патриоти, управляващата коалиция, имаше кворум за работа, въпреки че ДПС не участваха в първоначалните регистрации, мисля, че говори категорично в посока на това, че няма нито зависимост от ДПС, нито някакви задкулисни уговорки. Имаме управленска програма, която е за четиригодишен мандат, която се изпълнява, и ГЕРБ не търси други партньори.“ В момент, когато се променя закон, разговорите между парламентарните групи са „съвсем нормално средство за търсене на политически консенсус и в това няма нищо“, допълни тя. Депутатът не се съгласи, че ситуацията в НС е идентична с отсъствието от зала на ГЕРБ по време на кабинета „Орешарски“: „Тогава ГЕРБ беше първа политическа сила след спечелени извънредни избори, след аферата „Костинброд“. Беше създадено правителство-хибрид, което  така или иначе не оцеля твърде дълго. Нека да кажем, че тогава българските граждани бяха пред парламента. Не помня БСП сега да е печелила изборите и това да е мотив да бъдат извън парламента.“ На въпрос дали ГЕРБ са готови на отстъпки, за да върнат БСП в парламента, тя каза: „И без наличието на БСП българският парламент взема легитимни решения, взема решения в националния интерес. Нека да припомня само решението преди седмица, при което БСП отсъстваше, по което вероятно е направила изключително впечатление не само в България, но и близките ни, съседни и приятелски държави - решението за Македония. Нека да припомня и едно друго решение - за преименуването на Димитровград на Цариброд в Сърбия. Преди около година БСП имаха декларация „против“. БСП какво ще правят нас не ни интересува. Парламентът си работи, законодателният процес се движи и той е легитимен.“ Сподели:", "date": "2019.02.24", "title": "ПОЛИТИЧЕСКИ ИСКРИ: Десислава Атанасова отвърна на Йончева: Госпожата прекали, като твърди, че ГЕРБ е банда с вожд"}
{"url": "https://pik.bg/%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D0%B8-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D1%81%D0%B0-%D0%B8%D0%B7%D0%BC%D1%8A%D0%BA%D0%BD%D0%B0%D0%BB%D0%B8-22-%D0%BC%D0%B0-%D0%BE%D1%82-%D0%BF%D1%80%D0%B5%D1%81%D0%BF%D0%B8%D1%82%D0%B5-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-news822071.html", "text": "22-ама мъже и жени, закъсали с автобуси, леки коли и ТИР-ове в преспите в първите часове на 23 февруари (събота), са били измъквани и спасявани от доброволци и пожарникари, съобщиха от пресслужбата на областната дирекция на МВР в Монтана, цитирани от „Конкурент”. Според данните, четирима души са извадени от автобус, закъсал на пътя край село Долно Церовене. От леки автомобили, попаднали в снежния капан на същото място, са спасени осем човека. На шосето Вълчедръм – Септемврийци, където заради силния вятър се образуваха триметрови преспи в нощта срещу събота и рано сутринта на почивния ден, е спасен шофьор на ТИР, хлътнал в дълбокия сняг и петима души, пътували с микробус. Пет човека са транспортирани със специализирана техника до отделението по хемодиализа в Лом. Заради силния вятър в нощта срещу събота пътищата в Златията и цялата равнинна част на област Монтана бяха непроходими. През нощта беше затворено и шосето Монтана – Лом. Огромни машини пробили преспите и в събота преди обяд пътят беше отворен и проходим. Днес движението в цялата област беше възстановено, няма бедстващи хора. Сподели:", "date": "2019.02.24", "title": "Доброволци и пожарникари са измъкнали 22-ма от преспите в Монтанско"}
{"url": "https://pik.bg/800-%D1%85%D0%B8%D0%BB%D1%8F%D0%B4%D0%B8-%D1%81%D0%BE%D1%84%D0%B8%D1%8F%D0%BD%D1%86%D0%B8-%D1%89%D0%B5-%D0%BF%D0%BE%D0%BB%D1%83%D1%87%D0%B0%D1%82-%D0%BF%D0%B8%D1%81%D0%BC%D0%B0-%D1%81-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D1%81%D0%B8-%D0%B7%D0%B0%D0%B4%D1%8A%D0%BB%D0%B6%D0%B5%D0%BD%D0%B8%D1%8F-%D0%BA%D1%8A%D0%BC-%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82-news822031.html", "text": "От следващата седмица над 800 хиляди жители на София ще получат по пощата писма с информация за данъчните си  задължения към Столичната община. Вече са напечатани известията, информира за \"Хоризонт\" зам. кметът по финансите Дончо Барбалов. \"За тази  година сме предвидили около 27 милиона увеличение в приходите на общината от данъци и такси. Засега кампанията върви добре. Който заплати до 30 април своят данък за МПС или данък недвижими имоти ще може да се възползва от пет процента отстъпка, стига да заплати, естествено, годишният размер на задължението. Иначе до края на годината плащанията могат да бъдат извършвани на вноски като за данъка и за таксите съответните срокове и конкретно дължими суми са в съобщенията, които хората ще почнат да получават през следващите няколко дни\", каза заместник-кметът. Сподели:", "date": "2019.02.24", "title": "800 хиляди софиянци ще получат писма с информация за данъчните си задължения към Столичната община"}
{"url": "https://pik.bg/%D0%B0%D0%BB%D0%B1%D0%B5%D1%80%D1%82-%D0%BF%D0%BE%D0%BF%D0%BE%D0%B2-%D0%B8%D0%B7%D0%B2%D1%8A%D0%BD-%D1%82%D0%BE%D0%BF-30-%D0%BD%D0%B0-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8%D1%8F-%D1%81%D0%BB%D0%B0%D0%BB%D0%BE%D0%BC-%D0%BD%D0%B0-%D1%81%D0%BA-%D0%B2-%D0%B1%D0%B0%D0%BD%D1%81%D0%BA%D0%BE-%D1%85%D0%B8%D1%80%D1%88%D0%B5%D1%80-%D0%B2%D0%BE%D0%B4%D0%B8-%D1%81%D0%BB%D0%B5%D0%B4-%D0%BF%D1%8A%D1%80%D0%B2%D0%B8%D1%8F-%D0%BC%D0%B0%D0%BD%D1%88-news822042.html", "text": "Българите Алберт Попов и Йоан Тодоров отпаднаха в първия манш на гигантския слалом от Световната купа по ски-алпийски дисциплини в Банско. Най-добрият български алпиец Алберт Попов финишира на 32-ро място в първия манш на гигантския слалом на Световната купа в Банско. Попов завърши  с време 1:18.68 минута и остана на 26 стотни от последната 30-а позиция, която дава право за участие във втория манш. Вторият български представител Йоан Тодоров финишира 51-и с време 1:20.08 минута, на 5.13 секунди от лидера Марсел Хиршер, който измина дистанцията за 01:14.95 минути. Втори на 22 стотни от секундата остана световният шампион в дисциплината от Оре (Швеция) Хенрик Кристоферсен (Норвегия), а третото място на 68 стотни заема Алекси Пентюро (Франция), акцентира \"Спортал\". Вторият манш започва в 13.30 часа. Сподели:", "date": "2019.02.24", "title": "Алберт Попов извън Топ 30 на гигантския слалом на СК в Банско, Хиршер води след първия манш"}
{"url": "https://pik.bg/%D1%82%D0%B0%D0%BD%D0%BA%D0%B5%D1%80-%D0%B5-%D0%B7%D0%B0%D0%BC%D1%8A%D1%80%D1%81%D0%B8%D0%BB-%D1%81-%D0%BC%D0%B0%D0%B7%D1%83%D1%82-%D0%BF%D0%BB%D0%B0%D0%B6%D0%B0-%D0%BA%D1%80%D0%B0%D0%B9-%D1%88%D0%B0%D0%B1%D0%BB%D0%B0-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%84%D0%B5%D0%B2%D1%80%D1%83%D0%B0%D1%80%D0%B8-news822024.html", "text": "Най-вероятно трансграничен пренос или преминаващ танкер е замърсителят на плажа на къмпинг „Добруджа\" край Шабла през февруари. Това заявява министърът на околната среда и водите Нено Димов в писмен отговор на депутатски въпрос за замърсяването с мазут на плажа край Шабла, съобщава БГНЕС, цитирани от Нова телевизия Министърът уточнява, че на 10 февруари по „зелен телефон\" на Регионалната инспекция на околната среда и водите (РИОСВ)  - Варна е постъпил сигнал, от кмета на община Шабла, за замърсяване на пясъчната ивица в местност „Тузлата\", град Шабла с нефтопродукти. От служители на инспекцията незабавно е извършена проверка, при която е констатирано наличие на петна от гъста, непрозрачна, тъмнокафява течност, наподобяваща мазут, по протежение на плажната ивица в района на местността. Като компетентен орган, съгласно „Авариен план за действие при нефтени разливи в Черно море\" за област Варна, кметът на община Шабла е уведомен за предприемане на действия за почистване на замърсената ивица, обяснява министърът. Той информира и че на 11 февруари от РИОСВ-Варна е извършена нова проверка, съвместно с представител на община Шабла. Констатирано е, че от служители на общината се извършва събиране на нефтопродуктите, като до края на деня плажът е почистен. Община Шабла е уведомила РИОСВ-Варна, че събраните мазутни отпадъци са предадени на дружество „Проучване и добив на нефт и газ\" АД - район Шабла за временно съхранение и последващо предаване за оползотворяване и обезвреждане. С цел установяване на източника на замърсяване, от РИОСВ-Варна е извършена справка в регистъра на обектите за контрол и не е установен обект (брегови източник), използващ и/или генериращ мазут/мазутни отпадъци, т.е. вероятният източник на замърсяването е трансграничен пренос или преминаващ танкер, подчертава Димов. В тази връзка от РИОСВ-Варна е изпратено писмо до Дирекция „Морска Администрация\" - Варна като компетентен орган, съгласно „Авариен план за действие при нефтени разливи в Черно море\" за област Варна, за предприемане на действия за установяване на източника на замърсяване. През 2018 г. в РИОСВ-Варна са подадени три сигнала за замърсявано на Черно море с нефтопродукти, като при извършените съвместни прооверки от експерти на РИОСВ-Варна, Басейнова дирекция „Черноморски район\"-Варна и „ВиК Варна\" ООД е констатирано, че сигналите са неоснователни, припомня още министър Нено Димов. Сподели:", "date": "2019.02.24", "title": "Танкер е замърсил с мазут плажа край Шабла в началото на февруари"}
{"url": "https://pik.bg/%D1%81%D0%BB%D0%B5%D0%B4-%D1%86%D0%B5%D0%BD%D0%BD%D0%B8%D1%8F-%D1%83%D1%81%D0%BF%D0%B5%D1%85-%D0%B7%D0%B0-%D0%BB%D0%B5%D0%B2%D1%81%D0%BA%D0%B8---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0%D1%85%D0%B0-%D1%82%D1%80%D0%B8-%D0%B2%D0%B0%D0%B6%D0%BD%D0%B8-%D1%81%D0%B8%D0%BD%D0%B8-%D1%84%D0%B8%D0%B3%D1%83%D1%80%D0%B8-news822114.html", "text": "Левски победи ЦСКА с 1:0 в дерби от шампионата, а ето и акценти от изказвания на важни фигури свързани със \"синия\" клуб. \"Левски показа добър характер и аз съм много доволен от това. Радвам се и заради феновете, тъй като те заслужават този успех. Не коментирам съдиите\", казва щастливият треньор на \"сините\" Георги Дерменджиев. \"Съжалявам, че не победихме с по-изразителен резултат, тъй като 45 минути играхме с човек повече. Левски върви по правилен път. Най-важна бе победата. Нека мислим мач за мач. Васил Божков е един доста сериозен човек с амбиции. Той ще внесе една финансова стабилност в клуба, а това ще доведе до една по-спокойна работа\", заявява \"синята\" легенда Даниел Боримиров. \"Вървим във вярната посока. Победата е за феновете, които в това студено време дойдоха да ни подкрепят. Трябваше днес да вземем трите точки и се радвам, че успяхме. Утре имам магнитен резонанс, разтегнах ли, дръпнах ли нещо още в началото на мача, радвам се, че запазих вратата си без гол, не искам да коментирам съдиите\", отсече вратарят на Левски Николай Михайлов. Сподели:", "date": "2019.02.24", "title": "След ценния успех за Левски - ето какво казаха три важни \"сини\" фигури"}
{"url": "https://pik.bg/%D0%BF%D0%BE%D0%BC%D0%BE%D1%89-%D1%80%D0%BE%D0%B4%D0%B8%D1%82%D0%B5%D0%BB-1-%D1%81%D0%BF%D0%B0%D1%81%D0%B8-%D0%BC%D0%B5-%D1%80%D0%BE%D0%B4%D0%B8%D1%82%D0%B5%D0%BB-2-%D0%BC%D0%B8-%D1%81%D0%B5-%D0%BA%D0%B0%D1%80%D0%B0-news822019.html", "text": "Франция остана без мама и татко. В документите на децата ще пише вече родител 1 и родител 2. Сакън да не се обидели еднополовите двойки. Както знаем, каквото става в Европа, тръгва и към нас. И то с шеметна бързина. Докато се усетим, може и ние да останем без мама и татко. Всичко е в ръцете на държавниците ни. Защото българският народ не бива да се подценява. Той не може така лесно да приеме тези приумици на хора без работа. Българите сме \"по-старомодни\" и държим на семейните традиции и на принципа да живеем както Бог ни е създал. В никакъв случай не искам да уязвявам гей средите. Самата аз имам добри познати сред тях. Проблемът е, че тази измислена от извратените мозъци в Европа джендър идеология няма нищо общо с гейовете, дори може да се приеме и като гавра с тях. Всички са родени от майки и имат бащи. Такъв е законът на природата. Както се казва, като има \"нещо друго\" - трети пол, дайте да му видим половите органи. Само да си представим ситуацията. Детето вика: \"Помощ, родител 1. Родител 2 ми се кара!\" Ами кой ще е родител 1, чия ще е доминиращата роля?!  Кой ще е главата и кой шията на семейството?! Все въпроси, на които даже бащите и майките на абсурда нямат отговор. Джендър идеологията, макар че джендър означава род, не свършва само с пола. Бидейки изкривена философия, едно от уродливите и престъпни нейни проявления е и в литературата. Фалшифицират се на практика произведенията от световната класика. Един пример е \"Чичо Томовата колиба\". Заменят думата \"негър\" с \"афроамериканец\". Що за скудоумие? Велики творци са писали така, какви са тези, които сега ще ги редактират в името на фалшивия либерализъм. Почти същото се случва и у нас с налагането на думата роми. Самите цигани държат да бъдат наричани цигани. Не харесват думата \"роми\". Но ние, защото сме либерални, продължаваме да ги наричаме роми. И така, както се пее в песента, до края на света. За жалост. Историята ни показва - всички цивилизации са загивали с началото на падението на нравите. Идвали са варварите и са ги унищожавали. Дано да се обърнем към историята и да си прочетем урока! За да не видим с очите си как загиват цивилизации. Сподели:", "date": "2019.02.24", "title": "ПОМОЩ: Родител 1, спаси ме, родител 2 ми се кара!"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%B6%D0%B8%D1%82%D0%B5-%D0%BD%D0%B0-%D0%B3%D0%B5%D1%80%D0%B1-%D1%81-%D0%BE%D1%81%D1%82%D1%80%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BB%D0%B8-%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BC%D0%B0%D0%B4%D1%83%D1%80%D0%BE-news822039.html", "text": "Младежи ГЕРБ разпространиха до медиите своя декларация, приета на X Зимен университет на МГЕРБ. В нея се изтъква, че ситуацията във Венецуела са усложнява, а аа този фон българските остриета на руския хибриден гуру ген. Решетников - председателят на БСП Корнелия Нинова и техният президент Румен Радев, застанаха на страната на диктатурата и подкрепиха диктаторския режим на Мадуро. Ето и пълния текст на политическия документ: През последните часове ситуацията във Венецуела ескалира, след като армията, по заповед на Николас Мадуро, отказа да допусне камиони с хуманитарна помощ от Колумбия и Бразилия и употреби сила срещу мирни граждани по улиците. Ние, младежите от ГЕРБ считаме, че унищожаването на хуманитарна помощ е престъпление срещу човечеството. Потъпкването на човешките права не може да бъде толерирано повече от демократичния свят. Важно е бъде подчертано, че никой не иска да се меси във вътрешните работи на Венецуела. В един глас с международната общност ние, младежите от ГЕРБ, призоваваме до страната да бъдат допуснати продукти от първа необходимост. Възможността гражданите на Венецуела да решат чрез свободни избори кой да бъде следващият им президент е основно демократично право. Защото изборът на Николас Мадуро е нелегитимен. Това беше признато официално дори от Социалистическия интернационал. На този фон българските остриета на руския хибриден гуру ген. Решетников - председателят на БСП Корнелия Нинова и техният президент Румен Радев, застанаха на страната на диктатурата и подкрепиха диктаторския режим на Мадуро. Те призоваха за ненамеса по казуса. Ние от МГЕРБ питаме какъв президент е Румен Радев, след като в момент, в който цялата демократична световна общност подкрепя Хуан Гуайдо и парламента на Венецуела, той остана в отбора на малкото останали диктатори? Дали Радев е европейски президент и натовски генерал или е куклата на конци на съветския генерал от КГБ Леонид Решетников? За нас отговорите на тези въпроси са ясни и категорични. Евразийският диктаторски манталитет на Румен Радев е очевиден и не може да се скрие. Проблемът е до къде той може да стигне, след като ценностната му система приема неутрално безразборното убиване на гладуващи хора от армия, само защото се опитват да достигнат до храна и лекарства? За нас от МГЕРБ е опасно такъв човек да бъде върховен главнокомандващ на Българската армия! А по повод призивите на президента да запазим неутралитет, припомняме един знаменит цитат от Данте Алигиери - \"Най-горещите места в ада са предназначени за онези, които по време на големи морални изпитания са пазили неутралитет!\" Колкото до позицията на другарката Корнелия Нинова, това е нищо повече от поредната доза отровно лицемерие от нейна страна! Защото Корнелия Нинова умишлено крие пред българските си симпатизанти, че международната организация, в която тя е заместник-председател - Социалистическият интернационал, прие още преди дни Хуан Гуайдо и венецуелското Народно събрание за единствени легитимни органи в страната. Социнтернът, част от който е БСП, изрази също така своята „огромна загриженост за репресии\", извършени от „незаконния режим на Николас Мадуро\" и заяви, че „изисква пълно възстановяване на конституционния ред\" във Венецуела. Същата позиция беше потвърдена и от испанския премиер-социалист Педро Санчес, с чиято подкрепа само преди ден стартът на предизборната кампания на ПЕС се проведе в Мадрид. По думите му „който реагира с куршуми и със затвори на желанието за свобода, не е социалист, а тиранин\". За нас, младежите от ГЕРБ, цялата тази шизофренична ситуация около Нинова, с двойствените ѝ позиции, и Радев, с евразийските му кукловоди поставят няколко много сериозни въпроса: - Дали всъщност президентът Радев не се опитва да се превърне в българския Мадуро – безцеремонен, циничен и самодостатъчен? ⁃ Къде Нинова лъже - в чужбина, когато организацията, на която е заместник-председател, подкрепя Гуайдо или в България, когато организацията, на която е председател, подкрепя Мадуро? ⁃ Демократична партия ли е БСП, след като подкрепя диктаторски режим и то не за първи път? (Припомняме, че в миналото БСП се обявяваше в подкрепа и на режимите на Слободан Милошевич и Садам Хюсейн). ⁃ Няма ли очевиден риск от изтичане на класифицираната натовска информация към вражески сили, след като „момчето на Леонид Решетников\" има най-висок достъп до такава, а публично изразява различни позиции от тези на Алианса? ⁃ С методите на Мадуро и помощта на Решетников ли БСП отново ще се опита да спечели европейските и местните избори, които наближават? От МГЕРБ не се надяваме на честни отговори от Румен Радев и Корнелия Нинова, защото истината за тях е вечно неудобна. В същото време призоваваме всички демократично мислещи българи, включително и социалистите, да не допускаме повече на власт в България да се възкачват хора, които под команда от едни диктаторски режими подкрепят други диктаторски режими! МГЕРБ ще отстоява категорично и в бъдеще европейското демократично развитие на България. Сподели:", "date": "2019.02.24", "title": "Младежите на ГЕРБ с остра декларация: Румен Радев ли е българският Мадуро?"}
{"url": "https://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BD%D1%8F%D0%BC%D0%B0%D0%BC%D0%B5-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B4%D0%B0-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F%D0%BC%D0%B5-%D1%81-%D1%80%D1%83%D1%81%D0%B8%D1%8F-%D0%B7%D0%B0-%D0%BE%D1%80%D1%8A%D0%B6%D0%B5%D0%B9%D0%BD%D0%B8%D1%82%D0%B5-%D0%BB%D0%B8%D1%86%D0%B5%D0%BD%D0%B7%D0%B8-news822037.html", "text": "Нямам информация, че представител на чужда държава е организирал взрив на площадка на ВМЗ-Сопот. Няма такива данни. Така вицепремиерът и министър на отбраната Красимир Каракачанов коментира изявлението на Бойко Ноев в предаването „Неделя 150“ на БНР, че по данни на британските специални служби още един агент, замесен в отравянето на Сергей Скрипал, е бил в България по време на взрива. На въпрос дали чужда държава се опитва да влияе върху българската оръжейна индустрия, Каракачанов отговори, че за последните 30 година не една страна се е опитвала да спъва развитието на българския военно-промишлен комплекс. „В миналото България беше седма-осма в света по обороти на продадено оръжие. Последните години, всъщност – през всички тези години – загубата на пазари са придружени от опити от страна на Русия да постави въпроса за т.нар. лицензи“, коментира Каракачанов. Вицепремиерът опроверга твърденията на Бойко Ноев, че България се е съгласила въпросът за лицензите да бъде обсъждан. \"Има един стар спор между България и Русия - руснаците твърдят, че военното производство в България се извършва по техни лицензии, което не е вярно. Всички български правителства досега са отхвърляли тази теза. За първи път това правителство, под ръководството на Министерство на икономиката и в частност Караниколов, прави пробив в тази българска позиция, което кара сдружението, на което Академик Воденичаров е съпредседател, да пише писмо до цялото правителство, до всички държавни власти, в което казва „с тревога научаваме, че Министерство на икономиката е поканило по своя инициатива руската страна за преговори…“. Отправянето на покана от българска страна означава само едно - че България е готова готови на компромиси“, заяви по-рано Ноев в \"Неделя 150\". „Подобно нещо българското правителство не си е помисляло. Това, че руската страна поставя на всяка двустранна среща въпроса за лицензите, си е тяхна политика и тяхна тактика“, каза Каракачанов. „България няма никакво намерение – не по политически причини, а поради липса на каквито и да е юридически основания – да плаща пари за лицензи или някакви други пари на трета страна за производството на нашия военно-промишлен комплекс“, допълни Каракачанов. Сподели:", "date": "2019.02.24", "title": "Каракачанов: Нямаме намерение да преговаряме с Русия за оръжейните лицензи"}
{"url": "https://pik.bg/%D1%80%D0%B0%D0%B7%D0%BD%D0%BE%D0%B3%D0%BB%D0%B0%D1%81%D0%B8%D1%8F-%D0%BC%D0%B5%D0%B6%D0%B4%D1%83-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8-%D0%B8-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D0%BD%D1%86%D0%B8-%D0%B2-%D1%81%D0%B0%D1%89-%D0%BF%D0%BE-%D0%BA%D1%80%D0%B8%D0%B7%D0%B0%D1%82%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news821983.html", "text": "В САЩ републиканските законодатели в мнозинството си са единодушни в острата си критика спрямо управлението на Николас Мадуро във Венецуела, докато демократите са разделени относно ролята на Съединените щати в разрастващия се конфликт като някои от тях се обявяват против по-директна конфронтация, съобщава БНР. Един от най-активните американски законодатели по темата е сенаторът-републиканец Марко Рубио. Снощи в \"Туитър\" той публикува последни информации от случващото в региона, като в един момент призова за молитва. Подобно на Рубио повечето републиканци заклеймяват остро управлението на Мадуро, макар и да не изразяват гласно мнението си. Междувременно съветникът по национална сигурност Джон Болтън написа в \"Туитър\", че Мадуро е отговорил на доставките на хуманитарна помощ с „дегизирани бандити, убиване на цивилни и изгаряне на камиони, превозващи силно необходимите храна и медикаменти“. Болтън също намекна, че САЩ могат да наложат още санкции и окуражи армията да мине на страната на признатия от Америка и от още около 50 държави за временен президент на Венецуела Хуан Гуайдо. Вицепрезидентът Майк Пенс, който утре от Колумбия се очаква да изрази още веднъж подкрепата на САЩ за Гуайдо, показа солидарност с опозицията с думите: „Ние сме с вас.“ При демократите няма единна позиция по политическата криза във Венецуела. Докато някои подкрепят идеята за смяна на управлението, други предупреждават срещу действия, които могат да доведат до американска военна намеса там. По-рано този месец Чък Шумър - лидерът на демократите в Сената, изрази подкрепата си за Гуайдо, а снощи съпартиецът му Бен Кардин е заявил, цитиран от \"Вашингтон Поуст\", че за момента администрацията на Доналд Тръмп се справяла както трябва със ситуацията, но в същото време Кардин се е обявил срещу използването на военна сила. Според някои военната намеса би помогнала на Мадуро да събере по-голяма подкрепа. В редиците на демократите се спряга и идеята за дипломатическо решение, което да включва разговори между всички фракции. Сподели:", "date": "2019.02.24", "title": "Разногласия между демократи и републиканци в САЩ по кризата във Венецуела"}
{"url": "https://pik.bg/%D1%81%D1%8A%D0%B4%D1%8A%D1%82-%D0%BE%D0%BF%D1%80%D0%B5%D0%B4%D0%B5%D0%BB%D0%B8-1-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%BD%D0%B0-%D0%B0%D1%80-%D0%BA%D0%B5%D0%BB%D0%B8-news821953.html", "text": "Американски съд определени 1 млн. долара гаранция за R&B звездата Ар Кели, след като му бяха повдигнати 10 обвинения за сексуално насилие срещу четири жертви, три от които малолетни. На съдебното заседание прокурорите обявиха, че имат ДНК доказателства, взети от една от жертвите, които съвпадат с тези на Кели. Семенна течност, взета от ризата на втора жертва, под 17-годишна възраст, също е показала съвпадения, допълва обвинението. По време на изслушването за гаранцията, съдия Джон Фидзжералд Лейк нареди на Кели да не общува с никого под 18-годишна възраст и да не контактува с нито една от жертвите или свидетелите. Певецът получи заповед и да предаде паспорта си. Въпреки че гаранцията беше определена на 1 млн. долара, Ар Кели ще трябва да внесе само 1/10 от нея, или 100 000 долара, за да бъде пуснат от ареста. Сподели:", "date": "2019.02.24", "title": "Съдът определи 1 млн. долара гаранция на Ар Кели"}
{"url": "https://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%82%D1%8A%D1%80%D1%81%D0%B8-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news821987.html", "text": "По-рано трима проевропейски настроени членове на кабинета предупредиха, че могат да гласуват за забавяне на Брекзит, за да се предотврати \"катастрофално\" излизане от блока без споразумение. Тереза Мей подчерта, че не трябва да има партийни \"чистки\" заради депутати с различни възгледи. Преди решаващите гласувания в Камарата на общините следващата седмица Грег Кларк, Амбър Ръд и Дейвид Гоук заявиха за \"Дейли мейл\", че ще бъдат готови да се противопоставят на премиера и да гласуват за отлагане. Това доведе до призиви за оставките им от консерватори брекзитиъри. Засега датата, на която Великобритания трябва да напусне Европейския съюз, остава 29 март, пояснява БНР. Правителството обаче многократно отказа да изключи възможността страната да напусне блока без официална сделка, в случай че Тереза Мей не успее навреме да убеди членовете на парламента да одобрят споразумението, договорено от нея с Брюксел. Вотът за Брекзит не трябва да бъде възпрепятстван и правителството трябва да поддържа \"абсолютен\" фокус върху него, заявипремиерът Тереза Мей, цитирана от Би Би Си. В реч пред активисти на консерваторите премиерът каза, че \"най-лошото нещо, което може да се направи, е да бъде загубен фокусът\". Коментарът й идва на фона на финалната фаза от преговорите й с Европейския съюз. Сподели:", "date": "2019.02.24", "title": "Тереза Мей продължава да търси компромис за Брекзит"}
{"url": "https://pik.bg/%D0%B3%D0%BE%D1%80%D0%B5%D1%89%D0%BE-%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%BF%D1%80%D0%B5%D1%82%D0%B5%D0%BD%D0%B4%D0%B5%D0%BD%D1%82%D0%B8%D1%82%D0%B5-%D0%B2-%D0%BD%D0%B0%D0%B9-%D0%B2%D0%B0%D0%B6%D0%BD%D0%B8%D1%82%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D0%B8-%D0%BD%D0%B0-%E2%80%9E%D0%BE%D1%81%D0%BA%D0%B0%D1%80%E2%80%9D-%D0%B8%D1%82%D0%B5-news822040.html", "text": "В Dolby Theatre, Лос Анджелис тази вечер ще бъдат връчени 91-ите филмови награди \"Оскар\" на Американската академия за киноизкуство. В категорията „Най-добър филм“ ще се състезават „Зелената книга“, , „Черната пантера“, „Рома“, „Роди се звезда“, „Фаворитката“, „Бохемска рапсодия“, \"Черен в клана\" и „Власт“. Като фаворит за отличието се счита лентата на режисьора Алфонсо Куарон „Рома”. Номинираните за най-добра актриса са Ялица Апарисио („Рома”), Лейди Гага („Роди се звезда“), Глен Клоуз („Жена“), Оливия Колман („Фаворитката“) и Мелиса Макарти („Можете ли да ми простите“). Тук основен кандидат за наградата е Глен Клоуз. Киноакадемията ще избира най-добър актьор измежду Рами Малек („Бохемска рапсодия“), който е и фаворит, както и Крисчан Бейл („Власт“), Виго Мортенсен („Зелената книга“), Брадли Купър („Роди се звезда“) и Уилям Дефо („На прага на вечността“). За режисура номинираните са: Алфонсо Куарон („Рома“), който е и основен претендент за статуетката, според повечето критици, Адам Маккей („Власт“), Павел Павликовски („Студената война“) и Йоргос Лантимос („Фаворитката“). Сподели:", "date": "2019.02.24", "title": "ГОРЕЩО: Ето кои са претендентите в най-важните категории на „Оскар”-ите"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%BE%D0%BA%D0%B0%D0%BD%D0%B8-%D1%82%D1%80%D1%8A%D0%BC%D0%BF-%D0%B2-%D1%82%D1%83%D1%80%D1%86%D0%B8%D1%8F-news821984.html", "text": "От Белия дом вече коментираха, че нищо конкретно не е планирано все още, но президентът Тръмп е отворен към идеята за потенциална среща в бъдеще, информира бТВ. Официална дата все още не е фиксирана. Поканата била отправена от Ердоган към Тръмп в телефонния разговор, в който двамата са говорили за американското изтегляне от Сирия. Турската лира се срина през последните месеци отчасти и заради санкциите, които Вашингтон наложи на Анкара заради масовите арести на предполагаеми противници на режима на Ердоган в южната ни съседка. Турският президент Реджеп Ердоган е поканил американския си колега ДоналдТръмп да посети Турция през 2019 г. Сподели:", "date": "2019.02.24", "title": "Ердоган покани Тръмп в Турция"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%B8%D1%81%D0%B0%D1%82%D0%B5%D0%BB%D1%8F%D1%82-%D1%85%D1%80%D0%B8%D1%81%D1%82%D0%BE-%D1%81%D1%82%D0%BE%D1%8F%D0%BD%D0%BE%D0%B2-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BA%D0%B0%D0%BB%D0%B8%D0%BD-%D1%82%D0%B5%D1%80%D0%B7%D0%B8%D0%B9%D1%81%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D1%85%D0%B0%D0%B9%D1%82%D0%BE%D0%B2-%D0%BB%D0%B5%D1%81%D0%BD%D0%BE-%D0%B5-%D0%B4%D0%B0--news821991.html", "text": "Познавах се с Хайтов и донякъде с Радичков. Те бяха слуги на режим, който не мога да понасям. Правеха \"свирки\" на Живков\", каза в предаването „Комбина“ по Нова през 2016 г. Терзийски. Наследниците на Хайтов поискаха извинение, а после заведоха и дело за клевета. Мислех да не се занимавам с Калин Терзийски повече. Болен човек е. Може да не е болен, може да е дуалист просто. Няма значение. Но отново орева медийния орталък, защото, видите ли, му отнели правото да изразява свободно мислите си. (Има и нещо друго, което трябва да си признаем. Калин Терзийски е и тест за здравословното състояние на медиите. Давайки му пространство те доказват своята несъстоятелност... ) В случая обаче иде реч за нещо друго. Да кажеш, че \"някой правил свирки някому\" няма нищо, ама абсолютно нищо общо няма със свободата на словото. Свободата на словото значи истина - твоята, но истина. Свободата на словото не се олицетворява с казване на неистини, дори ако тези неистини се представят като метафори. Свободата на словото не си служи, и никога не си е служила с обидни квалификации. Особено що се касае за човек, напуснал земния свят. Народът в такива случаи казва: \"За умрелият или добро, или нищо\"... С накърняване на достойнството на някого, напуснал този свят, свободата на словото няма нищо общо... И през същото това време да казваш, че единственото, което те води в този живот е Бог... Това вече, освен вулгарно, е и цинично... (Аз лично бях в лоши отношения с Хайтов и част от рода му. По стечение на обстоятелствата няколко десетилетия бяхме и роднини). Писал съм доста неща в мемоарните ми книги \"До СтрасТбург и назад\" и \"Глутница за единаци\". Но никога, абсолютно никога не съм си служил с обидни квалификации. Никой не можа - нито преди 1989 година, нито след това - да ми отнеме свободата на изразяването. Които ме познават го знаят - слава Богу и тези, които са ме прибирали в милицията тогава заради езика и текстовете ми са живи и здрави. Но никой от тях не би казал, че съм упражнявал просташки език, представяйки го като свобододумие. Всъщност, първото доказателство, че Калин Терзийски не е писател е именно това - невъзможността да се изразява точно без помощта на обидната квалификация. Без използването на каруцарски език.. Лесно е да напсуваш някого на майка, да бъдеш вулгарен спрямо някого е лесно. Особено ако отсреща няма как да се защити този някой, защото просто вече... го няма. Особено към мъртвите трябва да сме отговорни. Хайтов бе като японски булдозер комацу понякога - мачкаше всичко, което не бе на неговото мнение. Но бе удоволствие да си противник с него, защото, ако не успееше да те смачка, ти даваше увереност в собствените сили. Знаеш, че влизаш в битка със силен противник. С човек, който знае силата на думите... Имаше неща, за които дълбоко съм го уважавал. Заради \"Бодливата роза\", заради \"Диви разкази\"... Хайтов бе писател, не алкохолик, който се представя за писател. Беше принципен - въпреки възможностите да освободи и трите си деца от онова петгодишно заточение след завършване на ВУЗ, наречено \"разпределение\", той не си мръдна пръста и те изкараха своята повинност в Смолян - двама като учители, Здравец като архитект. А можеше да заобиколи. Особено, ако е правил някои неща на властта. Не го защитавам, просто това е истината. В Дружеството на писателите-Смолян бе дошъл да иска подписка по повод Екатерина Томова. Имаше подписка срещу него и той поиска Дружеството да отвърне с друга. Провалих подписката и се гледахме враждебно. Просто казах тогава, че, ако подписката е в защита на някого, ще я подпиша. Но не подписвам нищо срещу друг писател. Между другото, прави му чест, защото той самия каза, че не иска тази подписка. И тя не бе пратена. Такива принципи имам. Ако трябва да напсувам някого - ще го направя в очите. Но съм добре възпитан - никога не съм напсувал никого. Не, че не мога - все пак съм работил в Кремиковци. Но това са принципи. Свободата на словото, Калинчо, не е да напсуваш. Свободата на словото е да казваш истината. А ти не го умееш. Липсва ти възпитание. И речник, разбира се. Но това са инструменти за писатели, не за самозванци... Толкоз...\" Сподели:", "date": "2019.02.24", "title": "ПЪРВО В ПИК! Писателят Христо Стоянов скочи срещу Калин Терзийски заради Хайтов: Лесно е да напсуваш някого на майка. Ти си самозванец, а не писател"}
{"url": "https://pik.bg/%D0%B0%D0%BD%D0%B4%D1%80%D0%B5%D0%B9-%D0%BD%D0%BE%D0%B2%D0%B0%D0%BA%D0%BE%D0%B2-%D0%B1%D0%BE%D1%80%D0%B8%D1%85%D0%BC%D0%B5-%D1%81%D0%B5-%D1%81-%D0%B2%D1%81%D0%B8%D1%87%D0%BA%D0%B8-%D1%81%D0%B8%D0%BB%D0%B8-%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%BD%D0%B5-%D0%BF%D1%80%D0%BE%D1%81%D1%82%D0%BE-%D0%B4%D0%B0-%D0%BF%D0%BE%D1%81%D1%82%D0%B8%D0%B3%D0%BD%D0%B5%D0%BC-%D0%BD%D1%8F%D0%BA%D0%B0%D0%BA%D0%B2%D0%B8-%D1%82%D1%80%D0%B0%D0%BD%D1%81%D1%84%D0%BE%D1%80-news822051.html", "text": "Борихме се с всички сили и средства не просто да постигнем някакви трансформации по пакета „Мобилност”, а да го спрем. Това каза евродепутатът от на ЕНП/ГЕРБ Андрей Новаков по време на 10-тя Зимен университет на Младежи ГЕРБ в Сандански . „Доколкото знам от колегите в Европейският парламент до този момент не е имало законодателен пакет, който да е бил отхвърлян три пъти. Причината да се борим толкова усилено бе свързана с това, че въпросното законодателство беше небалансирано”, отбеляза Новаков. Той подчерта, че са се борили с всички сили и средства, позволени от правилниците, за да могат да се преборят с въпросния пакет. „Колкото повече време минава, толкова повече се увеличава и шансът този пакет окончателно да не бъде приет”, заяви Новаков. По отношение на увеличаването на финансирането за България от Европейския съюз след 2020 година евродепутатът коментира, че на практика се получава така, че всеки гражданин на страната ще получи по 2750 лв., което всъщност е по 1.00 лв. на ден. „Това ще бъде златен лев за България, златен лев за прогреса”, добави Новаков. Той посочи, че тези допълнителни средства, отпуснати за България, ще дадат възможността да скъсаме с миналото, което ни тежи. „А с усилията на правителството ще успеем да се наредим до държавите в централна и източна Европа”, подчерта Новаков. Евродепутатът отбеляза, че през изминалата седмица са успели да преборят поредната фалшива новина, тиражирана от лидера на БСП Корнелия Нинова, а именно, че след 2020 парите за България ще спрат. „Тази фалшива новина, която някои колеги преповториха, включително в Пленарната зала в Европарламента, отиде в небитието, защото от Европейския съюз казаха, че не само, че няма да изчезне финансирането, но и ще се увеличи до 18 млрд. лв., което е с 4 млрд. лв. повече”, подчерта Новаков. По време на дискусията бяха коментирани и други актуални теми, свързани с бъдещето на българското село, присъединяването на България към Шенген и изхвърлянето на хранителни продукти. Новаков обясни, че процесът на създаването на хранителна банка е доста сериозен и има много правила, които трябва да бъдат спазвани, за да се гарантира, че хранителните продукти ще бъдат годни за консумация. „Може би трябва да стигнем дотам – да произвеждаме толкова, колкото можем да изконсумираме”, каза Новаков. Сподели:", "date": "2019.02.24", "title": "Андрей Новаков: Борихме се с всички сили и средства не просто да постигнем някакви трансформации по пакета \"Мобилност\", а да го спрем"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%E2%80%9E%D0%BA%D1%80%D0%B0%D0%BB%D1%8F%D1%82-%D0%BD%D0%B0-%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B8%D1%82%D0%B5-%D0%BC%D1%8E%D0%B7%D0%B8%D0%BA%D1%8A%D0%BB%D0%B8%E2%80%9C-%D1%81%D1%82%D0%B5%D0%BD%D0%BB%D0%B8-%D0%B4%D0%BE%D1%83%D0%BD%D0%B5%D0%BD-news821990.html", "text": "На 94-годишна възраст е издъхнал режисьорът Стенли Доунен, съобщават американските медии, цитирани от Нова телевизия. Той е най-известен с мюзикъла си „Аз пея под дъжда“, излязъл през 1952 година, където си партнира с Джийн Кели. Бивш танцьор на Бродуей, Доунън започва работа в киното като хореограф, а след това като режисьор. Той прехвърля любовта си към танца на големия екран с помощтта на Джийн Кели и Фред Астер. През 2006 година „Аз пея под дъжда“ е обявен за най-добрия мюзикъл на всички времена от Американския филмов институт. Сподели:", "date": "2019.02.24", "title": "Почина „кралят на холивудските мюзикъли“ Стенли Доунен"}
{"url": "https://pik.bg/%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%BF%D0%BB%D1%8E%D0%B5%D0%BD%D0%B5%D1%82%D0%BE-%D0%BD%D0%B0-%D1%81%D0%B5%D0%BC%D0%BA%D0%B8-%D0%BD%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%BC%D0%B5%D1%81%D1%82%D0%B0-%D0%B2-%D1%82%D1%80%D1%8A%D0%BD-news821996.html", "text": "Забранява се изхвърлянето на семки, люспи, черупки, угарки, билети и дребни хартийки, цигарени и кибритени кутии и др. по места, предназначени за обществено ползване в Трън. Това е една от точките в новата наредба за обществения ред в пограничния град. Документът ще бъде подложен на обществено обсъждане на 22 март от 11 ч. в заседателната зала на Общината, пише Мироглед. В наредбата са изброени забраните за извършване на действия, противни на добрите нрави, нарушаващи обичайните норми за морал и поведение по улици, площади и други обществени места. Сред тях са високото говорене, пеене, свирене, извършването на дейности от битов и стопански характер, и създаването по какъвто и да е начин на шум на места в близост до жилищата на гражданите и други обществени места през времето от 22.00 до 06.00 часа, а в жилищните зони и от 14.00до 16.00 часа; ползването на обществения транспорт от лица във видимо нетрезво състояние; продажбата и рекламата на вестници и списания с порнографско съдържание по улиците; употребата на алкохолни напитки, наркотични вещества, играенето на хазартни игри по улиците, площадите, парковите зелени площи и други обществени места и др. Освен това няма да се допуска разполагането и предлагането на хазартни игри или игрални хазартни автомати на по-малко от 300 метра от учебни заведения и домове за деца, лишени от родителски грижи. Разстоянието ще се измерва по най-краткия път. Забранява се пиене и пушене в близост до детски ясли, детските градини, училищата и местата, на които се предоставят социални услуги за деца; площадките за игра и спортните обекти – по време на спортни прояви. Няма да се допуска и просията на обществени места. Всички нарушители ще бъдат санкционирани. Сподели:", "date": "2019.02.24", "title": "Забраняват плюенето на семки на обществените места в Трън"}
{"url": "https://pik.bg/%D1%81%D1%83%D1%82%D1%80%D0%B5%D1%88%D0%BD%D0%B0%D1%82%D0%B0-%D1%84%D0%B8%D0%B7%D0%B7%D0%B0%D1%80%D1%8F%D0%B4%D0%BA%D0%B0-%D1%81%D0%B2%D0%B0%D0%BB%D1%8F-%D0%BA%D1%80%D1%8A%D0%B2%D0%BD%D0%BE%D1%82%D0%BE-news821582.html", "text": "Когато към тази рутинна сутрешна физическа активност добавят чести прекъсвания на седенето денем, жените извличат повече ползи за здравето си. \"Извършихме изследването, защото някои предишни проучвания показаха, че физическата активност може значително да понижи кръвното налягане, а други - че продължителното седене може за един ден да го увеличи\", заяви ръководителят на екипа Майкъл Уилър от института Бейкър за сърдечни болести и диабет в Мелбърн. Сутрешното ходене има особено силен ефект за понижаване на систоличното кръвно налягане. За хората над 50-годишна възраст то може да прогнозира риска от инфаркт, инсулт или сърдечносъдови болести. \"Искахме да разберем дали ефектът от физическата активност за понижаване на кръвното налягане може да бъде намален от последвал период на продължително седене или да бъде увеличен от последвали чести прекъсвания на седенето\", поясни ученият. Било установено, че комбинирането на физическа активност с чести прекъсвания на седеното денем намалява систоличното кръвно налягане по същия начин, както това се постига с лекарства. Намаляването е особено отчетливо у жените. Учените не са наясно защо жените извличат по-голяма полза от физическата активност. \"Макар че за да се разбере въздействието на едно или друго поведение, е добре те бъдат разгледани поотделно, логичната следваща стъпка е да се пристъпи към изследване на комбинирания ефект от тях\", отбеляза Уилър. Резултатите от изследването са публикувани в Hypertension. Тридесетминутното ходене сутрин можe да понижи кръвното налягане у хората с наднормено тегло и затлъстелите хора на възраст между 55 и 80 години, сочат резултатите от изследване, цитирани от ЮПИ. Сподели:", "date": "2019.02.24", "title": "Сутрешната физзарядка сваля кръвното"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%BB%D0%B0%D0%B4-%D0%BC%D1%8A%D0%B6-%D0%BD%D0%B0%D0%BF%D0%B0%D0%B4%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-%D1%81-%D0%B4%D1%8A%D1%80%D0%B2%D0%B5%D0%BD%D0%B0-%D0%BB%D0%B5%D1%82%D0%B2%D0%B0-%D0%B8-%D1%83%D0%B1%D0%B8-%D0%B1%D0%B0%D0%B1%D0%B0-%D1%81%D0%B8-news822070.html", "text": "ОДМВР-Пазарджик Мъж, извършил тежко престъпление е задържан от служители на Районно управление на МВР-Велинград, съобщиха от . Сигнал за случилото се битово убийство е получен тази сутрин в полицейското управление на града. Станало е ясно, че 29-годишният мъж от Велинград е предизвикал скандал с майка си. Скандалът се задълбочил, при което мъжът нанесъл удари на 48-годишната жена с дървена летва. След това той отишъл в съседната стая, където на легло била 71-годишната му баба. На нея той нанесъл множество удари в областта на главата и в резултат на това жената е починала. Пристигналите на мястото полицейски служители задържали мъжа в ареста на Районно управление на МВР-Велинград. Той е тестван с техническо средство и пробите за употреба на алкохол и наркотични вещества са отрицателни. Тялото на жертвата е транспортирано в „Съдебна медицина”-Пазарджик за аутопсия. За случилото се незабавно е уведомен дежурен прокурор от Окръжната прокуратура. Продължават процесуалните действия по документиране и изясняване на тежкото престъпление, води си дознание. Сподели:", "date": "2019.02.24", "title": "ИЗВЪНРЕДНО: Млад мъж нападна майка си с дървена летва и уби баба си"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2-%D0%B1%D0%B0%D0%BD%D1%81%D0%BA%D0%BE-%D0%B8%D0%B7%D0%B6%D0%B8%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BA%D1%80%D0%B0%D0%B9-%D0%BF%D0%B8%D1%81%D1%82%D0%B0%D1%82%D0%B0-%D0%B5-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B8-%D0%B7%D0%B0%D1%80%D0%B5%D0%B6%D0%B4%D0%B0%D1%89%D0%BE-%D1%81-%D0%BC%D0%BD%D0%BE%D0%B3%D0%BE-%D0%B5%D0%BC%D0%BE%D1%86%D0%B8%D0%B8-news822064.html", "text": "„Изживяването край пистата е невероятно и зареждащо с много емоции. Банско за пореден път доказа, че е курорт на световно ниво и затова тук са над 120 състезатели, сред които и скиорите от Топ 10 Световната купа и всички шампиони от Световното първенство в Оре. Състезанието и красотата на Банско доведоха и много чуждестранни туристи. Така че препоръчвам на всички българи да изберат българското и да посещават Банско“, написа още Цветанов. „Заедно с кмета на Банско Георги Икономов и много българи сме в Банско за Световната купа по ски алпийски дисциплини. Всички силно подкрепяме нашия Алберт Попов в Супер-гигантския слалом“, сподели във Фейсбук председателят на ГЕРБ Цветан Цветанов. Сподели:", "date": "2019.02.24", "title": "Цветанов в Банско: Изживяването край пистата е невероятно и зареждащо с много емоции"}
{"url": "https://pik.bg/%D0%BA%D0%B0%D0%BF%D0%B8%D1%82%D0%B0%D0%BB---%D1%82%D0%B0%D0%B9%D0%BD%D0%B0%D1%82%D0%B0-%D0%BE%D0%BF%D0%BE%D1%80%D0%BD%D0%B0-%D0%BC%D0%B5%D0%B4%D0%B8%D1%8F-%D0%BD%D0%B0-%D0%B3%D0%B5%D1%80%D0%B1-%D0%B8-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-news822047.html", "text": "Иво Прокопиев, разбира се, е възхитителен в нахалството си. И никак не е необичайно да срещнеш в „Капитал“ лъжи за себе си. Прокопиев, не се различава с нищо от псевдо-политолога Арман Бабикян, който менажира фейксайтове „Информиран.нет“ и 4udoslav. „Капитал“ е лустросаната версия на „Информиран.нет“, бялото лице на лъжата. В новия им брой агенция ПИК, на която съм едноличен собственик, попаднала в някаква „инфографика“ със заглавие „Опорните медии на ГЕРБ“. ПИК е сложен в една редица с „24 часа“, „Труд“, „Блиц“ по неизвестен критерий, понятен само за особения мисловен капацитет на семейството Прокопита. Ето един страхотен довод, че сме „опорна медия на ГЕРБ“: Все си мислех, че ще измислят нещо по-сносно. Сега се хванали за тенис-турнира ни…Който никога и под никаква форма не е бил „под патронажа на Бойко Борисов“. Борисов нито е участвал, нито се е мяркал в \"ПИК мастърс\", нито е връчвал награди. Веднъж, през есента на 2015-а, се състоя суперфинал на победителите от всички журналистически тенис турнири – на ПИК, на „Стандарт“, и „Труд“. Тогава Борисов, на кортовете на Националния тенис център, участва на двойки като шампион от турнира на „Труд“. И толкоз. Бруталната лъжа обаче се тиражира от клеветника Прокопиев без да му мигне окото. Събират и такса за участие – 700 лв. По този начин печелят на гърба на министър-председателя. Борисов пристига лично и тегли реч, в която дежурно хвали Прокопиев и неговия идеологически гуру Иван Кръстев. На трибуната се нарежда половината правителство. Снимки, пози, прегръдки, ръкувания, комплименти… Но после ПИК е „опорната медия на ГЕРБ“?! Егати наглеца, без извинение. Според признания на самия премиер финансово-икономическият екип в първото правителство на ГЕРБ е бил съставен по идея на Прокопиев. И на Иван Кръстев. И на Кристалина Георгиева. Не Недялко Недялков, а Иво Прокопиев бабува на правителствата на ГЕРБ. Има си персонални министри. Персонална шефка на кабинета на министър-председателя – Румяна Бъчварова, майка и тъща на журналисти от „Капитал“. Преди това всевластна шефка на МВР. Не с Недялко Недялков, а с Иво Прокопиев е рязал лентите на цехове и предприятия Бойко Борисов, както е видно от водещата снимка. Не с Недялко Недялков, а с Иво Прокопиев е съдружник избраният от квотата на ГЕРБ президент Росен Плевнелиев. Интервютата са с Румен Гечев, Александър Симов и Атанас Мерджанов. „Цветанов или Борисов лъже? Веднага да си дават оставката“, зове проф. Гечев в ПИК. Дали наистина такъв текст би се появил в „опорна медия“ на която и да е управляваща партия? ПИК не е на никоя партия, а на стотиците си хиляди читатели. Над 836 000 българи ежедневно влизат в новинарския лидер по последните данни на „Гугъл аналитикс“. Около 2000 бройки, по данни на търговците. Статистиката направо не ги лови, но наглеят, легендират се като „честни и обективни“ журналисти, признати от „Репортери без граници“. Признати, дръжки. Обикновени слуги, наемници, доносници, търтеи. Разсипници, не градители. Който не мисли като тях, не оправдава Цветан Василев, не спестява истината за зелените рекетьори и психодесните от \"Да, България\", не плюе с опасно упорство българския бизнес за сметка на чуждите монополи, не се възхищава от великия съдия Лозан Панов - контрапункт на злодея Цацаров, е “опорна медия на ГЕРБ\". И на дежурния Пеевски, разбира се. , как са приватизирали държавни гиганти на безценица, а после да съставят списъци с неудобни медии. Сподели:", "date": "2019.02.24", "title": "\"Капитал\" - тайната опорна медия на ГЕРБ и Бойко Борисов"}
{"url": "https://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D0%B7%D0%B4%D1%80%D0%B0%D0%B2%D1%8F%D0%B2%D0%B0-%D0%BE%D1%82-%D0%B2%D0%B0%D1%80%D0%B8%D1%86%D0%B5%D0%BB%D0%B0-%D0%B8-%D1%87%D1%80%D0%B5%D0%B2%D0%BD%D0%B8-%D0%B8%D0%BD%D1%84%D0%B5%D0%BA%D1%86%D0%B8%D0%B8-news821948.html", "text": "Намалява броят на болните от варицела и чревни инфекции в Пловдивска област. Това сочи справка на сайта на Регионалната здравна инспекция. 65 са случаите на варицела през последния отчетен период срещу 70 през предходния. 26 са засегнатите от чревни инфекции. Спад се отчита също при болните от скарлатина и вирусен хепатит. За периода от 11 до 17 февруари регистрираните случаи на остри респираторни заболявания са общо 247, а заболеваемостта е 71 на 10 000 души, уточнява \"Фокус\". Сподели:", "date": "2019.02.24", "title": "Пловдив оздравява от варицела и чревни инфекции"}
{"url": "https://pik.bg/%D0%B1%D1%8F%D0%BB%D0%B0-%D0%B4%D0%B2%D1%83%D0%B3%D1%8A%D1%80%D0%B1%D0%B0-%D0%BA%D0%B0%D0%BC%D0%B8%D0%BB%D0%B0-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F-%D0%B7%D0%BE%D0%BE%D0%BF%D0%B0%D1%80%D0%BA-news821944.html", "text": "Радио „Фокус“ – Бургас При нас пристигна бяла двугърба камила, която е вече на 10 месеца и се нарича Бейби. Тя в момента е от любимците на нашите посетители, каза в ефира на Кръстьо Дъбов, собственик на зоопарка. „Интересни животинки наскоро показаха главички от торбичките на кенгурутата. От торбичката на бялото кенгуру Снежанка в момента излиза черна главичка на малко бебе, което очакваме до дни да изскочи и да се разхожда със своите родители“, каза още Дъбов. Според него имат и потомство от носатите мечета, една част са заминали за други паркове, които са обменили за други животинки. Според собственикът на зоопарка от една седмица се наблюдават брачни игри при платинените лисици и при белия полярен вълк и добави, че се надяват след около 3 месеца да се похвалят с бели вълчета и платинени лицичета, което ще бъдем голяма сензация. „Всички животинки имаха малки, в това число са еленчетата, чакаме и козирогът всеки момент да роди бебе, както и муфлоните и едно конче е на път“, каза още Дъбов. По думите му всеки ден нещо се изменя и повечето в положителна насока. Сподели:", "date": "2019.02.24", "title": "Бяла двугърба камила пристигна в бургаския зоопарк"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3%D1%8A%D1%82-%D0%B0%D0%BD%D1%82%D0%BE%D0%BD%D0%B8%D0%B9-%D0%B3%D1%8A%D0%BB%D1%8A%D0%B1%D0%BE%D0%B2-%D1%81%D1%8A%D1%81-%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%82%D1%8F-%D0%BF%D1%80%D0%B5%D0%B2%D1%80-news821883.html", "text": "\"Фрагментацията в обществото се образува по границите на конфликти без решение. Не е вярно, че подоходните неравенства са основни. Състоянието на обществото ни днес се характеризира с ниска степен на солидарност. В това отношение Корнелия Нинова е дар за България. Тя превръща БСП в националсоциалистическа партия\", каза политологът Антоний Гълъбов по време на поитическа дискусия на Жени ГЕРБ в Ловеч. \"За съжаление българският народ постига много високи нива на варварство. България остана единствената държава в такава зависимост от Руската Федерация. Проблемът на България е с обслужващия персонал на Русия в България. Тук Русия има посредници формирани в СССР. Тук има корпоративни интереси, които работят за Русия, а не за България. В това отношение битката за Европа е битка за България, това е процес, а не проект\", бе категоричен Гълъбов. \"Европа е тук, а не само в Брюксел. ЕС осигури повече от 60 години мир и благоденствие за своите членки, а Русия воюва и все повече обеднява. 27 страни в ЕС постигнаха много по-бързо единомислие по Брекзит, отколкото самата Великобритания. Европа е там, където няма просто човеци, а човешки права. ЕВРОПА Е там, където все си човек е ценен“, подчерта още Антоний Гълъбов, като отбеляза за пореден път, че България успя да реализира успешно председателството на Съвета на ЕС и показа, че експертно е на нивото на своите колеги в Европа, но за съжаление обществото ни не разбра това. \"Големият въпрос е кой е тежкият провал на европейската левица. Загубата на лявата политика доведе до появата на популистките партии. Всеки един депутат повече за ЕНП е добре за България. Българския интерес е в запазване на основните европейски политики, а БСП не успява да разбере нищо от европейската политика\", поясни Антоний Гълъбов. Сподели:", "date": "2019.02.24", "title": "ГОРЕЩА ТЕМА! Политологът Антоний Гълъбов със смразяващ коментар за Корнелия Нинова: Тя превръща БСП в националсоциалистическа партия"}
{"url": "https://pik.bg/%D1%87%D0%B5%D1%81%D1%82%D0%B2%D0%B0%D1%82-%D1%88%D0%B5%D1%81%D1%82%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D0%BD%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-news821951.html", "text": "В Патриаршеската катедрала \"Св. Александър Невски\" ще бъде отслужена тържествена архиерейска св. Литургия по повод 6 години от интронизацията на Негово светейшество Българския патриарх и Софийски митрополит Неофит. Тържествената церемония е с начален час 9,30 часа днес. Сподели:", "date": "2019.02.24", "title": "Честват шестата година на патриарх Неофит"}
{"url": "https://pik.bg/%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D0%BD%D0%B0%D1%80%D0%B5%D0%B4%D0%B8-%D0%BD%D0%B0-%D0%BA%D0%B0%D0%BC%D0%B8%D0%BE%D0%BD%D0%B8%D1%82%D0%B5-%D1%81-%D0%BF%D0%BE%D0%BC%D0%BE%D1%89%D0%B8-%D0%B7%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B4%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0%D1%82-news821981.html", "text": "Колумбийското правителство нареди на камионите с помощи за Венецуела да се върнат в складовете, предаде „Франс Прес”, цитирана от БТА и Нова телевизия. Четирима венецуелски войници, охраняващи границата с Колумбия, дезертираха днес, а армията влезе в сблъсък с хора, настояващи да бъде допусната хуманитарна помощ в обхванатата от криза Венецуела, предадоха ДПА и Асошиейтед прес. Венецуелският опозиционен лидер Хуан Гуайдо казва, че стотици хиляди хора в страната спешно се нуждаят от храна и лекарства, а президентът Николас Мадуро твърди, че хуманитарната операция е американски заговор за свалянето му от власт. Във венецуелския град Урена на границата с Колумбия хора хвърляха камъни по войниците, а голяма тълпа протестираше в подкрепа на хуманитарната помощ. Телевизия „Си Ен Ен” съобщи, че са били чути изстрели, а някои хора са били ранени от гумени куршуми. Мирната хуманитарна акция беше прекъсната заради непропорционалните и насилствени действия на венецуелската страна, управлявана от узурпаторския режим на Николас Мадуро, съобщи колумбийският външен министър Карлос Олмес Трухильо. Той добави, че вследствие на действията на венецуелските сили за сигурност са били ранени 285 души, включително 30 колумбийци и 255 венецуелски граждани. 37 от ранените са имали нужда от болнична помощ, добави Олмес Трухильо. Камионите се връщат в складове в Кукута, съобщи Ройтерс. По данни на Асошиейтед прес при протести, свързани с опита за доставка на хуманитарна помощ, са загинали най-малко двама души. Две линейки пресякоха снощи границата с Бразилия, за да отведат петима ранени при сблъсъците с венецуелските сили на реда в бразилска болница, предаде АФП. Според лекарката Карла Сервита, пътувала в една от линейките, може да се очаква приток на ранени, защото е имало сблъсъци в град Санта Елена де Уайрен, на 20 км от границата с Бразилия. Границата с Бразилия също е затворена, за да попречи на доставките на хуманитарна помощ за Венецуела, припомня АФП. Съветникът на Белия дом по въпросите на националната сигурност Джон Болтън съобщи снощи в „Туитър”, че САЩ ще започнат да налагат санкции на венецуелски военни, които не подкрепят опозицията и не допуснат в страната хуманитарния конвой, предаде ТАСС. Сподели:", "date": "2019.02.24", "title": "Колумбия нареди на камионите с помощи за Венецуела да се завърнат"}
{"url": "https://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-145-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D1%82%D1%80%D0%B0%D0%B4%D0%B0%D1%82-%D0%BE%D1%82-%D0%BF%D1%81%D0%B8%D1%85%D0%B8%D1%87%D0%BD%D0%B8-%D1%80%D0%B0%D0%B7%D1%81%D1%82%D1%80%D0%BE%D0%B9%D1%81%D1%82%D0%B2%D0%B0-news821992.html", "text": "В риск ли е психичното здраве на българина и как да разпознаем паник атаките. Това коментира пред сутрешния блок на Нова телевизия доктор Захари Зарков - началник отдел „Психично здраве” в Националния център за психично здраве и анализи. 14,5 процента от българите страдат от психични разстройства. Това сочат последните официални статистики. „Изследването е от 2017 година, като сега излизат резултатите – разясни доктор Зарков. -  Намалели са тревожността и депресиите, но има трайно увеличение на зависимостите от алкохол и наркотици. Трудно е да се обяснят накратко причините. Употребата на алкохол и психотропни вещества прри мъжете е по-голяма. Жените са по-емоционални и по-често търсят помощ. Мъжете по-рядко търсят помощ за тези психични разстройства. Явно хората все още се срамуват и страхуват. Има стигма, която обхваща обществото ни, че можеш да потърсиш психиатър. Непоказването на емоциите не означава, че ги нямаме и ги преживяваме по девиантен начин. Резултатите показват, че живеенето във връзка и с партньор е портативен фактор за развитие на депресията”. Все повече хора се оплакват напоследък от паник атаки. Обикновено, те разкриват, че са боледували от такова нещо на по-късен етап. „Работя като психиатър в един медицински център като най-често идват хора със симптоми на паника – разясни доктор Захарши Зарков. - Най-напред трябва да ги разпознаем че са паник атаки, а не тахикардия от сърдечен произход или нещо друго. Паническа атака е състояние от 3 до 30 минути – сърцебиене и задух. Усещане, че човек ще умре или получи инфаркт. Преминава и след това остава страха, че човек може да умре. Трябва оценка от професионалист – психиатър или психолог, за справяне. Сами не можем да се справим. Сезонната депресия и колебанието на настроения са свързани със слънцестоенето и температурите навън. Това обаче не е класическа депресия, а по-скоро депресивно състояние. Депресията е състояние, болест, психично разстройство с понижена енергия, понижен апетит, нежелание за живот. Състояние, което продължава около две седмици”. Сподели:", "date": "2019.02.24", "title": "УЖАСЯВАЩА СТАТИСТИКА: 14,5% от българите страдат от психични разстройства"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0-%D0%B7%D0%B0-%D0%B4%D0%BD%D0%B5%D1%81---%D1%81%D0%BA%D0%BE%D1%80%D0%BF%D0%B8%D0%BE%D0%BD%D0%B8%D1%82%D0%B5-%D0%B4%D0%B0-%D0%BE%D1%87%D0%B0%D0%BA%D0%B2%D0%B0%D1%82-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D0%BF%D1%80%D0%B8%D1%85%D0%BE%D0%B4%D0%B8-%D0%B4%D0%B5%D0%B2%D0%B8%D1%82-news821889.html", "text": "ОВЕН Можете да се отдадете на активна работа и да спечелите неочаквано много пари. Радва ви възцарилата се хармония във вашето семейство, която е допълнителен стимул за вашия успех. Имате възможност да дадете изява на интелекта си. ТЕЛЕЦ Очертават се неподозирани възможности за разширяване на дейността ви, които не са за пренебрегване. Не отменяйте деловите срещи, а ги проведете рано сутринта. Ще ви изненадат с интересни предложения, които може да обмислите и обсъдите с близките си и с вашите колеги и да осъществите в следващите дни. БЛИЗНАЦИ Задължително се обогатете с информация, която е полезна за работата ви и е от значение за вашия успех. Запознанства ви носят професионална полза, ако съумеете да ги съхраните и не побързате да се дистанцирате. В този случай вашата гордост и недостъпност ви вредят. РАК Денят не е благоприятен за покупки. Няма да ви липсват делови предложения. Успешно завършете служебните си задачи, за да избегнете загубите. Нови познати навлизат неочаквано в живота ви, като се домогват и до информация за бизнеса ви. Бъдете внимателни, за да не се превърнат в причина за бъдещи неприятности. ЛЪВ Избягвайте запознанствата, въпреки че общувате с лекота. В материално отношение очаквайте успехи, ако не проявите наивността си на работното място. Следобед ви липсва настроение, заради грешки на ваши колеги, които са ви принудили да работите и днес. Избягвайте агресивната критика. ДЕВА Пътувайте и се подгответе за приятни емоции и запознанства. Преди това може да разговаряте за предстояща инвестиция, на която отдавате голямо значение преди края на месеца. Не се притеснявайте от трудностите, за да не съсипете постигнатото до момента. ВЕЗНИ Добре обмислените действия са гаранцията за бъдещите ви успехи. Бъдете умерени в работата си и думите си и не показвайте на всички колко сте доволни от започнатото. Спестете си хвалбите за добрите финансови постъпления, за да не предизвикате завистта на колегите си. Не предприемайте промени, ако не сте подготвени за тях. СКОРПИОН От сутринта сте емоционални, но не сте агресивни. Очаквайте допълнителна работа, която ще ви донесе стабилни приходи. Анализът на грешките ви е във ваша полза. Обърнете внимание на Съдбовните предупреждения. Знаете, че трудностите ви предпазват от проблеми и ги преодолявайте с благодарност. СТРЕЛЕЦ Не проявявайте амбиции да се доказвате пред колегите си, ако са ви засегнали, като се решите на цялостна промяна на работното си място. Рискувате да останете без работа. Когато изтрезнеете от обидата и осъзнаете, какво сте сторили, може да се окажете в безизходица, която да продължи и през следващия месец. КОЗИРОГ Справяте се блестящо, отговорно и компетентно със задачите си на работното място. Стабилизирайте постигнатите резултати и не се изкушавайте веднага да започнете новите си задачи. Още веднъж огледайте плановете си, за да избегнете разпиляването, захващайки се ту с едно, то с друго. ВОДОЛЕЙ Не споделяйте плановете си. Рискувате да привлечете вниманието на неприятели, които със сигурност ще ви навредят. Нови идеи, които споделяте, ви обещават бързи финансови постъпления. Обмислете ги още веднъж, преди да поставите началото на тяхната реализация. При необходимост проведете неотложните разговори и срещи. РИБИ Необмислено и прибързано решение за инвестиция, примамваща ви с обещания за бърза печалба, ще ви лиши от спестяванията ви. Орисани сте да постигнете поредния материален успех, но сте застрашени от провал заради собствената си непредпазливост. Предпазвайте се от неподходящи запознанства, дори и ако ви ги налагат. Сподели:", "date": "2019.02.24", "title": "САМО В ПИК: Хороскопът на Алена за днес - Скорпионите да очакват допълнителни приходи, девите ще имат много приятни емоции"}
{"url": "https://pik.bg/%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D0%B1%D0%BE%D0%B9-%D0%BC%D0%B5%D0%B6%D0%B4%D1%83-%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B8-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%BD%D0%B0-%D0%B1%D1%83%D0%BB-%E2%80%9E%D1%81%D0%B8%D1%82%D0%BD%D1%8F%D0%BA%D0%BE%D0%B2%D0%BE%E2%80%9D-%D0%B8%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-news822059.html", "text": "Фенове на футболните Левски и ЦСКА-София са влезли в ръкопашна схватка на столичния булевард „Ситняково”, съобщава „Фокус”, като се позовава на данни от пресцентъра на МВР. Инцидентът е станал пред столичен търговски център. В резултат на бързата реакция на полицията е предотвратен по-сериозен сблъсък. Има задържани. Сподели:", "date": "2019.02.24", "title": "Преди дербито: Бой между фенове на Левски и ЦСКА-София  на бул. „Ситняково”. Има задържани"}
{"url": "https://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%BA%D0%B8%D1%82%D0%B0%D0%B9-news821986.html", "text": "От своя страна Европейският средиземноморски сеизмологичен център (EMSC) уточни, че големината на земетресението в Съчуан е 4.9 по Рихтер. Според нея епицентърът е бил фиксиран на 26 км северно от Зигун, дълбочината на огнището е 30 км. Няма информация за жертвите или разрушения. През 2008 г. голямо земетресение с магнитуд 8 по Рихтер в китайската провинция уби повече от 70 хиляди души. Над 370 хиляди души бяха ранени, а над 18 хиляди бяха изчезнали. Възстановяването на инфраструктурата струва на китайското правителство приблизително 150 млрд. долара. В югозападната китайска провинция Съчуан е регистрирано земетресение с магнитуд 5,1 по Рихтер. Това съобщи сеизмологичната служба на обсерваторията в Хонконг. Сподели:", "date": "2019.02.24", "title": "Силно земетресение разтресе Китай"}
{"url": "https://pik.bg/%D0%BA%D1%80%D1%8A%D0%B2-%D0%BD%D0%B0-%D0%BF%D1%8A%D1%82%D1%8F-%D0%B0%D0%B2%D1%82%D0%BE%D0%B1%D1%83%D1%81-%D0%B8-%D0%BC%D0%B8%D0%BA%D1%80%D0%BE%D0%B1%D1%83%D1%81-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%85%D0%B0-%D0%BA%D1%80%D0%B0%D0%B9-%D0%BC%D0%BE%D0%BD%D1%82%D0%B0%D0%BD%D0%B0-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news822001.html", "text": "Катастрофа между автобус и микробус стана тази сутрин към 8 ч. в района на Монтана. Загинал е шофьорът на микробуса. Инцидентът е станал на един от изходите на града. В автобуса, който се е движил по линията София – Видин, е имало само една пътничка. По думите ѝ микробусът изведнъж се е отклонил от пътя и се е ударил в автобус. Това се е случило на прав участък, предполага се, че на шофьора му е прилошало или е заспал. Водачът на автобуса е откаран за преглед в болница, но не е сериозно пострадал. Сподели:", "date": "2019.02.24", "title": "КРЪВ НА ПЪТЯ: Автобус и микробус се сблъскаха край Монтана, има загинал"}
{"url": "https://pik.bg/%D1%81%D0%B2%D1%8A%D1%80%D0%B7%D0%B0%D1%85%D0%B0-%D0%BA%D0%B8%D1%80%D0%B8%D0%BB-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D1%81%D1%8A%D1%81-%D0%B7%D0%B0%D0%BA%D1%83%D0%BF%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8-%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%BA%D0%BB%D1%83%D0%B1-news822057.html", "text": "Българският мултимилионер Кирил Домусчиев е свързан с евентуалното закупуване на английския четвъртодивизионен Нотс Каунти, след като собственикът Алън Харди обяви най-стария футболен клуб в света за продажба през миналия месец, съобщава \"Нотингам Поуст\", цитиран от БНР. Както е известно, Домусчиев е собственик на футболния шампион на България Лудогорец. Изданието отбелязва, че Домусчиев е поел клуба от аматьорския футбол и го извел до седем поредни национални титли и участие в Шампионска лига. Според информации той търси подобен проект в Англия и му е предложен Нотс Каунти. Състоянието на Домусчиев се оценява на 950 млн. долара, което основно е свързано с фармацевтичния му бизнес. По-рано през седмицата Кирил Домусчиев финализира сделката по закупуването на една от водещите телевизионни медийни групи в България \"Нова Броудкастинг\" срещу неофициална сума от 185 милиона евро от \"Модърн Таймс Груп\". Информацията за официален интерес на Домусчиев към последния в Лига 2 Нотс Каунти, обаче, остава непотвърдена. Сподели:", "date": "2019.02.24", "title": "Свързаха  Кирил  Домусчиев със закупуването на английски футболен клуб"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%B2%D0%B4%D0%B8%D0%B3%D0%B0-%D0%B3%D0%BE%D0%B4%D0%B5%D0%B6-news822032.html", "text": "Синът на Илияна Йотова – Марин, тайно е предложил брак на дългогодишната си приятелка Кристиана, издават техни приятели. Това било съвсем естествена крачка, която наследникът на вицепрезидентката планирал отдавна, тъй като с дамата на сърцето му са двойка от около 4 години. Въпреки че Марин е избрал да стои встрани от светлините на прожекторите, той не се притеснява да засвидетелства публично чувствата си към своята годеница. „Обичам те сега и завинаги! Нуждая се от теб до мен винаги като приятел, любима и моя сродна душа“, пише синът на Йотова към Кристиана в романтично послание в социалните мрежи. Влюбеният младеж не спира да публикува снимки с красивата си половинка от пътешествията им из страната и по света, под които хора от тяхното обкръжение изказват комплиментите си и им честитят щастливото развитие на любовта им. „Младежи, пазете и си съхранете тази страхотна страст и любов - винаги съм ви се радвал, обичайте се и бъдете винаги заедно“, пише в едно от посланията. Марин и Кристиана отдавна живеели в общо жилище, но за момента сватбата и децата не им били приоритет, защото искали да се развият в професиите си и да попътуват до романтични дестинации в чужбина. Хубавицата Кристиана се нанесла в ергенското жилище на Марин, което обитавал още от ученик, въпреки несъгласието на майка си толкова рано да напуска бащиното огнище. Влюбените се запознали, когато наследникът на вицепрезидента градял кариера в сферата на финансите в Ню Йорк. Стажът му там обаче приключил набързо и любовта го прибрала обратно в родината. В момента Марин продължавал да се развива професионално и от доста време заемал важна позиция в столичен клон на банка „Пиреус“. Не разчитал на финансова подкрепа от родителите си, а най-скъпата му инвестиция била автомобил на немската марка BMW, понеже имал влечение към високите скорости. Макар Йотова да била претенциозна към кандидат-снахите, вицето на Румен Радев искрено одобрявала годеницата на сина си и дала отдавна своята благословия за любовта им. Илияна признава, че вече е готова да бъде баба и не пропускала да подметне на сина си и снахата, че няма за кога да чакат. „Умирам за малки деца и това ще бъде най-голямото щастие за мен“, коментира преди време вицепрезидентката. Сподели:", "date": "2019.02.24", "title": "САМО В ПИК И \"РЕТРО\": Илияна Йотова вдига годеж"}
{"url": "https://pik.bg/%D0%B2%D1%81%D0%B5%D0%BA%D0%B8-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-%D0%B0%D0%BB%D0%B1%D0%B0%D0%BD%D1%81%D0%BA%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D1%89%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news821954.html", "text": "Albanian Daily News, цитирана от\"Фокус\". В събота ръководството на Демократичната партия с9е събра на Председателски съвет, за да обсъди какви да бъдат следващите действия на опозицията като протест срещу сегашното управление на страната, съобщава тиранската англоезична медия Както Лулшим Баша, лидерът на Демократичната партия, е съобщил на репортерите, едно от решенията е, всеки четвъртък докато депутатите заседават, пред парламента да има протестиращи симпатизанти на опозицията. В петък висшето ръководство на партията обсъди да освободи от функции и да отнеме партийното членство на Муслим Мурици. Той бе единственият депутат от тази партия, който отказа да се подчини на партийното решение „да изгори“ мандата си. Сподели:", "date": "2019.02.24", "title": "Всеки четвъртък албанската опозиция ще протестира пред парламента"}
{"url": "https://pik.bg/%D0%BC%D0%B0%D0%BA%D1%80%D0%BE%D0%BD-%D0%B8%D1%81%D0%BA%D0%B0-%D0%B0%D0%B3%D1%80%D0%B0%D1%80%D0%BD%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%B2-%D0%B5%D0%B2%D1%80%D0%BE%D0%BF%D0%B0-news821955.html", "text": "Президентът на Франция Еманюел Макрон прикани за \"преосмисляне\" на общата аграрна политика в Европейския съюз с цел да се гарантира \"продоволственият, екологически и индустриален суверенитет\" на европейския континент, предадоха Франс прес и ТАСС. Агенциите цитират слово на държавния глава при откриването на 56-ото Международно селскостопанско изложение в Париж. \"Аграрна Европа е застрашена днес от външни\" и \"вътрешни\" заплахи, заяви френският лидер, който призова за единство и подчерта, че без общата аграрна политика \"европейските потребители не биха разполагали с достъпни и качествени храни\". Президентът прикани по-специално да бъдат създадени \"европейски комплекси\" за производство на селскостопанска продукция с оглед включването им в \"логистичната, складова и информационна\" система на континента. Трябва да дефинираме европейски стратегии за всички тези комплекси един по един, да работим заедно и да не се конкурираме, добави той. Сподели:", "date": "2019.02.24", "title": "Макрон иска аграрна реформа в Европа"}
{"url": "https://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BF%D0%BE%D1%82%D0%B5%D0%B3%D0%BB%D0%B8-%D1%81-%D0%B2%D0%BB%D0%B0%D0%BA-%D0%B7%D0%B0-%D1%81%D1%80%D0%B5%D1%89%D0%B0-%D1%81-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news821982.html", "text": "Пет часа по-късно, бронираната композиция беше забелязана да навлиза от Северна Корея в Китай, а кадрите бяха разпространени от Ройтерс. Разстоянието от Пхенян до Ханой е 4000 км., а пътуването с влак ще отнеме около 60 часа. Междувременно в Ханой тече трескава подготовка за втората среща на върха между Съединените щати и Северна Корея - на 27 и 28 февруари. Севернокорейският лидер Ким Чен-ун потегли с направения специално за него влак - от Пхенян за Виетнам, където ще се състои срещата му с американския президент ДоналдТръмп. Сподели:", "date": "2019.02.24", "title": "Ким Чен-ун потегли с влак за среща с Доналд Тръмп"}
{"url": "https://pik.bg/%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D0%BB%D0%B5%D0%B2%D1%81%D0%BA%D0%B8---%D1%86%D1%81%D0%BA%D0%B0-%D1%88%D0%B5%D1%84%D1%8A%D1%82-%D0%BD%D0%B0-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BD%D0%B8%D0%BA%D0%BE%D0%B9-%D0%B4%D0%B0-%D0%BD%D0%B5-%D1%81%D0%B8-%D0%BC%D0%B8%D1%81%D0%BB%D0%B8-%D1%87%D0%B5-%D1%89%D0%B5-%D0%BC%D0%BE%D0%B6%D0%B5-%D0%B4-news821988.html", "text": "Комисар Борислав Муеров, директор на „Охранителна полиция” към СДВР говори пред сутрешния блок на Нова телевизия за мерките, които органите на реда предприемат около футболния мач между Левски и ЦСКА-София. Двубоят е днес на Националния стадион „Васил Левски” от 13:00 часа. „По последните промени в Закона за спортното хулиганство, в деня на мача няма да се продават билети във връзка с безопасността – разясни комисар Муеров. - Районът около стадион „Васил Левски” вече е отцепен. Извършват се щателни проверки на хореографиите на двата отбора. Всичко се проверява детайлно. Служебно куче претърсва за барут и други пиротехнически средства. Движението ще бъде спирано по наше усмотрение, особенно в пиковите часове около двубоя. Когато идват феновете. Има изградени спецални пунктове за щателни проверки. Входовете отварят в 11:00 часа с оглед на по-сериозна проверка.  Всички съмнителни лица ще бъдат претърсвани за пиротехнически средства. По-трудно се правят проверки в това време заради това, че хората са по-добре облечени заради студеното време. Заради това и сме направили по-голям толеранс от време за да можем да направим пълната проверка. Подготвени сме добре и знаем всички места, където могат да се скрият бомбички и забранена пиротехника. Има си винаги места и лица които успяват да вкарват обаче такива. С оперативните ни способи и видео заснемане бързо установяваме лицата. От двата клуба не очакват много сериозен интерес към мача, но ориентировъчно може би около 15 - 20 000 души ще са на стадиона”. Сподели:", "date": "2019.02.24", "title": "Преди дербито Левски - ЦСКА! Шефът на охранителна полиция: Никой да не си мисли, че ще може да вкара на стадиона неразрешена пиротехника, подготвени сме добре"}
{"url": "https://pik.bg/%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D0%B7%D0%B0-%D1%84%D1%83%D1%80%D0%BE%D1%80%D0%B0-%D0%BA%D0%BE%D0%B9%D1%82%D0%BE-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%B2-%D0%BA%D0%B8%D1%82%D0%B0%D0%B9-%D0%B8%D1%81%D0%BA%D0%B0%D0%BC-%D0%B4%D0%B0-%D0%BF%D0%BE%D0%BA%D0%B0%D0%B6%D0%B0-%D1%87%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0-%D0%BC%D0%BD%D0%BE%D0%B3%D0%BE-news822005.html", "text": "Кристиан Костов предизвика истински фурор в Китай с участието си в най-популярния музикален формат в страната. Българинът е сред топ участниците, като има реални шансове да продължи борбата и в най-сериозните кръгове от надпреварата. „Участвам в момента в едно китайско шоу – коментира Кристиан Костов пред сутрешния блок на Нова телевизия. - Миналият сезон то е било гледано от над 2 милиона души. Фен съм на формата още от миналата година. Миналият сезон форматът бе спечелен от Джеси Джей и покрай нея се запалих. Поканиха ме и веднага приех. Като ме поканиха първо реших, че е някаква шега, но постепенно нещата започнаха да стават. Едва трети участник от Европа съм и първи българин. И това няма как да не ме кара да се гордея. Надявам се да отворя врата и на други талантливи българи. Знам няколко човека, които биха могли веднага да направят нещо много сериозно в този формат. Искам да покажа, че в България има много таланти, които наистина имат място на голямата сцена. В първия епизод от шоуто изпълних песента ми от Евровизия. Вкарахме нови инструменти, нов аранжимент. Дори мислия , че се представих тогава по-добре и от Евровизия. Научих китайска песен за четири дни. Това бе много-много трудно. Приеха ме много добре като публика. Бях в Топ 4. Не мисля, че ми е много трудно. Конкуренти са ми най-известните изпълнители в Китай. Все едно е да пееш в Англия срещу Елтън Джон или в българия срещу Лили Иванова. Имам изключително много работа в началото на годината и се надявам така да ми върви. Имам много предложения от Китай, от Азия като цяло. Дори и да остана извън формата, вече получих изключително много неща”. Сподели:", "date": "2019.02.24", "title": "Кристиан Костов за фурора, който предизвика в Китай: Искам да покажа, че в България има много таланти, които имат място на голямата сцена"}
{"url": "https://pik.bg/%D0%B8%D0%B4%D0%B5%D1%8F-%D1%81%D0%BF%D0%B5%D1%86%D1%82%D1%80%D0%B8%D0%B1%D1%83%D0%BD%D0%B0%D0%BB-%D1%89%D0%B5-%D1%81%D1%8A%D0%B4%D0%B8-%D0%BD%D0%B0-%D0%BC%D1%8F%D1%81%D1%82%D0%BE-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%BD%D0%B0%D0%B5%D0%BC%D0%BD%D0%B8%D1%86%D0%B8-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-news821921.html", "text": "Европейският съюз трябва с помощта на ООН да създаде в Близкия изток специален трибунал за джихадисти, наемници на терористичната организация \"Ислямска държава\", предложи  вътрешният министър на Австрия Херберт Кикъл, цитиран от ТАСС. Според министъра учредяването на такъв трибунал в Близкия изток ще позволи на място да бъдат изслушвани свидетели и да се получава информация от фронтовете, необходима за провеждането на наказателен процес. \"Моята позиция е съвършено ясна: трябва да минимизираме заплахата за нашето население. Някои от привържениците за връщането на наемниците в родните им страни ще се нагърби с огромна отговорност, ако една от тези \"бомби със закъснител\" се взриви\", каза Кикъл в интервю за вестник \"Кронен цайтунг\". Според него Виена смята за неприемливо да бъдат приемани обратно в Европа наемници, отишли да воюват в кризисни райони на страната на терористите. Той отбеляза, че това се отнася и за жените на терористите, осигурявали надежден тил за своите мъже и грижили се за прехраната им, докато те водели военни действия. \"В Австрия могат да поискат да се върнат от 30 до 60 души. Те са заминали там доброволно, месеци наред са воювали на страната на терористични организации, били са ранявани, а сега искат да се възползват от здравната система на държавата, която се стремят да унищожат, възмущава се Кикъл. Затова е неприемливо да приемаме такива \"бомби с часовников механизъм\" обратно в Австрия. Имаме си предостатъчно такива проблемни кадри в страната.\" Тези дни президентът на САЩ Доналд Тръмп призова европейските страни да си приберат и да изправят пред съд над 800 свои граждани, присъединили се към ИД и по-късно взети в плен в Сирия от силите на САЩ, на техните партньори и съюзници. Американският лидер предупреди европейските съюзници, че в противен случай заловените джихадисти ще бъдат пуснати на свобода. Сподели:", "date": "2019.02.24", "title": "ИДЕЯ: Спецтрибунал ще съди на място европейските наемници джихадисти"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%BA%D0%B0%D1%81%D0%B0%D0%B1%D0%BE%D0%B2-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0%D0%BC-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B7%D0%B0-%D0%BD%D0%BE%D0%B2%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D0%B8-%D1%81%D0%BA%D0%B0%D1%82-%D0%B2%D0%BA%D0%B0-news821794.html", "text": "Депутатът от Обединени патриоти и представител на партия НФСБ Валентин Касабов даде ексклузивно интервю за агенция ПИК, в което коментира новината от последните дни за закупуването на медийната група на Нова телевизия от бизнесмена Кирил Домусчиев ( ). В качеството си на политик и журналист той приветства сделката и определи Домусчиев като честен и принципен бизнесмен с много голяма вътрешна сила. - Знам, че тази сделка е пред финал. Г-н Домусчиев е мастит бизнесмен. Той е председател на КРИБ. Не знам обаче подробности за самата сделка. - Аз не познавам Кирил Домусчиев. Въпреки че ние като партия и Валери Симеонов настояваше да се платят едни пари на държавата за Български морски флот, независимо от това г-н Домусчиев застана зад Валери Симеонов, когато тъй наречените майки искаха оставката му. Това говори за една много голяма вътрешна сила на този човек. Той пренебрегна емоциите и застана зад Валери Симеонов с мотива, че трябва да има един читав министър и вицепремиер, който да защитава българския бизнес. И в този смисъл аз приветствам една такава сделка и една такава голяма медия да се окаже в ръцете на един читав за мен и вътрешно силен човек. - От какво има да се притеснявам? Това е моята позиция като журналист и като политик. Това, което г-н Домусчиев направи и то без някой да го е молил, застана зад Валери Симеонов и респективно зад каузата на НФСБ, без никой да го е молил. Направи го чисто човешки. Не го познавам, но за да направи такова нещо, той трябва да има огромна вътрешна сила. Много рядко се срещат такива качества и приветствам такива хора. Сега е важно тази сделка да се случи. - Всеки човек, който има някаква медия или разполага с няколко медии, може да влияе. Ние, медиите и журналистите, сме четвъртата власт. Често сме и първата власт. Въпросът е в какви ръце ще попадне въпросната медия. Мисля, че тук няма притеснение, след като видяхме какво направи г-н Домусчиев. Говорим за принципен човек и нямам притеснения. - През годините всички медии попадаха в най-различни ръце на властимащите. Първо бяха БСП, после Костов, после пак Тройната коалиция. Тогава те манипулираха и така нататък. В момента тази медийна група щяла да попадне в ръцете на Домусчиев или на някакъв едър бизнесмен. И какво от това? Трябва да се притеснявам ли? Не мисля, че това е повод за притеснение. Какво, ако човекът има политически амбиции? През годините Валери Симеонов вкара две партии в парламента - \"Атака\" и НФСБ, благодарение на телевизия СКАТ. От това нещо произлезе едно голямо добро. Категоричен коректив сме спрямо конюнктурата и властта и сме категорична опозиция на грабежите и мафиотските структури. Това е нещо чудесно. А защо да не мислим в тази насока, ако г-н Домусчиев има политически амбиции и се опита да направи нещо добро за България? Защо трябва да гледаме само в негативен план? Сподели:", "date": "2019.02.24", "title": "САМО В ПИК! Валентин Касабов: Приветствам сделката на Домусчиев за Нова телевизия. И СКАТ вкара две партии във властта. Той е силен човек и застана до Валери Симеонов, когато майките искаха оставката му"}
{"url": "https://pik.bg/%D0%B3%D1%83%D0%B0%D0%B9%D0%B4%D0%BE-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BE%D0%B1%D1%89%D0%BD%D0%BE%D1%81%D1%82-%D0%B4%D0%B0-%D0%BE%D0%B1%D1%81%D1%8A%D0%B4%D0%B8-%D0%B2%D1%81%D0%B8%D1%87%D0%BA%D0%B8-%D0%B2%D0%B0%D1%80%D0%B8%D0%B0%D0%BD%D1%82%D0%B8-%D0%B7%D0%B0-%D1%80%D0%B5%D0%B3%D1%83%D0%BB%D0%B8%D1%80%D0%B0%D0%BD%D0%B5-%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2%D1%8A-news821973.html", "text": "Лидерът на опозицията твърди, че „вътрешният и външният натиск играят ключова роля за освобождението“ на страната, предава ТАСС, цитирана от \"Фокус\". В събота Хуан Гуайдо призова международната общност да обсъди всички варианти за разрешаване на сегашната криза. \"Днешните събития ме принуждават да предприема тази стъпка: официално се обръщам към световната общественост, за да кажа, че сме длъжни да предположим всички варианти за освобождение на нашата родина, която се бори и ще продължи да се бори“, е написал той в Туитър. В събота противниците на действащия президент Николас Мадуро се опитаха да доставят хуманитарна помощ в страна въпреки съпротивата на властите. В няколко района на Венецуела избухнаха доста сериозни стълкновения между опозицията и силите на Националната гвардия и полицията. До този момент е известно, че са загинали няколко човека, а пострадалите са стотици. По-рано в интервю за ТАСС ГУайдо обяви, че опозицията възнамерява да настоява Мадуро „да предаде властта не по насилствен, а демократичен“ път. Сподели:", "date": "2019.02.24", "title": "Гуайдо призова световната общност да обсъди всички варианти за регулиране на ситуацията във Венецуела"}
{"url": "https://pik.bg/%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%B2-%D1%82%D0%BE%D0%BF-%D0%B4%D0%B5%D1%81%D1%82%D0%B8%D0%BD%D0%B0%D1%86%D0%B8%D1%8F-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%81%D1%82%D1%83%D0%B4%D0%B5%D0%BD%D1%82%D0%B8-news821873.html", "text": "Късен прием в британски университет, подаване на документи за висше образование в Европа, както и хитови стипендии за елитни колежи – това са основните акценти в програмата на форума „Световно образование“, който се провежда в НДК този уикенд, предаде репортер на БГНЕС. „Все още най-голям интерес предизвиква Великобритания, въпреки Брекзит, тъй като финансирането за тази година се запазва. Тези, които започват да учат през есента на 2019 г. могат да получат финансиране и студентски заем върху таксата за обучение“, разказа Николай Христанов, мениджър на проект „Световно образование. Част от британските университети обявиха свободни места, като сред тях са топ училища като лондонския City University, университетите „Манчестър“, „Лийдс“ и „Уорик“. Тази възможност е подходяща за студенти, които не са успели да кандидатстват до 15 януари, когато изтече срокът за централизиран прием на Острова. Организаторите отчитат, че към настоящия момент документи за прием са подали 1900 българи, което е с 9% по-малко спрямо предходната година. Причина за това обаче е късното решение за запазване на условията за прием, което е накарало част от кандидатите да се насочат към други европейски държави. Въпреки малкия спад, цифрите надминават мрачните прогнози за голям отказ от британски университети заради предстоящото излизане на страната от ЕС. Междувременно се наблюдава близо двоен ръст за елитните университети от „Оксбридж“ групата, където „Световно образование“ отчита 33 апликации при 20 за 2018 г. Сред предпочитаните от българи най-масови специалности на Острова са бизнес и мениджмънт, компютърни науки, изкуство, дизайн и креативни специалности, психология и медицина. „Форумът представя над 70 образователни институции – университети, средни училища и езикови ваканции в чужбина. Наблегнали сме специално на Великобритания и Холандия, за които има специализирани секции за кандидатстване. Отделно покриваме Австрия, Германия, Дания, Швеция и други европейски държави. Плюс САЩ и Канада, за които също имаме специализирани центрове за кандидатстване. Имаме и много интересни презентации и семинари“, подчерта още Николай Христанов. Организаторите отчитат и нова трайна тенденция – Холандия се превръща в топ дестинация за българи, а бройката на нашите студенти там бележи ръст между 15% и 20% през последните години. По данни на холандската организация за международно сътрудничество във висшето образование – „Нуфик“, през учебната 2017-2018 г. България попада твърдо в топ 10 на държавите от цял свят със студенти в Холандия. Чуждестранни студенти привличат още Дания и Швеция, където бакалавърските и магистърските програми са изцяло безплатни. Сподели:", "date": "2019.02.24", "title": "Холандия се превръща в топ дестинация за българските студенти"}
{"url": "https://pik.bg/%D1%88%D0%BE%D0%BA-%D1%81%D0%B8%D0%BD%D1%8A%D1%82-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%BD%D0%BE%D0%B2%D0%BE-%D0%BD%D0%B0%D1%87%D0%B0%D0%BB%D0%BE-%D0%B1%D0%B5%D1%88%D0%B5-%D0%B6%D0%B5%D1%81%D1%82%D0%BE%D0%BA%D0%BE-%D0%BF%D1%80%D0%B5%D0%B1%D0%B8%D1%82-%D0%BE%D1%82-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D1%83%D0%BB%D1%82%D1%80%D0%B0%D1%81%D0%B8-news822004.html", "text": "15-годишно момче е в „Пирогов” с хематом на главата и наранявания по тялото и ръцете след побой вчера в София. Момчето е нападнато вчера към 12:30 ч. на обяд, когато  излиза от дома си, за да отиде на състезание по английски, разказа в ефира на Би Ти Ви неговият баща Желяз Турлаков, който е шеф на терапевтичната общност  за лечение на зависимости \"Ново начало\". Нападнали са го младежи с маски, виждали са се само очите им. Заговарят го двама от тях и го назовават по име. Започват да го удрят, той бяга чисто инстинктивно, след което го подгонват още двама. Момчето вижда, че един от тях държи нож, а другият – някакъв метален предмет, вероятно бокс. 15-годишното момче се спъва по стълбите, по които тича, и пада. Нападателите започват да го удрят по главата. Човек, който седял на пейка наблизо, е видял какво се случва и е започнал да вика. В този момент младежите с маските се разбягват. По-рано на страницата си във фейсбук, бащата на момчето написа, че синът му е пребит от футболни ултраси. За мен това е опит за убийство, каза Желяз Турлаков. Той е подал жалба в столичното Трето РУ. Сподели:", "date": "2019.02.24", "title": "ШОК: Синът на шефа на \"Ново начало\" беше жестоко пребит от маскирани ултраси"}
{"url": "https://pik.bg/%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BA%D1%80%D0%B0%D1%8F-%D0%BD%D0%B0-%D0%B2%D1%81%D0%B5%D0%BB%D0%B5%D0%BD%D0%B0%D1%82%D0%B0-news821841.html", "text": "Астрономи откриха най-далечния обект в Слънчевата система, който е на 140 пъти по-голямо разстояние от звездата ни, в сравнение със Земята, съобщи в. \"Дейли мейл\". Далечният обект е с временното име \"FarFarOut\". Той подобри рекорда от 120 астрономически единици, поставен от предшественика му \"FarOut\", открит през декември. И двата са забелязани от д-р Скот Шепърд от института \"Карнеги\", докато търсел доказателства за прословутата \"планета Х\", за която се предполага, че съществува отвъд Плутон. НАСА показа снимка на Ултима Туле - най-далечния космически обект (СНИМКА) Откритието е в съвсем начален етап. И двата далечни обекта си остават загадка. Орбитата им е неизвестна, както и това дали могат да избягнат огромното гравитационно привличане на четирите газови гиганта. Тайните им могат да бъдат разкрити с многогодишни изследвания. \"FarOut\", с официалното име 2018 VG18, е толкова далече и се движи толкова бавно, че ще трябват години само за да бъде определена орбитата му. На това разстояние е възможно да обикаля веднъж Слънцето за повече от 1000 години. Сподели:", "date": "2019.02.24", "title": "Астрономи откриха края на вселената"}
{"url": "https://pik.bg/15-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B8%D0%B7%D0%B3%D1%83%D0%B1%D0%B8%D0%BB-%D1%81%D0%B5-%D0%BA%D1%80%D0%B0%D0%B9-%D1%85%D0%B8%D0%B6%D0%B0-%D1%82%D1%80%D1%8A%D1%81%D1%82%D0%B5%D0%BD%D0%B0%D1%8F-news822003.html", "text": "Това  пише „Фокус“, цитирайки Планинската спасителна служба (ПСС) при БЧК. 15 души са се включили в издирването. Мъжът се е появил сам около 2.00 ч. в село Лакатник. През вчерашния ден екипи на ПСС са провели акция по издирването на 29-годишен мъж, изгубил се в района на хижа „Тръстеная“. Сподели:", "date": "2019.02.24", "title": "15 спасители издирват изгубил се край хижа \"Тръстеная\""}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B3%D1%83%D1%89%D0%B5%D1%80%D0%BE%D0%B2%D0%B0-%D0%B7%D0%B0%D1%81%D0%B5%D0%BD%D1%87%D0%B8-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD---%D0%BA%D0%B0%D0%B9%D0%BB%D0%B8-%D0%B4%D0%B6%D0%B5%D0%BD%D1%8A%D1%80-%D1%81%D0%B5-%D0%B8%D0%B7%D0%BB%D0%BE%D0%B6%D0%B8-%D1%81-news821737.html", "text": "Светлана Гущерова се оказа по-креативна от сестрата на Ким Кардашиян. Три години, след като булката на Християн Гущеров, се опакова за една от многобройните си фотосесия с розов воал, същото стори и милионерката Кайли Дженър. Преди няколко дни тя се изфука в \"Инстаграм\" с кадри от последната си фотосесия. Макар Дженър и въобще цялата фамилия да са прочути по цял свят с това, че диктуват модните закони, този път Кайли се оказа изостанала и демоде. Коафьорът Ивайло Колев, който е бил в екипа, заснел сесията на Гущерова през 2016 г., пусна колаж с кадри от двете ВИП-дами. \"Светлана Гущерова срещу Кайли Дженър... обичам да съм първи. Нашето си е най-хубаво\", написа отговорникът за фризурите на столичния хайлайф. От думите му стана ясно, че явно той е бил идеен инициатор на визията на Гущерова, която всеки момент трябва да дари съпруга си с първородна дъщеря. Сподели:", "date": "2019.02.24", "title": "ПЪРВО В ПИК: Светлана Гущерова засенчи сестрата на Ким Кардашиян - Кайли Дженър се изложи с демоде СНИМКИ"}
{"url": "https://pik.bg/%D1%8F%D0%B4%D0%B5%D0%BD%D0%B5-%D0%BD%D0%B0-%D0%BA%D0%BE%D1%80%D0%B5%D0%BC-%D1%83%D1%82%D0%B8-%D0%B1%D1%8A%D1%87%D0%B2%D0%B0%D1%80%D0%BE%D0%B2-%D1%81%D0%B3%D0%BE%D1%82%D0%B2%D0%B8-200-%D0%BA%D0%B3-%D0%BA%D0%B0%D0%BF%D0%B0%D0%BC%D0%B0-%D0%B2-%D0%B1%D0%B0%D0%BD%D1%81%D0%BA%D0%BE-news821920.html", "text": "Двеста килограма банска капама с претенция за рекорд приготвиха на площада  в Банско кулинарният водещ Ути Бъчваров и кметът на курортния град Георги Икономов. Стотици опитаха най-популярния за района местен специалитет. Специфичната технология за приготвянето на банската капама и времето, за което тя става готова - около 4 часа, са били най-голямото предизвикателство пред  двамата майстори. Идеята отлежавала от миналата година, а днес се реализира с посланието „да се пази традицията, да се пазят истинските наши ястия, които са невероятни“. Майсторите споделят и защо избрали точно това традиционно за Банско и района ястие. „Капамата е едно ястие, в което трябва да има онова усещане за гостоприемство и посрещане на гости, което е много характерно за Банско“, каза Ути Бъчваров. „Капамана е наистина царят на яденото“, допълни го кметът Икономов. Банската капама беше приготвена на площада и изпечена в огромен съд, тъй като обемът ѝ е половин кубик, а теглото около 200 килограма. Стотици гости на зимния курорт имаха възможността да усетят вкуса на Банско, каквато е била и целта. „В крайна сметка хората, които са дошли тук заради Световната купа по ски, искат да ядат нещо национално, известно, и то да е в достатъчно голямо количество – около 200 кг“, каза Ути Бъчваров. „Всички гости на Банско и най-вече чужденците да видят нещо интересно, типично. Първо, е лесно да се направи и второ – много е атрактивно, трето – много е вкусно“, обясни кметът Икономов. Сподели:", "date": "2019.02.24", "title": "ЯДЕНЕ НА КОРЕМ: Ути Бъчваров сготви 200 кг капама в Банско"}
{"url": "https://pik.bg/%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%BD%D0%BE-%D0%B4%D1%8A%D1%89%D0%B5%D1%80%D1%8F-%D0%BF%D0%BE%D0%BC%D0%BE%D0%B3%D0%BD%D0%B0-%D0%BD%D0%B0-%D1%83%D0%BC%D0%B8%D1%80%D0%B0%D1%89%D0%B0%D1%82%D0%B0-%D1%81%D0%B8-%D0%BC%D0%B0%D0%B9%D0%BA%D0%B0-%D0%B4%D0%B0-%D0%B2%D0%B8%D0%B4%D0%B8-%D0%B7%D0%B0%D0%BB%D0%B5%D0%B7%D0%B0-%D1%81%D0%BD%D0%B8%D0%BC%D0%BA%D0%B8-news821885.html", "text": "Кармен Леон де ла Бара почина миналата седмица от рак. Преди да си отиде обаче, семейството й с помощта на благотворителна организация е направило нещо уникално за Кармен. Кармен и съпругът й Антонио са от Чили, местят се в Австралия през 1989 година. В Сидни те отварят счетоводна фирма и в продължение на 30 години строят семейния си живот. През 1995 година двойката започва да се разхожда по брега на плажа Brighton-Le-Sands, западен Синдни, с пълен с чай термос, докато чакали трафикът в града да се освободи. След като Кармен била диагностицирана с рак, тя вече не можела да работи, нито да се разхожда по плажа. \"Бяха минали поне два или три месеца, откакто майка ми не беше виждала водата“, разказва Татяна Салоум, дъщеря на Кармен пред местно издание. „Татко не можеше да я заведе заради разстоянието и болестта й“, добавя жената. Тогава тя решила да се свърже с фондацията Dreams2Live4, която изпълнява мечтите на хора, които са в летална степен на рака. Татяна се надявала, че те ще помогнат на майка й да усети морския бриз за последен път. Кармен била откарана с линейка до плажа, а семейството й следвало автомобила. „Майка спеше много, но след като се оказа на плажа, се разбуди и отвори очи“, разкрива Татяна. С тях дори е имало термос с чай, който пресъздал атмосферата на старите разходки. Кармен починала два дни по-късно, а семейството й ще пази този уникален спомен за нея, уточнява \"Трафик\". Сподели:", "date": "2019.02.24", "title": "ПОКЪРТИТЕЛНО: Дъщеря помогна на умиращата си майка да види залеза (СНИМКИ)"}
{"url": "https://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BD%D0%B5-%D0%B8%D1%81%D0%BA%D0%B0%D0%BC-%D0%B4%D0%B5%D1%86%D0%B0%D1%82%D0%B0-%D0%BC%D0%B8-%D1%86%D1%8F%D0%BB-%D0%B6%D0%B8%D0%B2%D0%BE%D1%82-%D0%B4%D0%B0-%D0%BD%D0%BE%D1%81%D1%8F%D1%82-%D0%B1%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D1%8F%D0%B4%D1%80%D0%B5%D0%BD%D0%B8%D1%82%D0%B5-%D0%BE%D1%80%D1%8A%D0%B6%D0%B8%D1%8F-news821875.html", "text": "Севернокорейският лидер Ким Чен-ун е казал на държавния секретар на САЩ Майк Помпео, че не иска децата му да живеят с бремето на ядрените оръжия, твърди бивш служител на ЦРУ, участвал в дипломатическите усилия на високо равнище по въпроса за ядрените оръжия на Севера и цитиран днес от Ройтерс и БТА. Ким е направил това необичайно лично признание пред Помпео по време на визитата на американския държавен секретар в Пхенян през април м.г., когато се подготвяше историческата първа среща между севернокорейския лидер и американския президент Доналд Тръмп в Сингапур през юни. \"Аз съм баща и съпруг. Имам деца и не искам те да носят през целия си живот на плещите си бремето на ядрените оръжия\", казал Ким Чен-ун, цитиран от бившия служител на ЦРУ Андрю Ким. С тези думи пхенянският лидер отговорил на Помпео, когато бил запитан дали желае да прекрати ядрената си програма. Андрю Ким припомнил тези случка в лекция вчера пред Центъра за азиатско-тихоокеански проучвания на Станфордския университет, където той е гостуващ изследовател. Според него лидерът на Северна Корея изразил силно желание за подобряване на отношенията със САЩ като начин за изграждане на доверие между двете страни, което той смятал като необходимо условие за прекратяване на ядрената оръжейна програма. Сподели:", "date": "2019.02.24", "title": "Ким Чен-ун: Не искам децата ми цял живот да носят бремето на ядрените оръжия"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B8%D0%B4%D0%B8%D0%BD-%D0%BF%D0%BE%D1%82%D1%8A%D0%BD%D0%B0-%D0%B2-%D1%81%D0%BA%D1%80%D1%8A%D0%B1-%D0%B7%D0%B0%D1%80%D0%B0%D0%B4%D0%B8-%D1%88%D0%B0%D0%B1%D0%B0%D0%BD-%D1%88%D0%B0%D1%83%D0%BB%D0%B8%D1%87-%D1%81%D0%BD%D0%B8%D0%BC%D0%BA%D0%B8-news821039.html", "text": "Нелепата смърт на краля на народната музика Шабан Шаулич, потопи в скръб цяла Сърбия. Тъгата по обичания изпълнител е голяма и в България, където той имаше стотици хиляди фенове, които отбелязваха радостните си и тъжни поводи за събиране с неговите песни. Тази сутрин Видин осъмна с некролози, съобщаващи тъжната вест за смъртта на изпълнителя. Те са поставени по дървета и стени от големия почитател на Шабан - Любен Захариев, в които Шаулич е определен като \"Гласът на Балканите\". \"Само прекрасните спомени ще живеят и непрекъснато ще ни напомнят за голямото човешко сърце, събрало много обич за нас. Живя в галоп и кратко, но остави завинаги спомена за духа. Ще останеш завинаги в сърцата ни. Поклон пред светлата ти памет!\", гласи жалейката. Сподели:", "date": "2019.02.24", "title": "ПЪРВО В ПИК: Видин потъна в скръб заради Шабан Шаулич (СНИМКИ)"}
{"url": "https://pik.bg/%D0%BA%D0%B0%D1%82%D0%BE%D0%BB%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%BF%D1%80%D0%B8%D0%B7%D0%BD%D0%B0-%D1%87%D0%B5-%D1%81%D0%B0-%D1%83%D0%BD%D0%B8%D1%89%D0%BE%D0%B6%D0%B5%D0%BD%D0%B8-%D0%B0%D1%80%D1%85%D0%B8%D0%B2%D0%B8-%D0%B7%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8-%D0%B8%D0%B7%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-news821882.html", "text": "Католическата църква е унищожила архиви с информация за извършители на сексуално насилие, предаде Агенция \"Франс Прес\". Признанието направи немският кардинал Рейнхард Маркс по време на историческата конференция във Ватикана срещу сексуалните посегателства над малолетни от духовници. Архивите с информация за ужасните деяния, които са можели да разкрият имената на виновниците, са били унищожени, заяви той и допълни, че голяма част от сексуалните посегателства над малолетни се дължат на злоупотребата с власт от страна на администрацията. Вместо да бъдат наказани виновниците, е бил заглушен гласът на жертвите, посочи кардиналът и изтъкна, че установените процедури за преследване на престъпниците са били съзнателно пренебрегнати или дори заличени. През септември миналата година Католическата църква в Германия се извини официално, след като \"Шпигел\" оповести данни, според които повече от 3600 деца са станали жертва на свещеници педофили. Сподели:", "date": "2019.02.24", "title": "Католическата църква призна, че са унищожени архиви за сексуални изстъпления"}
{"url": "https://pik.bg/%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D1%83%D1%80%D0%B5%D0%B4-%D0%B7%D0%B0-%D1%82%D1%8A%D1%80%D1%81%D0%B5%D0%BD%D0%B5-%D0%BD%D0%B0-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%B5%D0%BD-%D0%B6%D0%B8%D0%B2%D0%BE%D1%82-news821843.html", "text": "Екип под ръководството на биолога Лукас Пати от Свободния университет в Амстердам разработи прототип на уред, който ще може да открива признаци на растителен живот на други планети, съобщи Сайънс алърт. Принципът на действие на спектрополяриметъра TreePol е базиран върху феномена хиралност в биологичните системи. Определена ориентация на молекулите в растителните клетки води до кръгова поляризация на светлината, а това, по мнението на учените, е еднозначен признак за живот. Прототипът успешно открил наличието на растителност на разстояние няколко километра. Според Пати и колегите му спектрополяриметърът може да се използва за мониторинг на селскостопански култури от спътници и самолети, но може също да послужи като основа за системи, които търсят извънземен живот. Редица органични молекули имат свои огледални копия. За подобни молекули се казва, че притежават свойството хиралност. То е характерно за повечето биологично активни съединения. Сподели:", "date": "2019.02.24", "title": "Създадоха уред за търсене на извънземен живот"}
{"url": "https://pik.bg/%D1%81%D0%BA%D0%BE%D0%BF%D0%B8%D0%B5-%D0%BE%D0%B1%D1%8F%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%BD%D0%BE-%D0%B5-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B8-%D0%B5%D0%B7%D0%B8%D0%BA-%D0%B0-%D0%BD%D0%B5-%D1%81%D0%B5%D0%B2%D0%B5%D1%80%D0%BD%D0%BE%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8-news821881.html", "text": "Министерството на външните работи на Северна Македония публикува на интернет страницата си упътване за медиите за употреба на новото име Република Северна Македония съгласно договора от Преспа, предаде БТА. Официалното име е Република Северна Македония, съкратено Северна Македония. Националността (гражданството) е македонско или гражданин на Република Северна Македония. Официалният език е македонски език, кодовете са МК и МКД, а прилагателното македонски се употребява по отношение на етническата и културната идентичност, езика, историята, културата, наследството, територията и останалите атрибути. Тези термини в този контекст са съвсем различни по отношение на онези, които се използват за означаване на региона Македония в Гърция, посочва външното министерство в Скопие. В упътването се посочват примери за правилно и неправилно прилагане на определението. Правилно: македонска етническа идентичност, македонски език, македонска култура, македонска територия, македонски граждани, македонска история, македонски планини, македонска литература, македонско кирилско писмо, македонска храна, македонски църкви. Неправилно: прилагателни като „северно македонски“, „с. македонски“ и „северномакедонски“. В упътването се дава и пояснение за употребата на определението по отношение на държавата, нейните органи, обществени и частни институции и всичко, което е свързано с държавата, основано е съгласно закона и е финансирано от държавата за дейности в чужбина. Определението тук трябва да гласи „от Република Северна Македония“ или „от Северна Македония“. Правилно: Правителство на Република Северна Македония, президент на Северна Македония, министър на външните работи на Република Северна Македония, университет \"Свети Кирил и Методий\" на Северна Македония. Неправилно: „северно македонски“, „македонски“ , „с. македонски“ и „северномакедонски“. По отношение на дейностите определението може също да гласи „македонски“. Правилно: македонска икономика, здравният сектор на Република Северна Македония, македонско изкуство, македонска музика, македонско земеделие, македонска архитектура, хранителна индустрия на Северна Македония. Неправилно: „северно македонски“, „с. македонски“ и „северномакедонски“. Сподели:", "date": "2019.02.24", "title": "Скопие обяви: Правилно е македонски граждани и език, а не северномакедонски"}
{"url": "https://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BC%D0%B0%D0%BD%D0%BE%D0%BB%D0%B5%D0%B2-%D0%B7%D0%B0-10-%D0%B3%D0%BE%D0%B4%D0%B8%D0%BD%D0%B8-%D0%B1%D0%B2%D0%BF-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%B5-%D1%83%D0%B2%D0%B5%D0%BB%D0%B8%D1%87%D0%B8%D0%BB-%D1%81-30-%D0%BC%D0%BB%D1%80%D0%B4-%D0%BB%D0%B2-news821896.html", "text": "„Износът ни се е увеличил повече от два пъти от 2009 г. до сега и вече надхвърля 56 млрд. лв.“, допълни Александър Манолев. Според него в икономически план страната ни е направила сериозна крачка напред. „Имаме исторически шанс, ако запазим стабилността и се възползваме от възможностите. Но трябва да спрем да се разделяме по всяка тема“, каза още Александър Манолев. Сред водещите групи в експорта ни са стоки и продукти на нашата индустрия, стана ясно от неговото изложение. „В топ 10 на нашите пазари има само една държава, която е извън ЕС - съседна Турция, но пък търговските ни отношения с нея са много важни и динамични“, отбеляза зам.-министър Манолев. Сред другите страни, извън ЕС, България развива най-интензивна търговия със Сърбия, Съединените американски щати, Руската федерация и др. Откроена бе и една интересна тенденция - Китай е все по-близо до влизане в топ 10 на страните, за които реализираме експорт. Нещо, което показва, че нашите компании са предприемчиви и следват световните тенденции. „За да отговоря на тези, които твърдят, че чуждите компании напускат страната, ще цитирам официалната статистика – всяка година в България се създават по 10 хил. нови работни места от частния сектор“, подчерта икономическият заместник-министър. Той представи и данни, от които е видно, че инвестициите в страната устойчиво растат през последните години, а за 2018 г., по предварителни данни на НСИ, те ще достигнат 20 млрд. лв. Преките чуждестранни инвестиции също растат с около 10% през 2017 и 2018 г. Брутният вътрешен продукт (БВП) на България е нараснал с 30% или с около 30 млрд. лв. за последните 10 години. Това съобщи заместник-министърът на икономиката Александър Манолев по време на Х Зимен университет на МГЕРБ в Сандански, съобщиха от партийната централа. Сподели:", "date": "2019.02.24", "title": "Александър Манолев: За 10 години БВП на България се е увеличил с 30 млрд. лв."}
{"url": "https://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%BC%D1%8A%D1%80%D0%B8-%D0%B2-%D1%82%D0%B5%D1%84%D1%82%D0%B5%D1%80%D1%87%D0%B5%D1%82%D0%BE-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%84%D0%B0%D0%B2%D0%BE%D1%80%D0%B8%D1%82%D1%8A%D1%82-%D0%B7%D0%B0-%D1%82%D1%80%D0%B5%D0%BD%D1%8C%D0%BE%D1%80-%D0%BE%D0%B1%D0%B0%D1%87%D0%B5-%D0%B5-%D0%B4%D1%80%D1%83%D0%B3-news821527.html", "text": "Станимир Стоилов е попаднал в тефтерчето на Лудогорец с евентуални заместници на Антони Здравков. Името му е било обсъждано от ръководните фактори в Разград, но вероятността Мъри да поеме шампионите граничи с нулата. Той нееднократно е заявявал, че в България ще работи единствено за Левски и надали ще рискува имиджа си, поемайки „орлите“. Подобен ход тотално би го компрометирал пред „сините“ привърженици, които едва ли някога ще му простят и по този начин той си отрязва завинаги пътя към „Герена“. Освен всичко това, Стоилов бе категоричен, че иска да продължи кариерата си в клубен отбор, но от чужбина. Според информация на \"Кота Спорт\", за момента основен фаворит на Лудогорец, ако се стигне до треньорска рокада, е Илиан Илиев. И там обаче не е твърде ясно как ще се стигне до привличането му. В момента специалиста води с успех Черно море и вероятността да напусне „моряците“ в разгара на първенството не е особено голяма. Факт е обаче, че с нито един от двамата специалисти не са водени дори опознавателни разговори, като все още се гласува доверие на Антони Здравков. Ако не се стигне до някакъв сензационен обрат, той ще си води Лудогорец и в предстоящото гостуване именно на Черно море. Двубоят на „Тича“ е в събота от 15:00 часа. След издънките с Верея като гост – 0:0, и Ботев (Пд) у дома -1:1, постът на Сухия е заложен на карта. При провал и срещу варненци, Здравков почти сигурно ще бъде освободен. Припомняме, че в последните дни се появи информация, че сред вариантите за нов наставник е и доскорошният треньор на Левски Славиша Стоянович. Сподели:", "date": "2019.02.24", "title": "СЕНЗАЦИОННО: Мъри в тефтерчето на Лудогорец! Фаворитът за треньор обаче е друг..."}
{"url": "https://pik.bg/%D0%B2%D0%B0%D0%BB%D1%8F-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B0-%D0%BF%D1%8F-%D0%B7%D0%B0-%D1%86%D0%B0%D1%80%D0%B8%D1%86%D0%B0%D1%82%D0%B0-%D0%BD%D0%B0-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%B0-%D1%81%D0%BD%D0%B8%D0%BC%D0%BA%D0%B8-news821890.html", "text": "Близки, приятели, общественици и спортни легенди напълниха залата в Радио Пловдив за представянето на биографичната книга на великата Пенка Стоянова – „Царицата на баскетбола“. В залата бяха председателят на Общинския съвет в Пловдив Савина Петкова, президентът на Българската федерация по баскетбол Георги Глушков – първият българин, играл в НБА, Елеонора Рангелова – председател на правната комисия към Световната федерация по баскетбол ФИБА и комисар на финалния мач при жените на олимпиадата в Рио, бивши съотборнички на Пенка в Марица и националния отбор, включително друга легенда – Ваня Дерменджиева, футболните легенди на Ботев Георги Попов – Тумби и Марин Бакалов, чиято дъщеря Андреана зарадва с музикален поздрав голямата баскетболистка. За нея пя и племенницата й Веси Бонева – една от изгряващите звезди на родната по сцена. А тържеството бе открито с изпълнение на Валя Балканска. Пожелавам на Пенка да продължава да сбъдва мечтите и висотите си, каза голямата българска народна певица, чийто глас полетя в космоса преди години. Книгата е написана съвместно със спортния журналист Диян Никифоров и проследява живота и кариерата на Пенка в контекста на огромните постижения на две поколения в женския ни баскетбол от 70-те и началото на 80-те години. Всъщност родената в Карлово харизматична спортистка се явява своеобразен мост между тези поколения. Разбира се, отделя се внимание и на любопитни и интересни истории, които показват и другата страна на спорта отвъд блясъка и постиженията. Тази книга е нужна на баскетбола, защото в момента в този спорт липсват ярки личности у нас. Тя трябва да бъде пример за младите за трудолюбие, постоянство и клубна отдаденост, заяви Георги Глушков. Пловдивският баскетболен деятел и първи наш международен съдия Станко Стоянов припомни и едно друго постижение на Пенка – 23 години след нейния бенефис тя е поканена за баскетболен празник в Москва – тогава голямата пловдивска спортистка е една от само 5-те световни легенди, удостоени с тази чест. Тази книга е живата история на баскетбола в България и съм безкрайно благодарна на хората, които помогнаха начело с Диян Никифоров. Искам тя да послужи за младите, за треньорите, за хората, за да видят как се изгражда една цяла система, необходима за успехите. За да знае всеки какво трябва да направи и каква трябва да бъде неговата отговорност. В спорта и в живота не можеш да подражаваш, трябва да играеш себе си. Благодаря ви, че сме заедно, каза великата баскетболистка. Пенка Стоянова е родена в Карлово на 21 януари, 1950 година. Капитанка на националния отбор през 70-те и началото на 80-те години, има три шампионски титли с Марица (1971, 1973, 1974 г.) и е двукратна финалистка за европейската купа Ронкети. През цялата си кариера играе в пловдивския клуб. Има 380 мача за националния отбор Печели медали от две Олимпиади - бронз от Монреал 76 и сребро от Москва 80. Играла е в 8 европейски първенства, вицешампионка от Варна 72 и трета от Клермон Феран 76, има участия и на 12 балканиади, световно първенство, световен баскетфестивал и три универсиади. Три пъти е включвана в сборен отбор на Европа, пише за нея \"Трафик\" . Сподели:", "date": "2019.02.24", "title": "Валя Балканска пя за Царицата на баскетбола (СНИМКИ)"}
{"url": "https://pik.bg/%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D0%B7%D0%B0%D0%B5%D1%82%D0%BE%D1%81%D1%82%D1%82%D0%B0-%D1%89%D0%B5-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%BA%D0%B2%D0%BE%D1%82%D0%B8%D1%82%D0%B5-%D0%B7%D0%B0-%D0%B8%D0%BD%D0%B2%D0%B0%D0%BB%D0%B8%D0%B4%D0%B8-news821893.html", "text": "Промени в правилника за дейността на хората с увреждания предлага социалното министерство. Ще се променят и отговорностите на Агенцията по заетостта, свързани с наемането на хора с увреждания. Промените предвиждат разширяване на функциите на Агенцията по отношение на  хората с увреждания. Тя ще поддържа информационна система с лични профили и данни на основните заболявания, квалификация, образователна степен. Информацията ще е достъпна чрез идентификация. Всяка година до 31 март работодателите ще уведомяват Агенцията по заетостта за изпълнението на квотата за наемане на хора с увреждания. В предприятия от 50 до 99 работници тя е с един човек с увреждане, а за по-големите – 2% от списъчния състав. При неизпълнение на квотите ще се дължат 30% от минималната работна заплата за страната за всяко незаето работно място за човек с трайно увреждане. Има и алтернативи, които освобождават бизнеса от компенсационни вноски. Сподели:", "date": "2019.02.24", "title": "Агенцията по заетостта ще проверява квотите за инвалиди"}
{"url": "https://pik.bg/%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D0%BF%D0%BE%D0%BB%D0%B5-%D0%B7%D0%B0-%D0%BD%D0%BE%D0%B2%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B8%D0%B3%D1%80%D0%B0%D1%87%D0%B8-%D0%B2%D0%B8%D0%BD%D0%B0%D0%B3%D0%B8-%D0%B8%D0%BC%D0%B0-news821900.html", "text": "\"За вота за Европейски парламент май вече е късно\", допълни експертът пред изданието. \"Но иначе поле за нови политически играчи винаги има. Проблемът с тях е, че често танцуват само едно лято. А политиката е многогодишно занятие\", посочи още математикът. Поле за нови играчи винаги има, каза професор Михаил Константинов, цитиран от Стандарт. Сподели:", "date": "2019.02.24", "title": "Михаил Константинов: Поле за нови политически играчи винаги има"}
{"url": "https://pik.bg/%D1%84%D0%B5%D0%B4%D0%B5%D1%80%D0%B0%D0%BB%D0%B5%D0%BD-%D1%81%D1%8A%D0%B4%D0%B8%D1%8F-%D1%89%D0%B5-%E2%80%9E%D0%BA%D0%B0%D1%82%D0%B5%D1%80%D0%B8%E2%80%9C-%D1%81%D1%82%D0%B0%D1%82%D1%83%D1%8F%D1%82%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-news821899.html", "text": "Американски федерален съдия получи разрешение да изкачи Статуята на свободата, преди да поизнесе присъдата над демонстрант, който успя да се изкатери без позволение по основите на емблематичния монумент миналата година, съобщава АФП. Съдия Габриел Горенщайн разглежда случая на Терез Патрисия Окуму, която беше обявена за виновна през декември по обвинения в хулиганство, след като се изкачи миналата година по високата близо 30 м основа на паметника в знак на протест срещу американската имиграционна политика на 4 юли - Деня на независимостта на САЩ. Окуму, която е жител на Ню Йорк и е американска гражданка с конгоански произход, заяви, че била развълнувана от разделянето на семейства на мексикано-американската граница и се покатерила на Статуята на свободата в знак на протест срещу действията на Агенцията по имиграцията и контрола на границите. Действията на Окуму предизвикаха мащабен медиен отзвук, след като полицията в на остров Либърти в продължение на няколко часа безуспешно се опитваше да свали жената от паметника. Сподели:", "date": "2019.02.24", "title": "Федерален съдия ще „катери“ Статуята на свободата"}
{"url": "https://pik.bg/%D1%80%D0%B8%D0%B0%D0%BB%D0%B8%D1%82%D0%B8-%D0%B1%D0%B5%D0%B1%D0%B5-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%B5%D0%BD-%D0%B8-%D0%BD%D0%BE%D1%89-%D1%87%D0%B0%D0%BA%D0%B0-%D1%80%D0%BE%D0%B6%D0%B1%D0%B0---%D0%B2%D0%B8%D0%B6%D1%82%D0%B5-%D0%BA%D0%BE%D0%B9-%D0%B5-%D0%B1%D0%B0%D1%89%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news821732.html", "text": "Танцьорката Елизабет, по-известна като Михаела от сериала \"София ден и нощ\", е бременна. Щастливата новина обяви самата тя в социалните мрежи. Риалити-актрисата изненада всичките си почитатели. Блондинката призна, че вече няма талия заради предстоящото раждане. Очаква се тя да стане майка през юли и няма търпение да роди бебето си. Засега не се съобщава пола на бебето. Знае се обаче, че таткото е танцьорът Марин Методиев, с когото Ели е от три години, пише ежедневник. Междувременно от Нова телевизия потвърдиха, че свалят от екран \"София ден и нощ\". Сериалът свършва в края на май след 4 години непрекъснато излъчване. Снимките вече са прекратени, така че Елизабет ще има достатъчно време за бебето. Сподели:", "date": "2019.02.24", "title": "РИАЛИТИ БЕБЕ: Звезда от \"София ден и нощ\" чака рожба - вижте кой е бащата... (СНИМКИ)"}
{"url": "https://pik.bg/%D0%B7%D0%B8%D0%BC%D0%B0%D1%82%D0%B0-%D1%81%D0%B5-%D0%B2%D0%B8%D1%85%D1%80%D0%B8-%D1%81-%D0%BF%D1%8A%D0%BB%D0%BD%D0%B0-%D1%81%D0%B8%D0%BB%D0%B0-%D1%81%D0%BB%D1%8A%D0%BD%D1%86%D0%B5%D1%82%D0%BE-%D1%89%D0%B5-%D1%81%D0%B2%D0%B5%D1%82%D0%B8-%D0%B1%D0%B5%D0%B7-%D0%B4%D0%B0-%D1%82%D0%BE%D0%BF%D0%BB%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D0%BF%D0%B0%D0%B4%D0%BD%D0%B0%D1%82-%D0%B4%D0%BE-%D0%BC%D0%B8%D0%BD-news821906.html", "text": "Облачността ще продължи да се разкъсва и намалява днес, в Северна и Западна България до предимно ясно. Североизточният вятър ще отслабне, но в източните райони ще се задържи ветровито. Минималните температури ще са между минус 10° и минус 5°, на места в Западна България и по-ниски. Днес над по-голямата част от страната ще преобладава слънчево време. Значителна ще е облачността над Югоизточна България и по Черноморието и на отделни места там ще превали слаб сняг. Вятърът ще е от север-североизток, ще бъде слаб, в източните райони – умерен. Максималните температури ще са предимно между минус 2° и 3°. Атмосферното налягане е значително по-високо от средното за месеца. Такава е прогнозата за времето на Националния институт по метеорология и хидрология. Над Черноморието облачността ще е значителна и на отделни места, главно в южните райони, ще превали сняг. Ще духа умерен, временно и силен вятър от север-североизток. Максималните температури ще са между 0° и 3°. Температурата на морската вода е около 6°. Вълнението на морето ще е 3-4 бала с тенденция да отслабва. Над планините облачността ще е променлива, по-значителна над източната половина от страната. Ще е почти без валежи. Ще духа умерен, по-високите и открити части и временно силен североизточен вятър и остават условията за снегонавявания. Максимална температура на височина 1200 метра – около минус 5°, на 2000 метра – около минус 10°. В понеделник ще бъде слънчево с временни увеличения на облачността, по-значителни над южните райони от страната и на отделни места там ще превали слаб сняг. Вятърът и в Източна България ще отслабне, до вечерта ще се ориентира от запад-северозапад и във вторник ще се усили, дневните температурите ще се повишат; по-ниски ще са минималните в понеделник, на места все още до минус 10° - минус 12°. Във вторник облачността ще е предимно висока и средна, привечер ще се увеличава и вплътнява. В сряда от север-североизток ще нахлуе нова порция студен въздух. Облачността ще е значителна и на места ще превали слабо – дъжд и сняг. Сподели:", "date": "2019.02.24", "title": "ЗИМАТА СЕ ВИХРИ С ПЪЛНА СИЛА: Слънцето ще свети, без да топли, температурите ще паднат до минус 10 градуса"}
{"url": "https://pik.bg/%D0%BA%D0%B8%D0%B9%D1%80%D0%B0-%D0%BD%D0%B0%D0%B9%D1%82%D0%BB%D0%B8-%D0%BE%D1%82%D0%BA%D0%B0%D0%B7%D0%B2%D0%B0-%D0%B4%D0%B0-%D1%81%D0%B5-%D1%81%D0%BD%D0%B8%D0%BC%D0%B0-%D0%B2-%D0%B3%D0%BE%D0%BB%D0%B8-%D1%81%D1%86%D0%B5%D0%BD%D0%B8-news821911.html", "text": "Британската актриса Кийра Найтли вече ще отказва да се снима в голи сцени, тъй като твърди, че е улегнала 33-годишна майка, съобщава Контактмюзик. Найтли има дъщеря Еди от съпруга си Джеймс Райтън. На по-млади години тя нямала нищо против да се снима по евино облекло, когато ролята й го изисквала. Но сега, при по-еротични кадри, тя ще настоява да бъде заменяна от дубльорка пред камерата. \"Чувствам се комфортно в своето тяло, доверява Найтли. Но сега, когато имам дъщеря, няма нужда да го показвам толкова, колкото преди.. Актрисата заяви, че когато се намери нейна дубльорка за голите сцени, тя ще трябва лично да я одобри. Найтли довери, че когато била на 22 години, изпаднала в депресия, защото загубила доверие в себе си, след като била затрупана с критики относно актьорската й кариера. Тя изживяла сериозен психически срив, след който дълго време не могла да се съвземе. Но сега се чувствала много уверена и знаела какво иска от живота, цитира я БТА. Сподели:", "date": "2019.02.24", "title": "Кийра Найтли отказва да се снима в голи сцени"}
{"url": "https://pik.bg/%D0%BF%D0%BB%D0%B0%D1%88%D0%B5%D1%89%D0%B0-%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D0%BB%D0%B8%D1%87%D0%BD%D0%B8%D1%82%D0%B5-%D0%BB%D0%B5%D0%BA%D0%B0%D1%80%D0%B8-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-news821915.html", "text": "Тревожната тенденция продължава - личните лекари у нас намаляват с всяка изминала година. Ако през 2000 г. като общопрактикуващи започнаха около 7000 лекари, то днес, в началото на 2019 г., те са с 2800 по-малко, пише днес.бг Лекарският съюз отдавна бие тревога, че семейните лекари намаляват, а и средната възраст на останалите в системата е 58-59 години. Така че кризата предстои да се задълболача, алармират експертите. В столицата София за здравето на близо 2 милиона души се грижат под 800 лични лекари. Според статистиката на Евростат България е сред страните с най-нисък дял на общопрактикуващи лекари на 100 000 жители в ЕС. На 100 хиляди българи се падат 64 общопрактикуващи лекари, като зад нас по този показател е само Гърция с брой на ОПЛ от 42 - на 100 000 жители. Сподели:", "date": "2019.02.24", "title": "ПЛАШЕЩА ТЕНДЕНЦИЯ: Личните лекари намаляват"}
{"url": "https://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F-%D1%81%D1%8A%D0%BE%D0%B1%D1%89%D0%B0%D0%B2%D0%B0%D1%82-%D0%B7%D0%B0-285-%D1%80%D0%B0%D0%BD%D0%B5%D0%BD%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news821972.html", "text": "Администрацията на президента на Колумбия Иван Дуке информира за 285 ранени в резултат на вчерашните събития във Венецуела, предава РИА Новости, цитирана от „Фокус”. \"Сегашните действия в този момент оставят като последица 285 ранени, на първо място заради употребата на сълзотворен газ“, се посочва в съобщение в „Туитър” от президентската администрация на Колумбия. Опозицията на 23 февруари се опита да вкара в страната хуманитарна помощ. Правителството на законния президент Николас Мадуро категорично я отказа. Президентът обяви, че затваря напълно сухопътната граница с Бразилия и че се обсъжда възможност за затваряне и на границата с Колумбия. Вицепрезидентът Делси Родригес напомни, че в рамките на международното хуманитарно право международна помощ се предоставя при природни бедствия, въоръжени конфликти, война. По нейните думи утвърждаването на хуманитарна криза дава повод да интервенция във Венецуела, нещо, което народът няма да позволи. Сподели:", "date": "2019.02.24", "title": "Властите в Колумбия съобщават за 285 ранени във Венецуела"}
{"url": "https://pik.bg/%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BB%D0%B8%D0%BF%D1%81%D0%B0%D1%82%D0%B0-%D0%BD%D0%B0-%D0%BC%D0%B5%D1%81%D1%82%D0%B0-%D0%B2-%D0%B3%D1%80%D0%B0%D0%B4%D0%B8%D0%BD%D0%B8%D1%82%D0%B5-news821929.html", "text": "В столичния район „Триадица“ днес ще се проведе протест срещу липсата на места в детските градини и ясли в района. Акцията е в подкрепа на млади родители, които са организирали петиция, в която само за два дни са се сключили над 300 граждани. Те ще поставят 3 въпроса на районния кмет Николай Терзиев: 1. Защо за миналата година на територията на района имаше само 50 свободни места в детските ясли? 2. Защо за поредна година се обещава, че ще се строят така нужните за жителите на района детски градини и ясли, но това така и не се случва, а общинските терени си стоят обрасли и запустели? 3. Ще започне ли изобщо в близко бъдеще строеж на нови детски градини и ясли или те ще останат мираж? Събитието ще се проведе от 11,00 до 14,00 часа, в жк “Манастирски ливади”, на улица “Иван Кирков”, блок 10 А. Сподели:", "date": "2019.02.24", "title": "Родители излизат на протест срещу липсата на места в градините"}
{"url": "https://pik.bg/%D1%81%D0%BC%D1%8A%D1%80%D1%82-%D0%BD%D0%B0-%D0%BF%D1%8A%D1%82%D1%8F-%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BE%D1%82%D0%BD%D0%B5-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-49-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-news822013.html", "text": "Сигнал за пътен инцидент, станал на изхода на Монтана, е подаден тази сутрин към 08.00 часа. По първоначални данни при челен удар между автобус, пътувал по редовна линия Видин-София, и микробус е загинал 49-годишния шофьор на микробуса. Водачът на автобуса е с леки наранявания, откаран е за преглед в болница. В автобуса е пътувала жена, която не е пострадала. На място са екипи на пътна полиция. Огледът продължава и в момента, тепърва ще се изясняват и причините за възникналата тежка катастрофа, за кото ПИК съобщи по-рано. Сподели:", "date": "2019.02.24", "title": "СМЪРТ НА ПЪТЯ: Тежък инцидент отне живота на 49-годишен мъж"}
{"url": "https://pik.bg/%D0%B2%D0%B5%D1%82%D1%80%D0%BE%D0%B2%D0%B5-%D1%83%D0%B4%D0%B0%D1%80%D0%B8%D1%85%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news821975.html", "text": "Силни ветрове бушуваха в Централна Италия вчера, като в резултат на това се съобщава за най-малко четирима загинали, в това число и 14-годишен тийнейджър, когато баща му паднал от покрива и го смазал, отбелязват от AFP, цитирани от “Фокус” Момчето държало стълбата, докато баща му се опитвал да поправи щети по покрива на семейната къща, когато нов силен порив на вятъра го понесъл. Бащата паднал от шест метра височина върху сина си. Инцидентът се е случил в Капена, недалеч от Рим, информира местният всекидневник Fatto Quotidiano. Двама 70-годишини мъже загинали, когато стена във ферма паднала върху тях близо до Фрозиноне. 45-годишен мъж загинал, когато борово дърво в Гуидония смачкало колата му. Турски товарен плавателен съд, който търсел пристан край брега, заседнал в бурята в Бари, съобщават от италианската Служба за крайбрежна охрана. Сподели:", "date": "2019.02.24", "title": "Ветрове удариха Централна Италия, най-малко четирима са загинали"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BE%D1%82-%D0%B3%D0%B5%D1%80%D0%B1-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BD%D0%B5%D0%BD%D0%BA%D0%BE%D0%B2-%D0%B1%D1%81%D0%BF-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B4%D0%B0-%D0%B7%D0%B0%D0%B3%D1%83%D0%B1%D1%8F%D1%82-news821931.html", "text": "\"Когато нямаш алтернатива, започваш 3 месеца по-рано да говориш за манипулации. И вижте колко е нагло – хората, които направиха костинбродската афера, да говорят за манипулации. И мисля, че това е нагло, и че хората не са толкова глупави\", посочи още парламентаристът. БСП се готвят да загубят изборите за Европейски парламент, каза депутатът от ГЕРБ Александър Ненков в ефира на Канал 3. Сподели:", "date": "2019.02.24", "title": "Депутатът от ГЕРБ Александър Ненков: БСП се готвят да загубят"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B0%D0%B8-%D0%BE%D1%82-%D0%BF%D0%B0%D0%B7%D0%B0%D1%80%D0%B0%D0%B4%D0%B6%D0%B8%D0%BA-%D1%81%D0%BF%D0%B8%D0%BF%D0%B0%D1%85%D0%B0-%D0%B3%D0%BE%D0%BB%D1%8F%D0%BC%D0%BE-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%BE-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B5%D0%BD-%D0%B0%D0%BB%D0%BA%D0%BE%D1%85%D0%BE%D0%BB-news822014.html", "text": "В рамките на проведена вчера операция по противодействие на производството и разпространението на безакцизен алкохол, екипи от сектор „Противодействие на икономическата престъпност“ при ОДМВР-Пазарджик предприели проверка на пункт за изкупуване на билки и прилежащите към него постройки в панагюрското село Левски. В хода на инспекцията е установено, че 62-годишният жител на селото съхранявал там голямо количество алкохол, разфасован в различни по вид и обем съдове. Общият обем на установената стока без бандерол е 4271 литра. Алкохолът е иззет, а мъжът е задържан в ареста на РУ-Пазарджик. Спрямо него е образувано полицейско производство, а работата по документирането на случая продължава. Сподели:", "date": "2019.02.24", "title": "Полицаи от Пазараджик спипаха голямо количество контрабанден алкохол"}
{"url": "https://pik.bg/%D0%B0%D0%BB%D0%B5%D0%BA%D1%81-%D1%81%D1%8A%D1%80%D1%87%D0%B0%D0%B4%D0%B6%D0%B8%D0%B5%D0%B2%D0%B0-%D0%B2-%D0%B1%D0%BE%D0%BB%D0%B5%D0%B7%D0%BD%D0%B5%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B9-%D0%BA%D0%B0%D0%B7%D0%B0%D0%BB-%D0%BD%D0%B0-%D1%81%D0%B1%D0%BE%D0%B3%D1%83%D0%B2%D0%B0%D0%BD%D0%B5-%D0%B8%D0%B2%D0%B0%D0%BD-news822016.html", "text": "Неистово искам да изплувам. Неистово искам да видя лъча светлина, за да видя коя е първата тухла, за която  да се хвана и да започна да се катеря нагоре. Искам да изляза на зелена поляна със бели маргарити и да чуя птичка. Кога ще стане - не знам. Научих се на търпение, да не си правя планове и да живея ден за ден. Това каза в разтърсваща лична изповед пред сутрешния блок на Нова телевизия Александра Сърчаджиева 40 дни след смъртта на любовта на живота й Иван Ласкин. „В нищото съм – каза Александра Сърчаджиева. - На дъното съм все още. Объркана съм и не знам какво ми се случва и как да се измъкна. Чувствам се като едно малко дете, което го е страх от неизвестното. Сама в гората. Не мога да се събера и 40 дни след смъртта на Иван. Имам много емоции. Искам да хвърлям, да викам, да крещя, да изпотроша всичко, да ударя дъното чисто емоционално, да изхвърля това, което ме задушава и не ми дава да поема въздух. Може би съм стегната, защото осъзнавам че имам дете, което разчита на мен. Страх ме е как ще огледам детето си. Най-тежката ми представа е била, че един ден можем да се разделим с Иван. Не съм си представяла, че ще загубя най-близкия си човек, че ще отговарям на детето си защо Господ прибира добрите хора. Иван е зелият ми свят – баща, брат, мъж, любовник. Знам че трябва да съм силна. Оцелях благодарение на приятели. Благодарна съм, че хората ми помогнаха и ми помагат по всякакъв начин. Много хора опитват да ме измъкнат от ситуацията, в която се намирам. Ударих дъното по всякакъв начин – физически, психически, емоционално, финансово. Животът ми е спрял. Не го живея. Питам се защо трябва да мина през цялата тази болка, да мина през такова нещо. Може би трябва да изкупя нещо, но детето ми с какво го е заслужило това?. Болката е ужасна и не минава. Особено вечер е задушаващо”. Александра призна, че дъщеря й София преминава ужасно трудно през всичко. „Детето приема ужасно трудно ставащото – казва Сърчаджиева. – Тя и Иван винаги са имали голяма връзка помежду си. Като й казах, тя се обърна срещу мен и ми каза, че съм най-гадната майка на света и как може една майка да каже това. След това ми каза, че трябвало да й кажа когато навърши 10 години. Попитах я какво трябва да и казвам две години – че татко е на снимки, в чужбина. Няколко дни не искаше дори изобщо да разговаря с мен, защото бях враг.  Сега е вкопчена в мен, защото не иска да се случи нещо с мен, а тя е само на 8 години. Беше сърдита, че не е била на погребението, а след това ме помоли да я заведа на гробищата. Най ужасната гледка – малко дете с цветя над гроб . Тя попита тук ли е и като казах че е там, поиска да го разровя за да си го приберем”. Александра Сърчаджиева каза, че в такива момента човек трябва да търси смирение. „Когато се случи нещо такова, човек трябва да се смири –каза тя. - Аз се покрих за да се спася. В такива моменти трябва да дадеш шанс на човека да поеме глътка въздух, леко да издрапа. А аз трябваше да обяснявам какво са жълтите медии. Случиха се неща, които объркаха всичко. Сега не мога да кажа защо се случи така. Трябва да съм подготвена за да говоря за това. Искам да благодаря на Втора градска болница и Военна болница. Да, пропускам „Пирогов”. Във Втора градска болница когато отидохме кракът на Иван де отекъл и хората бяха много притеснени. Там доктор Цонев, на който съм благодарна, успя да го спаси. Два месеца и половина бяхме във Втора градска болница и си живяхме там. Във Военна болница, в реанимацията хората направиха всичко възможно да му помогнат, но бе късно. Бе станала някаква инфекция на здравия крак и не по тяхна вина. Тогава ми казаха, че единственият шанс е спешна трансплантация на черен дроб. Така момчето си отиде. Цироза можеш да получиш не само от алкохола. Да, той го каза публично. Това бе една от поредните му изцепки, защото му бе писнало. Тогава реши просто да им подари този момент. Иван е пил колкото пие средностатистическия българин. Вечер сядаш и пиеш вино, ракия. Не успя да се пребори със света, в който живя. Не успя да се справи с фалша, лицемерието, злобата. Той не разбра този свят и този свят не разбра Иван. След като си отиде, се оказа рицар, а преди това бе лошото момче. И това е най-страшното. Най-страшно бе, че след като почина, се появиха страшно много хора, които приживе винаги са го плюли, а след това  го изкарваха рицар. Направиха си реклама. Грозно. Знам до кого живях и какъв мъж съм имала”. Александра Сърчаджиева разказа и как е научила за смъртта на Иван Ласкин. „Бях във Фънки. Там спях – казва Сърчаджиева. - И в 07:30 часа сутринта ми звънна непознат номер. Събудих Антония, жената на Фънки, и отидох да повръщам в тоалетната. Той отиде на едно пътуване, а аз останах на гарата да го чакам. На 30 декември ми казаха, че нещата са критични и исках да вляза при него в реанимацията. Бе в изкуствена кома. Бе целия в едни машини, като в космически кораб. Много ми липсва и искам да се сгуша в прегръдките му. У дома като се обърна и всичко е той. Няма нещо, за което да не ми липсва. Тази любов, която ми се случи в живота, може би не може да се случи на всеки. Тя е огромна, неистова. Не съм била толкова обичана, прегръщана, милвана. Имах цялата сила на света. Липсва ми смеха му, чувството му хумор, кафето, което ми приготвяше всяка сутрин. Смъртта му ми отвори очите, че трябва да се науча да се боря абсолютно сама. Искам тази болка да излезе от мен, да я изрева и изкрещя. Тя няма да мине никога. В нашия живот с Иван, всичко е 13. Разликата ни е 13 години. Разликата между мен и голямата му дъщеря Люба е 13 години. Разликата между Люба и София е 13 години, майка ми почина преди 13 години. Неистово искам да изплувам. Неистово искам да видя лъча светлина за да видя коя е първата тухла, за която  да се хвана и да започна да се катеря нагоре. Искам да изляза на зелена поляна с бели маргарити и да чуя птичка. Кога ще стане - не знам. Научих се на търпение, да не си правя планове и да живея ден за ден. Смирих се, Смирена съм. Ще мина и през този урок. Не искам да съм силна, искам да съм слаба. Не съм си представяла така живота си. На 22 години загубих майка ми. Намерих си моето момче и създадохме семейство. Двамата се преборихме с много неща с неистова любов. Създадохме детенце. Израснала съм без баща, не исках това да се повтаря, но сега стана това. От тук - на някъде. Надявам се пътят да не е трънлив, а по-лек”. Сподели:", "date": "2019.02.24", "title": "Алекс Сърчаджиева в болезнена изповед - ето какво й казал на сбогуване Иван"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B0%D0%BB%D0%B1%D0%B0%D0%BD%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B8-%D1%81-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BD%D0%B0%D1%82%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82-news821930.html", "text": "Albanian Daily News, цитирана от \"Фокус\". В събота след обед Еди Рама е имал среща в град Пермет, на която е обвинил опозицията за връзки с организираната престъпност, пише тиранската медия По думите му, опозицията в страната обвинява правителството, а в същото време тя самата си сътрудничи с трафикантите от село Лазарат. „Отсичаме всички нездрави дървета от джунглата на правосъдието, които от 30 години разяждат духа на албанците. Борим се с корупцията, както никой досега не го е правил. Воюваме с канабиса, докато опозицията се сдружава с плъховете от село Лазарат. Днес, в 2019 година, стигнахме дотам, че страната да е застрашена от духовете от 1997 година, за да може Сали Бериша да избегне от правосъдието, а Лулзим Баша да опази поста си“, е обявил албанският премиер Еди Рама е говорил и за кмета на град Пермет, Нико Шупули, който е от опозиционната Демократическа партия. Според Рама време е той да напусне поста, който заема. Сподели:", "date": "2019.02.24", "title": "Премиерът на Албания обвини опозицията във връзки с организираната престъпност"}
{"url": "https://pik.bg/%D0%B2%D0%B5%D1%81%D0%B5%D0%BB%D0%B0-%D0%BB%D0%B5%D1%87%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B3%D0%B0-%D1%81%D0%B5-%D0%B2%D1%80%D1%8A%D1%89%D0%B0%D1%82-%D0%B1%D1%81%D0%BF-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news822017.html", "text": "\"БСП ще се върне в пленарната зала, когато видим, че този парламент е в състояние да води смислен дебат, не се занимава с жълтории, под паравана на евродирективи - не се прокарват лобистки закони и когато се върнат отнетите изборни права на българските граждани\". Това заяви зам.-председателят на ПГ на \"БСП за България\" Весела Лечева пред Би Ти Ви. Тя подчерта, че за левицата е важно да се следват законите на страната - да се въведе машинното гласуване, да започне процедура за избор на ЦИК, да се върнат преференциите. Весела Лечева обясни, че с напускането си на парламента БСП е дал знак на управляващите, че начинът, по който се променят изборните правила и се отменят вече дадени права на българските граждани, е в разрез с очакванията на обществото.  \"Въпреки 16 часа дебати в пленарна зала, нашите аргументи не дадоха резултат. Единствената възможна крачка, за да ги накараме да чуят, че не сме съгласни с този начин на действие, беше напускането на парламента\", обясни тя и допълни, че това работи и припомни, че вече два пъти, излизайки от НС, аргументите на левицата биват чути. Весела Лечева заяви, че с напускането си на парламента БСП даде знак и към всички демократично настроени организации и политически партии за правовия ред в държавата. \"Ако парламентът нямаше толкова ниско доверие, не излъчваше толкова дефектни закони и беше в крак с дневния ред на хората, нямаше да водим този разговор и БСП нямаше да го напусне\", коментира тя. Лечева каза, че според последни проучвания- ниското  доверие на българските граждани в изборния процес е тревожно. \"Това, което направи управляващото мнозинство в последните дни и седмици, е промяна на правилата-  отмени права на българските граждани. Това не гарантира достоверността на резултатите на изборите\", каза още тя. Според нея това, че 65% от българите не вярват на резултатите от изборите, означава, че процесът е опорочен. \"Като законодатели сме длъжни да дадем възможност на тези, които са ни избрали, свободно, честно и открито да дадат своя вот\", подчерта зам.-председателя на ПГ на левицата. Весела Лечева припомни, че БСП е взела решението за напускане на парламента на заседание на своя Национален съвет, защото партията е демократична, а не е функция на един човек. Сподели:", "date": "2019.02.24", "title": "Весела Лечева разкри кога се връщат БСП в парламента"}
{"url": "https://pik.bg/%D0%BF%D1%81%D0%B8%D1%85%D0%BE%D0%BB%D0%BE%D0%B3%D1%8A%D1%82-%D1%85%D1%80%D0%B8%D1%81%D1%82%D0%BE-%D0%BC%D0%BE%D0%BD%D0%BE%D0%B2-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BD%D1%8F%D0%BC%D0%B0-%D0%BA%D0%BE%D0%BD%D1%86%D0%B5%D0%BF%D1%86%D0%B8%D1%8F-%D0%B7%D0%B0-%D1%80%D0%BE%D0%BC%D1%81%D0%BA%D0%B8%D1%8F-%D0%BF%D1%80%D0%BE%D0%B1%D0%BB%D0%B5%D0%BC-news821901.html", "text": "\"Всякакви думи, че Строителни войски са помагали за интерграцията на това малцинство не са особено верни. Ние можем като държава да ги накараме да ходят на училище. Основното образование е задължително по Конституция\", каза още психологът. Събеседникът коментира убийството в Нови Искър. \"Ние нямаме дори наченки да помагаме на такива хора\", каза Монов по повод това, че задържаният за убийството 25-годишният Георги Георигев заяви в съда, че има психотронна мрежа, която убива хора. \"Колко още неща трябва да се случат, за да започнем да се грижим\", попита риторично Монов и обясни, че дори няма клинични пътеки за психологично лечение. Третата българска държава няма концепция за справяне с проблема с ромите, каза Христо Монов в ефира на Канал 3. Сподели:", "date": "2019.02.24", "title": "Психологът Христо Монов:  Държавата няма концепция за ромския проблем"}
{"url": "https://pik.bg/%D1%82%D1%80%D1%8A%D0%B3%D0%B2%D0%B0-%D0%BF%D0%BE%D1%85%D0%BE%D0%B4-%D1%81-%D1%82%D1%80%D0%B8%D0%B1%D0%B0%D0%B3%D1%80%D0%B5%D0%BD%D0%B8%D1%86%D0%B8-%D0%B8-%D0%B3%D0%B0%D0%B9%D0%B4%D0%B8-news821938.html", "text": "За 11-а поредна година по повод националния празник 3 март ще проведем превърналия се в традиция поход с трибагреници и гайди от село Ягодина до връх Свети Илия. Това каза Сергей Генчев от Туристическо дружество „Родопея“. Програмата за празника започва на 3 март в 10:00 часа със скоростно изкачване на върха. Участниците в него са разпределени в четири възрастови групи, като ще участват жени, мъже и деца от всички възрасти, посочи Генчев, цитиран от \"Фокус\". Минути след състезателите ще тръгне и походът, в който участват всички, дошли да отбележат националния празник с нас, допълни Генчев. Той уточни, че и тази година хотелите и къщите за гости са пълни в дните за празника с туристи от цялата страна, като има хора, които идват за поредна година в Ягодина, за да участват в похода. На връх Свети Илия всички гости ще бъдат посрещнати с топъл чай и патриотична музика. Честването на националния празник ще продължи с тържествено слово за 3 март, както и гръм на черешово топче. След обяда, който ще е безплатен за всички гости на празника, от 14:00 часа ще започнат спортните игри, които всяка година са различни за изненада на участниците. Награждаването на победителите в скоростното изкачване на върха и в спортните игри ще бъде към 16:30 часа, допълни Генчев. Той посочи, че пешеходният преход е с дължина около 4 км, като денивелацията е над 700 метра. По маршрута няма сняг, но на върха има снежна покривка, а през годините походът е осъществяван при най-различни метеорологични условия. Сергей Генчев обобщи, че хората остават много доволни от празника и отбелязването на 3 март по този начин. По думите му, някои от тях казват, че на Шипка е хубаво, но в Ягодина и връх Свети Илия е като Малката Шипка. „Тук има гайди, трибагреници, патриотични песни, а хората се веселят и отбелязват заедно и подобаващо националния празник“, каза още Генчев. Сподели:", "date": "2019.02.24", "title": "Тръгва поход с трибагреници и гайди"}
{"url": "https://pik.bg/%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B4%D0%B0%D0%B4%D0%B5-24-%D1%87%D0%B0%D1%81%D0%B0-%D0%BD%D0%B0-%D0%BA%D0%BE%D0%BB%D1%83%D0%BC%D0%B1%D0%B8%D0%B9%D1%81%D0%BA%D0%B8%D1%82%D0%B5-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B0%D1%82-%D1%81%D1%82%D1%80%D0%B0%D0%BD%D0%B0%D1%82%D0%B0-news821999.html", "text": "Дипломатите и консулските служители на Колумбия трябва да напуснат Венецуела в рамките на 24 часа. Това се казва в изявление на външното министерство на Венецуела, цитирано от РИА Новости и „Фокус”. Според министерството, Съединените щати и Колумбия са организирали \"пропагандно шоу\" на границата с Венецуела, нарушили са нормите на ООН и са поставили в опасност мира в страната и региона. Каракас прекъсна на 23 февруари дипломатическите и политическите отношения с Богота. Властите на Колумбия обещаха възможно най-скоро да изтеглят своите дипломати от Венецуела. Влошаването на отношенията между двете държави се дължи на ситуацията около доставката на американска хуманитарна помощ от Колумбия към Венецуела. Опозицията настоява хуманитарната помощ да бъде допусната в страната, но президентът Николас Мадуро категорично отказа да я приеме. Каракас разположи войски до границата, за да предотврати преминаването на камиони. Според Мадуро американската помощ се е превърнала във \"фалшиво шоу\", тъй като Вашингтон блокира активите на държавната петролна компания PDVSA и забранява сделките с нея, лишавайки Венецуела от повече от 10 милиарда долара, а Банката на Англия отказва да върне на Каракас златните му резерви. Сподели:", "date": "2019.02.24", "title": "Венецуела даде 24 часа на колумбийските дипломати да напуснат страната"}
{"url": "https://pik.bg/%D1%81%D0%BD%D1%8F%D0%B3-%D0%B8-%D1%81%D1%82%D1%83%D0%B4-%D0%BF%D0%B0%D1%80%D0%B0%D0%BB%D0%B8%D0%B7%D0%B8%D1%80%D0%B0%D1%85%D0%B0-%D0%B3%D1%8A%D1%80%D1%86%D0%B8%D1%8F-news821980.html", "text": "Силен снеговалеж и лошо време парализираха Гърция, съобщава \"Катемерини\", цитирани от БНР. Метеоролозите от meteo.gr съобщиха, че на островите в Егейско море скоростта на вятъра снощи е достигнала повече от 100 км/ч. В областта Атика пожарната е получила 130 повиквания до полунощ снощи за паднали дървета, отнесени покриви и летящи предмети. Две семейства са били блокирани в автомобилите си от лошото време и се е наложило пожарната да се намеси, за да ги спаси. Проблеми има и с корабоплаването заради силния вятър между 8 - 9 бофорта. Фериботите от пристанищата в Пирея, Рафина и Лаврион не се движат. Заради силен снеговалеж почти 5 часа остана затворен път край Лариса. Силен сняг е валял и в Солун, както и в района на Метеора. Лошото време засегна и полуостров Атон. Пътищата там са затрупани със сняг, а където движението на автомобили е възможно, то се извършва задължително с вериги, съобщават вестник \"Катемерини\". В сила е забрана за движение на товарни автомобили над 3.5 тона по част от пътищата на полуостров Халкидики заради силен снеговалеж. За много райони веригите са задължителни. Сподели:", "date": "2019.02.24", "title": "Сняг и студ парализираха Гърция"}
{"url": "https://pik.bg/%D0%B3%D0%B5%D0%BD-%D1%82%D0%BE%D0%B4%D0%BE%D1%80-%D0%B1%D0%BE%D1%8F%D0%B4%D0%B6%D0%B8%D0%B5%D0%B2-%D1%86%D1%8F%D0%BB%D0%B0%D1%82%D0%B0-%D0%B8%D1%81%D1%82%D0%BE%D1%80%D0%B8%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D0%B8-%D0%BD%D0%B0%D0%B2%D1%8A%D1%80%D0%B7%D0%B0%D0%BD%D0%B0-%D1%81-%D0%B3%D0%B5%D0%B1%D1%80%D0%B5%D0%B2-%D0%B5-%D0%B2%D0%BE%D0%B4%D0%B5%D0%B2%D0%B8%D0%BB-news821917.html", "text": "\"Продължение на фарса. Общо взето цялата история Скрипал и навързана с Гебрев, с българската следа - за мен е водевилна история. Далеч е от професионализма, не на ГРУ, а въобще на разузнавателните служби. \". Това обяви в ефира на Канал 3 бившият заместник-шеф на разузнаването ген. Тодор Бояджиев по повод връзката между опитите за отравяне на бившия руски шпионин Сергей Скрипал във Великобритания и бизнесмена Емилиян Гебрев тук, в България и изобщо за версиите, че и зад двата опити стои руското разузнаване. \"Измислиха пулверизатор на \"Шанел\", на скъп френски парфюм - удачно измислен камуфлаж, а след това извършителят го оставя до някакъв перваз с кофа с боклук. \", попита риторично ген. Бояджиев. \"Другото, което говори за пропагандно мероприятие, а не за сериозно разследване. Ако има съмнения за убийство, кой разследва - \"Скотланд Ярд\", прокуратура, доколкото се допуска външно участие, разузнаване, контраразузнаване. \", каза Бояджиев по отношение на случая \"Скрипал\". Относно връзката с Гебрев и как българските власти са пропуснали евентуален руски агент на наша територия генералът коментира: \"Разбира се, че е възможно агенти да изпълняват поръчки, които не са от централите им. Но да очакваме, че при един бивш ли е, действащ ли е - това е невъзможно. Да не забравяме, че след падането на Берлинската стена в сферата на разузнаването се разви т.нар. приятелско разузнаване. Аз твърдя, че в България има и американски, и британски, и руски агенти, които може да идват дори и без задача в страната ни\". По думите му е невъзможно България с тези си средства да следи абсолютно всеки евентуален чужд агент и целия пътникопоток, освен ако няма предварителен сигнал за конкретно лице. \"Разбира се, че и преди е било така, за да може някой да продава оръжие, той трябва да има лиценз. За Гебрев се оказа, че той е с отнет лиценз. Едно от последните неща, които прави неговият приятел, министърът на отбраната (Бойко Ноев), който е бил до смъртното му легло, е било да му възстанови лиценза за търговия с оръжия. ограничения в търговията и т.н. Това са хора, които не са измислени отнякъде. Някой твърди за Киро Японеца, че направил първия си милион с продажба на оръжие. Дали е било така, дали не е било, не знам, но то не би могло да бъде зад гърба на органите, защото тази сфера се наблюдава. Така че и Емилиян Гебрев не би могъл без знанието на държавата да е в този бизнес\", каза още Бояджиев, като поясни, че говори и за периода преди 89-а, и след това. Генералът коментира и възможната версия за мотив Гебрев да бъде отровен заради търговията му с оръжие с Украйна. \"Ако търговията с оръжие е между елементите, сред възможните хипотези в разследването, според мен основното не е Украйна. И че там е настъпил интереси на руски фирми, които държат основната част от пазара на оръжия в Индия. И тук не става въпрос за съперничество между държави. По-скоро това може да е мотив за действие на друга конкурираща фирма. Един от проблемите в професионалзима на службите е, че след промените навсякъде има спад на професионализма. И второто нещо е, че някои от инструментариума на специалните служби днес активно, с много по-малко професионализъм, се използва в частния сектор\", каза ген. Бояджиев. \"Не може да се отрича, че и преди падането на стената е имало ембаргови ограничения. Имало ограничения на търговия и това е наложило създаването на канали. И съвсем естествено при прехода, при който стана изтичане на възможностите от службите към частния сектор, е Поне от това, което излиза по медиите, Гебрев е имал отношение към някой от каналите за каптагона\", каза генералът. Разглеждайки и темата за милионите, преведени от Венецуела в българска банка, Бояджиев коментира и това дали всички тези случаи, в чиито център се оказва България, са в пряко отношение с геополитически интереси. България е звено в геополитиката, но тук правим другата грешка - да се превъзнасяме и да мислим, че ние сме решаващ фактор в геополитически план. , каза той. Сподели:", "date": "2019.02.24", "title": "Ген. Тодор Бояджиев: Цялата история \"Скрипал\" и навързана с Гебрев е водевил"}
{"url": "https://pik.bg/%D0%B8%D1%81%D0%BA%D1%80%D0%B5%D0%BD-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B5%D0%B2%D1%80%D0%BE%D0%B2%D0%BE%D1%82%D0%B0-%D0%B8-%D1%80%D0%B5%D1%87%D1%82%D0%B0-%D0%BD%D0%B0-%D1%82%D0%B8%D0%BC%D0%B5%D1%80%D0%BC%D0%B0%D0%BD%D1%81-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B1%D1%81%D0%BF-%D0%B4%D0%B0--news822029.html", "text": "2. Социалистите подкрепят мигрантското нашествие, което е на път да изличи културата на стара Европа. Тимерманс дори казва: „...всеки удавил се в Средиземно море мигрант е нов белег върху душата на Европа. Трябва да се мисли за потенциала на Африка.“ Т.е. следкато Меркел покани сирийците, той кани африканците. (Нелеп е опита на Корнелия да вдига шум по Пакта за миграция на ООН, чието подписване патриотите спряхме); 3. Истанбулската конвенция и нейните ценности са крайъгален камък за социалистите. Т.е. ЕК водена или дори повлияна от тях ще продължи да инфилтрира тези от конвенцията във вътрешното право на ЕК, което е задължително и за нас. Това бе заявено в прав текст. (Смешни са опитите на Корнелия да се разграничи – те са за вътрешна употреба); 4. Изравняването на заплатите между мъже и жени е споменато в контекста на горното, но на социалистите не им пука, че в Източна Европа заплатите са в пъти по-малки отколкото в Западна. Инициативата на ВМРО и други патриотични партии „Еднакво заплащане за еднакъв труд в Европа“, с която сезирахме ЕП за тази отчайваща несправедливост, явно не ги засяга. 5. Глобалното затопляне отново е в центъра на внимание на социалистите, приели зелените идеологеми. Т.е. Европа ще продължи да харчи милиарди и да закрива индустрии без сигурни доказателства за ефекта от тези дейности. Миньорите и енергетиците в Маришкия басеин например ще имат всички основания да се безпокоят за работата си при соцконтрол на ЕК. Явно идеалът на социалистите за Стария континент е земя без нации и държави, населена с африканци, в която щъкат свободно лица от третия пол. Честито на избирателите им! \"Много внимателно изчетох всичко, което излезе в нашите медии за конгреса на социалистите в Мадрид. И думите на Станишев, но най-вече тези на Тимерманс, който би председателствал ЕК, ако спечелят изборите\", това написа Искрен Веселинов във фейсбук страницата си, видя ПИК. Според него всеки гласувал за БСП в България трябва да знае, че подкрепя него и идеите му, а не Корнелия и нейните избраници в листата. Ето какво още написа Веселинов: 1. Основен враг е националната държава и концепцията за Европа на Отечествата. Респективно те са противник на национал но-патриотичната вълна и дори осъждат взаимодействието на други партии с нейни представители. (Тук Корнелия в правоверна – неин основен враг са патриотите, а не ГЕРБ или ДПС например); Сподели:", "date": "2019.02.24", "title": "Искрен Веселинов с остър коментар за евровота и речта на Тимерманс: Избирателите на БСП да знаят, че подкрепят с гласа си него, а не Нинова"}
{"url": "https://pik.bg/%D0%BD%D0%BE%D0%B2%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D1%80%D0%BE%D0%B4%D0%BD%D0%B8%D1%82%D0%B5-%D1%81%D0%BA%D0%B8-%D0%B0%D0%BB%D0%B1%D0%B5%D1%80%D1%82-%D0%BF%D0%BE%D0%BF%D0%BE%D0%B2-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%BC%D0%B8-%D1%86%D0%B5%D0%BB-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%B1%D0%B5-%D0%B4%D0%B0-%D1%81%D0%B5-%D0%BA-news822021.html", "text": "Националът по ски-алпийски дисциплини Алберт Попов предизвиква истински фурорм в последните месеци с фантастичното си представяне в стартовете за Световната купа. Пред сутрешния блок на Нова телевизия Попов говори за славата и дали тя го е променила, за отношението си към фенките и за най-тежкия момент в живота си – катастрофата, която преживя преди години. „Всичко, като слава и отношение, е нещо ново и различно за мен – признава Попов. -  Харесва ми интереса на хората и то не към мен, а към спорта ни. Хубаво е че виждам пламъчето в децата и повече искат да тренират. Иначе славата е част от играта. Засега не мисля че ми влияе. Чувал съм, че доса спортисти не успяват да издържат на напрежението. Засега се справям добре, мисля. Използвам всяка свободна минута да съм с близките си. Телефонът ми гръмна напоследък. Гледам максимално да се отдалеча обаче. Интересът е голям. Трудно е да се изолираш, но в моя случай е полезно и го осъзнавам. Без телефона си почивам. Използвам телефона най-вече за контакт с близките ми. Особенно преди стартове гледам колкото се може по-малко да го използвам”. Алберт Попов признава, че е бил готов за резултатите, които постигна. „Бях готов за тези резултати, въпреки че малко бях изненадан – признава той. - Но за това работим. Знаел съм, че един ден ще бъда там и ще постигна тези резултати. Бе въпрос на време да го покажа на самите състезания. Малко хора успяват да се съберат и да правят това, което искат. Хора като Марсел Хиршер, Боде Милър и Линдзи Вон, успяват, заради което и са еталон в спорта ни. Опазват се. Хиршер осем години е на върха, и колкото и да искам и да опитвам, не мога да си го представя. Разбирам огромното напрежение, което тежи на тези хора”. Алберт Попов се върна и към един от най-тежките моменти в живота си досега – катастрофата, която преживя. „След катастрофата, целта ми бе просто да се кача пак на ските – призна той. - Не мислех за състезания и световни купи. Четири – пет месеца след като се качих пак на ски, започнах отново да мисля за цели. Другите от отбора бяха с кола зад нас и го преживяха далеч по-тежко от мен. Ако някой мой близък бе в другата кола, със сигурност травмата за него щеше да е по-голяма. Успях да се събера и не го изживях по начина, по който доста хора си го представят. В ските има доста лишения, но съм свикнал от малък и не го усешщам както хората си го мислят, че изпускам нещо от реалния свят. В края на сезона се насъбира доста умора. Мисля си за острови и къде да отида на почивка. Тази почивка обаче много зарежда. След това, като се кача на ските, имам невероятно много желание”. Алберт Попов говори и за личния си живот. „Имам личен живот, имам доста приятели извън ските. Имам и приятелка – признава Попов. - Опитвам да им отделя внимание. Те са наясно, че не мога да обикалям по вечери и да съм по-дълго с тях. Приемат го”. Сподели:", "date": "2019.02.24", "title": "Новата звезда на родните ски Алберт Попов: Единствената ми цел след катастрофата, бе да се кача пак на ските"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8-%D0%B8-%D1%81%D1%8A%D0%B4%D0%B8%D0%B8%D1%82%D0%B5-%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%BE%D1%82-%D1%83%D1%82%D1%80%D0%B5-news821977.html", "text": "Безпрецедентен протест на прокурори и съдии започва от утре в Румъния, съобщава Нова телевизия. Магистратите ще работят само по спешни случаи. Те недоволстват срещу поредните промени в законодателството, които ще ограничат правомощията им. \"Ние се борим за правосъдие, те се борят за корупция\", е мотото на демонстрантите. През изминалата седмицата стана ясно, че бившият ръководител на Националната дирекция за борба с корупцията в Румъния Лаура Кьовеши засега е на второ място в надпреварата за поста европейски главен прокурор. България гласува против нейната кандидатура. Във вторник Кьовеши ще бъде изслушана пред комисиите в Европейския парламент. Сподели:", "date": "2019.02.24", "title": "Прокурори и съдиите в Румъния на протест от утре"}
{"url": "https://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%82%D1%8A%D1%80%D1%81%D0%B8-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news822023.html", "text": "Вотът за Брекзит не трябва да бъде възпрепятстван и правителството трябва да поддържа \"абсолютен\" фокус върху него, заяви премиерът Тереза Мей, цитирана от Би Би Си. В реч пред активисти на консерваторите премиерът каза, че \"най-лошото нещо, което може да се направи, е да бъде загубен фокусът\". Коментарът й идва на фона на финалната фаза от преговорите й с Европейския съюз, предаде БНР. По-рано трима проевропейски настроени членове на кабинета предупредиха, че могат да гласуват за забавяне на Брекзит, за да се предотврати \"катастрофално\" излизане от блока без споразумение. Тереза Мей подчерта, че не трябва да има партийни \"чистки\" заради депутати с различни възгледи. Преди решаващите гласувания в Камарата на общините следващата седмица Грег Кларк, Амбър Ръд и Дейвид Гоук заявиха за \"Дейли мейл\", че ще бъдат готови да се противопоставят на премиера и да гласуват за отлагане. Това доведе до призиви за оставките им от консерватори брекзитиъри. Засега датата, на която Великобритания трябва да напусне Европейския съюз, остава 29 март. Правителството обаче многократно отказа да изключи възможността страната да напусне блока без официална сделка, в случай че Тереза Мей не успее навреме да убеди членовете на парламента да одобрят споразумението, договорено от нея с Брюксел. Сподели:", "date": "2019.02.24", "title": "Тереза Мей продължава да търси компромис за Брекзит"}
{"url": "https://pik.bg/%D1%87%D1%83%D0%B4%D0%BE-%D0%B4-%D1%80-%D1%82%D1%83%D0%BB%D0%B8%D0%BE-%D1%81%D0%B8%D0%BC%D0%BE%D0%BD%D1%87%D0%B8%D0%BD%D0%B8-%D0%BA%D0%BB%D0%B5%D0%BD%D0%BE%D0%B2-%D1%81%D0%B8%D1%80%D0%BE%D0%BF-%D0%B8-%D1%81%D0%BE%D0%B4%D0%B0-%D0%B1%D0%B8%D0%BA%D0%B0%D1%80%D0%B1%D0%BE%D0%BD%D0%B0%D1%82-%D0%BB%D0%B5%D0%BA%D1%83%D0%B2%D0%B0%D1%82-%D1%80%D0%B0%D0%BA%D0%B0-news821639.html", "text": "Според италианския лекар и учен Тулио Симончини туморите се причиняват от гъбички и лечението е много просто – прием на разтвор от натриев бикарбонат (сода за хляб) и кленов сироп. Десетилетия наред д-р Симончини се опитва да убеди италиански и чужди лекари, че терапията има ефект, но те отказват да го признаят – дори го обявяват за луд и го пращат в затвора, тъй като вреди на пациентите. За сметка на това десетки болни разказват, че са се отървали от рака с помощта на д-р Симончини. Вече и немалко българи също се свързват с италианския експерт и ходят в неговата клиника, за да търсят спасение от болестта. „Вече 100 години фундаменталната теория за рака се основава на хипотезата, че той възниква заради нарушаване работата на гените. Тази гледна точка предполага, че ракът е вътреклетъчен. Моята гледна точка обаче е, че ракът е гъбична инфекция, а оттам се появяват и допълнителни клетъчни явления. Всеки рак се причинява от гъбички от вида кандида. С течение на времето тъканта се изчерпва и произвежда само недиференцирани клетки”, обяснява теорията си д-р Симончини. Въпреки това през годините е имало немалко лекари, които са откривали действащ начин за лечение на рака, но те веднага са попадали под ударите на закона и са били репресирани, обявявани за луди, забранявало им се е да лекуват болни. Един от тези лекари е италианецът Тулио Симончини. Той дори бил хвърлен в затвора, защото успешно е лекувал хора в последен стадий на рака. Симончини разбрал, че ракът е лекуван неправилно. Желанието да помогне на пациентите го довежда до търсенето на нови пътища за лечението на тази болест. Открил, че всички видове рак се проявяват еднакво, независимо от това в какъв орган или каква тъкан се е образувал туморът. Според него метастазите са предизвикани от това, че гъбичката кандида се разхожда в организма. Тези гъбички могат да бъдат унищожени само от нормално функциониращ имунитет. Имунната система е ключът към оздравяването. Вече е доказано, че имунитетът се подкопава с хранителните продукти, хранителните добавки, пестицидите и хербицидите, ваксините, електромагнитните и микровълнови технологии, фармацевтичните препарати, стреса от съвременния живот и т.н. Отровните съединения на химиотерапията убиват клетките на имунната система, но кандида си остава. Когато Симончини разбрал, че ракът има гъбична природа, започнал да търси ефективен препарат, но му станало ясно, че противогъбичните не работят. Кандида мутира бързо и дотолкова се приспособява към препарата, че дори започва да се храни с него. Оставало само старото, проверено, евтино и достъпно средство срещу гъбичките – сода бикарбонат. Неизвестно защо, гъбичките не могат да се адаптират към натриевия бикарбонат. Ето и самата рецепта: Смесете 3 части кленов сироп с 1 част хлебна сода (без съдържание на алуминий), разбъркайте сместа на слаба температура (не повече от 45°С) в продължение на 5 минути и приемайте по 3 ч.л. дневно в продължение на 1-2 месеца. Ако вкусът е неприятен, значи сте прегорили сместа, което лесно може да стане.  Лечението със сода и кленов сироп работи по следния начин: раковите клетки се “нахвърлят” на захарта, така че те се “поощряват” в случая, като се приема сироп. Тази захар в него обаче няма да съдейства за разрастването на колониите от ракови клетки, защото готварската сода ще ги убие, преди те да имат шанса да се размножат. Кленовият сироп е насочен директно към раковите клетки (които консумират 15 пъти повече глюкоза от нормалните клетки), а готварската сода, която се транспортира до раковите клетки от кленовия сироп, тъй като е силно алкална, предизвиква бърза смяна на pH средата, като по този начин ги убива. Сподели:", "date": "2019.02.24", "title": "ЧУДО! Д-р Тулио Симончини: Кленов сироп и сода бикарбонат лекуват рака"}
{"url": "https://pik.bg/%D1%8F%D0%BD%D0%BA%D0%BE-%D1%8F%D0%BD%D0%BA%D0%BE%D0%B2-%D0%BE%D1%82-%D0%B4%D0%BF%D1%81-%D1%89%D0%B5-%D1%80%D0%B0%D0%B1%D0%BE%D1%82%D0%B8%D0%BC-%D0%B8-%D1%81-%D0%B3%D0%B5%D1%80%D0%B1-%D0%B8-%D1%81-%D0%B1%D1%81%D0%BF-%D0%B0%D0%BA%D0%BE-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B8-%D1%80%D0%B5%D1%88%D0%B0%D1%82-news822083.html", "text": "„Тези предложения изобщо не бяха подкрепени“, коментира Янков. Той нарече реакциите, последвали вдигането на прага на преференциите „недостойно поведение“ и посочи, че ДПС винаги е било против този начин на използването на преференциите. Според него това е начин за манипулиране на мажоритарния вот. „Това е манипулиране на изборните резултати и затова винаги сме били против преференциите“, коментира заместник-председателят на ДПС. Янков каза, че притесненията на Движението са, че в много български общини с 9 преференциални гласа даден кандидат може да пренареди цялата партийна листа и от последно да отиде на второ място. Според него това може да наруши структурата на представителство в общинските съвети, защото „всяка една партия си планира колко икономисти да има, колко юристи да има“. „Хората, които са на първите места в листите, партиите ги номинират като специалисти, хора с голям политически опит, които имат много повече възможности и качества активно да представляват политиката на партията“, аргументира се заместник-председателят на ДПС. „В крайна сметка политическата партия носи отговорност за политиките, които провежда“, каза още Янко Янков. Той коментира, че пришиването на една партия към друга вреди на демокрацията и политическата система, а ДПС изразява отношение не толкова към партиите, колкото към политиките, които те провеждат. „Никога априори ние не определяме отношението си към една партия. Утре, ако се наложи, избирателите ако решат, ние отново ще работим с ГЕРБ, ще работим с БСП - съобразно програмите, които са представени“, каза още Янко Янков. Не е имало сделка между ДПС и ГЕРБ за повишаване на прага на преференцията в Изборния кодекс, заяви в предаването „Неделя 150“ по програма „Хоризонт“ на БНР заместник-председателят на Движението за права и свободи Янко Янков. Той посочи, че не са били подкрепени предложенията на ДПС за машинното гласуване, уседналостта, употребата и на други езици по време на предизборната кампания. Сподели:", "date": "2019.02.24", "title": "Янко Янков от ДПС: Ще работим и с ГЕРБ, и с БСП, ако избирателите ни решат"}
{"url": "https://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BD%D0%B0%D0%B7%D0%BD%D0%B0%D1%87%D0%B8-%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%B7%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%81%D0%B0%D1%89-news822006.html", "text": "Саудитска Арабия обяви снощи назначаването на принцеса Рийма бинт Бандар Ал Сауд за посланик в САЩ, предадоха „Асошиейтед Прес” и „Ройтерс”, цитирани от БНР. Това е първият случай в историята на Саудитска Арабия, при който жена бива назначавана за посланик. Принцесата е дъщеря на дългогодишния посланик във Вашингтон Бандар бин Султан Ал Сауд. Предстои й тежка работа за подобряването на двустранните отношения, отбелязват агенциите. Досегашният посланик във Вашингтон принц Халид бин Салман Ал Сауд, син на крал Салман и бивш пилот на изтребител, ще бъде назначен за заместник министър на отбраната на Саудитска Арабия Сподели:", "date": "2019.02.24", "title": "Саудитска Арабия назначи принцеса за посланик в САЩ"}
{"url": "https://pik.bg/%D0%BF%D0%BE%D0%BC%D0%BF%D0%B5%D0%BE-%D1%81%D0%B0%D1%89-%D1%89%D0%B5-%D0%BF%D1%80%D0%B5%D0%BC%D0%B8%D0%BD%D0%B0%D1%82-%D0%BA%D1%8A%D0%BC-%D0%B4%D0%B5%D0%BB%D0%B0-%D1%81%D1%80%D0%B5%D1%89%D1%83-%D1%82%D0%B5%D0%B7%D0%B8-%D0%BA%D0%BE%D0%B8%D1%82%D0%BE-%D1%81%D0%B5-%D0%BF%D1%80%D0%BE%D1%82%D0%B8%D0%B2%D0%BE%D0%BF%D0%BE%D1%81%D1%82%D0%B0%D0%B2%D1%8F%D1%82-%D0%BD%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B5-news822008.html", "text": "САЩ ще предприемат действия в защита на демокрацията във Венецуела, заяви държавният секретар на САЩ Майк Помпео, цитиран от Франс прес. Напрежение между протестиращите и Националната гвардия нарасна вчера, след като режимът на Николас Мадуро затвори няколко гранични пункта. Войници използваха сълзотворен газ срещу група хора, опитващи се да прекосят границата, а двама души бяха убити от силите за сигурност на границата с Бразилия. \"САЩ ще преминат към дела срещу тези, които се противопоставят на мирното възстановяване на демокрацията във Венецуела. Сега дойде времето да се действа, за да се подкрепят нуждите на отчаяния венецуелски народ\", написа в Туитър държавният секретар. „Солидарни сме с тези, които продължават борбата за свобода“, увери още той. Помпео определи като бандити силите за сигурност, лоялни на венецуелския президент Николас Мадуро, които стреляха по протестиращи. Ранените са над 300, включително колумбийци.   По заповед на Мадуро венецуелските сили за сигурност откриха огън по поддръжници на опозиционния лидер Хуан Гуайдо, за да попречат на влизането на хуманитарна помощ във Венецуела от съседни страни. Гуайдо призова международната общност да обмисли \"всички варианти\". Той добави пред медиите в колумбийския град Кукута, че утре ще участва в срещата на Групата от Лима, на която ще присъства и вицепрезидентът на САЩ Майк Пенс. Сподели:", "date": "2019.02.24", "title": "Помпео: САЩ ще преминат към дела срещу тези, които се противопоставят на демокрацията във Венецуела"}
{"url": "https://pik.bg/%D0%B4%D0%B2%D0%B0%D0%BC%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%80%D0%B5%D0%B4%D0%B0-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BE%D0%B2%D0%BB%D0%B0%D0%B4%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D0%B1%D0%B8%D0%B2%D0%B0%D0%BD%D0%B5-%D0%B2%D1%8A%D0%B7%D0%BD%D0%B8%D0%BA%D0%BD%D0%B0%D0%BB%D0%BE-%D0%BF%D1%80%D0%B5%D0%B4-%D1%81%D1%82%D0%B0%D0%B4%D0%B8%D0%BE%D0%BD-%E2%80%9E%D0%B2-news822072.html", "text": "Двама служители на реда са пострадали при овладяване на сбиване, възникнало пред Националния стадион „ВасилЛевски“, съобщиха от пресцентъра на МВР, цитирани от „Фокус”. Според информацията, минути преди 12:30 часа, пред стадион „Васил Левски“ е възникнало сбиване между две големи групи фенове на футболня Левски. При предприетите действия за овладяване на ситуацията са пострадали двама полицейски служители, по които били хвърлени предмети. Те са откарани в болница за оказване на медицинска помощ. Част от участниците в скандала са задържани. Работата по установяването и на останали продължава. Сподели:", "date": "2019.02.24", "title": "Двама служители на реда са пострадали при овладяване на сбиване, възникнало пред стадион „Васил Левски“"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B5%D0%BD%D1%86%D0%B8-%D1%81%D1%82%D0%B5%D1%84%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%82%D0%B5%D0%B6%D0%BA%D0%B0%D1%82%D0%B0-%D0%B7%D0%B0%D0%B3%D1%83%D0%B1%D0%B0-%D1%81-010-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D0%BB-%D0%BC%D0%B0%D0%B5%D1%81%D1%82%D1%80%D0%BE--news821790.html", "text": "- На този етап това е единственото реално, към което можем да се стремим. Аз смятам, че горе-долу имаме възможност. Дай Боже да нямаме лош късмет и да не правим такива грешки като първото полувреме срещу Черно море. - Не, не. Не искам нищо да му казвам на това момче. Просто аз винаги съм заявявал - да е жив и здрав. Нищо лошо не му желая. Аз чисто човешки съм казал някои неща, които ме болят, защото го познавам него от 14-15 годишен, дето се вика знам и жена му и децата му и всичко, което е около него. Пак казвам, желая му само здраве. Аз ако почна да говоря, целият му имидж ще отиде по дяволите. Затова да внимава, да си мери приказките. Пак ви казвам, желая му здраве, това е най-важното. Вече оттук-натам той сам си избира пътя, по който да върви. Не е никак малък. - Вижте, сега ще ви кажа едно нещо. В случая с националния отбор е бил и професор от НСА. Ние сега съдим треньора, примерно за представянето. А защо не съдим хората, които не си пуснаха юношите - Левски, ЦСКА, Лудогорец. Значи, когато ни е кеф претендираме защо нямаме хора в гарнитурите. Когато отиваме на един сериозен турнир - виждате, че първия мач победа, след това имаме равни и то срещу много сериозни съперници. Обаче не може с деца по-малки с 1-2 години. С толкова къса скамейка и толко по-малко футболисти. Може би 7-8 момчета, които в друг случай са титуляри сега изобщо не участваха в този турнир. - Първо натрупана умора, второ доста по-млади състезатели, трето - много основни футболисти не са пуснати от клубовете си да играят. Е какво трябва да направи треньорът, той и магьосник да е не може да направи чудеса. Сега той може би има много трески за дялане, може би има още много какво да научи. И аз се надявам, че той ще върви напред и ще се учи, но нека не го съдим толкова строго, защото мисля, че има обективни фактори да се стигне до този резултат. - Напротив, сигурен съм, че фигурира. Обаче не са го пуснали, за да бъде готов за мачовете на клубния си отбор за първенството. Няма луд селекционер, който да не вземе такъв футболист. Аз това имах предвид и като протестирах за наградите за Футболист на България. Аз го казах седмица преди това - знаех кое как ще бъде избрано и класирано. Ето го този Минчев, който казвате, че прави фурор в елитната група, а и други има. А избираме за най-талантлив млад футболист едно момче, което е изиграло примерно 2-3 полувремена. - При такива корифеи в ръководството на ЦСКА, аз просто не мога да коментирам нищо. Далеч съм от техните възможности и просто не мога да коментирам. По-добре в Славия да си гледаме нашия отбор и да преуспяваме да взимаме победи, а ЦСКА си има ръководители, президенти, треньори - нека те да си решават. По принцип, виждате, че и при Лудогорец има някакъв такъв свеж полъх на български футболисти, при Левски също и се надявам, че рано или късно ще се върнем към корените си, защото там ни е мястото. Имаме толкова талантливи деца, млади, Ето вие споменахте това дете от Черно море, а знаете ли още колко много има по отборите. Аз ходя, гледам мачовете на юношите до 17, до 19 години - е не всички срещи, но когато имам възможност гледам и виждам такъв потенциал и в юноши и на Славия, и на Ботев, на Берое, на Левски... - Значи, не могат да те накажат. Може дадени клубове да не спазват това нещо, защото така беше и при Лудогорец. Те казаха, че правят отбор за Европа да бъдат конкурентноспособни на европейските тимове в кампаниите си в турнирите. Въпреки, че в разговори, които имахме аз и Костадинов, и Сираков се опитахме да обясним, че тук става въпрос за мачовете от вътрешното първенство. В срещите от евротурнирите ако искате с 11 чужденци сред стартиращите участвайте. Но не бе прието. Сега виждам, че и те вече дърпат ръчната и почват по обратния път. - Ако имаш пари, дето се вика - не можеш да спреш един човек, нека си взима попълненията от чужбина. Обаче чужденците трябва да бъдат наистина много качествени, а не мениджърски комбинации. Разбирате ли? Защото да не кажа голяма дума, но половината от чужденците участници в нашето първенство, независимо в кой отбор, са далече, далече от българските футболисти. А им плащаме и повече пари. Вместо наши деца да играят, даваме хляб на бежанци така да се каже. - 100 процента. 100 процента момчетата са излезнали мотивирани, защото при нас нещата как да ви кажа - ние, нашите футболисти, всички в клуба работим като един сравнително добър колектив. Всички се стараят да са единни, да си помагат. Друг е въпросът нали, че това момче, на мен лично, не ми беше симпатично, от момента, в който го видях. Не за нещо друго, представяте ли си - вие решавате да се прекръстите на Тервел Ел Маестро? Но както и да е, няма значение, той си решава. Но аз не знам как ще погледнат на теб, твоите колеги и всички останали? Малко ми прилича на палячовщина. Друг е въпросът, че той специално не се славеше като особено симпатичен в родната футболна общественост, не за нещо друго, защото интервютата ги даваше на английски, а е сърбин. И както се казва, ние сме свикнали във всичките години, в които е имало сръбски футболисти или треньори в нашия клубен футбол да се разбираме по балкански. Няма смисъл някой да се прави на поданик на Кралицата и да говори на английски. Значи срам го е от името му, от националността, от езика му, е как да ти кажа, не смятам, че този човек би могъл да има някакви големи успехи, така мисля аз. Сподели:", "date": "2019.02.24", "title": "САМО В ПИК: Венци Стефанов с горещ коментар за тежката загуба с 0:10 на България, Ел Маестро и Благой Георгиев"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%82%D1%80%D0%B8%D0%BB%D1%8A%D1%80-%D0%B2-%D0%B1%D0%B0%D0%BD%D1%81%D0%BA%D0%BE---%D0%B0%D1%81%D0%BE%D0%B2%D0%B5%D1%82%D0%B5-%D0%BA%D1%80%D0%B8%D1%81%D1%82%D0%BE%D1%84%D0%B5%D1%80%D1%81%D0%B5%D0%BD-%D0%B8-%D1%85%D0%B8%D1%80%D1%88%D0%B5%D1%80-news822096.html", "text": "Световният шампион Хенрик Кристоферсен (Норвегия) спечели гигантския слалом от Световната купа по ски-алпийски дисциплини в Банско, а Марсел Хиршер завоюва малкия кристален глубус в дисциплината. Кристоферсен беше втори след първия манш с 1:15.17 минута, но със страхотно каране във втория (1:11.70 минута) стигна до успеха с общо време 2:26.87 минути. За норвежеца това е 17-та победа в кариерата за Световната купа и едва втора в гигантски слалом след март 2015 година в Мерибел (Франция). Втори на едва 4 стотни от секундата остана олимпийският шампион в гигантския слалом и лидер в генералното класиране за Световната купа за сезона Марсел Хиршер (Австрия). Хиршер беше лидер след първия манш, но направи грешки в горната част на трасето във втория и изпусна победата, акцентира \"Спортал\". Трети на 39 стотни завърши Тома Фанара (Франция). Победителят от комбинациията в Банско в петък Алекси Пентюро (Франция), който беше трети след първия манш, остана четвърти в крайното класиране с пасив от 49 стотни. Българите Алберт Попов и Йоан Тодоров отпаднаха в първия манш. С второто си място днес Марсел Хиршер си осигури малката световна купа в гигантския слалом. Хиршер е спечелил 13 от последните 16 гигантски слалома от календара на Световната купа, но през миналата седмица беше победен от Кристоферсен в спора за световната титла. Австриецът завоюва и малката световна купа в слалома този сезон. Седемкратният носител на Световната купа Марсел Хиршер е начело в подреждането за малката световна купа в гиганстския слалом с 620 точки два старта преди края на сезона, с 218 повече от Кристоферсен, който е на второ място с 402. Трети е Пентюро с 326 точки, допълват от спортното издание. В генералното класиране за сезона Марсел Хиршер остава лидер с 1408 точки, следван от Пентюро с 918 точки и Хенрик Кристоферсен с 808 точки. Алберт Попов е 57-и с 95 точки. 1. Хенрик Кристоферсен (Норвегия) - 2:26.87 минути (1:15.17 минута в първия манш и 1:11.70 минута във втория манш) 2. Марсел Хиршер (Австрия) - 2:26.91 (1:14.95 и 1:11.96) 3. Тома Фанара (Франция) - 2:27.26 (1:15.73 и 1:11.53) 4. Алекси Пентюро (Франция) - 2:27.36 (1:15.63 и 1:11.73) 5. Жан Кранец (Словения) - 2:27.53 (1:15.76 и 1:11.77) 6. Матс Олсон (Швеция) - 2:27.87 (1:15.72 и 1:12.15) Сподели:", "date": "2019.02.24", "title": "Уникален трилър в Банско - асовете Кристоферсен и Хиршер..."}
{"url": "https://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%B5%D1%82%D0%B8%D0%BC%D0%B0-%D0%B4%D1%83%D1%88%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D0%B1%D0%B5%D0%BB%D0%BE%D0%B2%D0%BE-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news822148.html", "text": "Петима души са пострадали при катастрофа на пътя Белово-Пазарджик между селата Лозен и Звъничево. Това съобщи говорителят на ОДМВР-Пазарджик. По първоначална информация са пострадали петима души. Двама от тях са в по-тежко състояние. На място са изпратени линейки и екипи на полицията, които да регулират движението, съобщава \"Фокус\". Сподели:", "date": "2019.02.24", "title": "ТЕЖЪК ИНЦИДЕНТ: Петима души пострадаха при катастрофа на пътя Белово-Пазарджик"}
{"url": "https://pik.bg/%D0%B4%D1%80%D0%B0%D0%BC%D0%B0-%D0%B2-%D0%BD%D0%B5%D0%B1%D0%B5%D1%82%D0%BE-%D0%BF%D0%B0%D1%81%D0%B0%D0%B6%D0%B5%D1%80-%D0%BE%D0%BF%D0%B8%D1%82%D0%B0-%D0%B4%D0%B0-%D0%BE%D1%82%D0%B2%D0%BB%D0%B5%D1%87%D0%B5-%D1%81%D0%B0%D0%BC%D0%BE%D0%BB%D0%B5%D1%82-%D0%BF%D1%8A%D1%82%D1%83%D0%B2%D0%B0%D1%89-%D0%B7%D0%B0-%D0%B4%D1%83%D0%B1%D0%B0%D0%B9-news822139.html", "text": "Всички пътници на самолета на бангладешката авиокомпания „Биман“, пътуващ за Дубай, са невредими, след като един от пътниците направи опит да отвлече машината, съобщават АФП и БГНЕС. „Всички 150 пътници на борда с невредими“, заяви Наийн Хасан, вицемаршал на полет BG147, който излетял от столицата Дака към Обединените арабски емирства. Мотивите на нападателя, който е задържан, се изясняват. „Към момента подозираме, че той е психически нестабилен. Заяви, че има бомба, но такава не беше открита“, заяви Хасан малко след като самолетът кацна аварийно на летище „Читагонг“ в югоизточната част на Бангладеш, където пътниците са били евакуирани. Сподели:", "date": "2019.02.24", "title": "ДРАМА В НЕБЕТО: Пасажер опита да отвлече самолет, пътуващ за Дубай"}
{"url": "https://pik.bg/%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BC%D0%BE%D0%BB%D0%B4%D0%BE%D0%B2%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BE%D0%B1%D0%B2%D0%B8%D0%BD%D0%B8-%D1%80%D1%83%D1%81%D0%B8%D1%8F-%D0%B2-%D0%BC%D0%B0%D0%BD%D0%B8%D0%BF%D1%83%D0%BB%D0%B8%D1%80%D0%B0%D0%BD%D0%B5-%D0%BD%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D0%BA%D0%B0%D0%BC%D0%BF%D0%B0%D0%BD%D0%B8-news822035.html", "text": "Председателят на молдовския парламент Андриан Канду твърди, че Русия се е намесила в предизборната кампания преди днешините парламентарни избори в републиката, предава TACC, цитирана от „Фокус”. \"Руската федерация използва много инструменти, за да повлияе на предизборната кампания в Молдова – каза Канду пред репортери на избирателната секция. - Това включва амнистията на мигрантите, премахването на митата върху молдовските продукти и ситуацията със спасените от Афганистан пилоти\". От своя страна Москва многократно отхвърля обвиненията, че се опитва да повлияе на изборите в различни страни, и подчертава, че няма доказателства за подобни тези. Повече от половин милион молдовски граждани работят в Русия, много от които не могат да се върнат у дома поради нарушения на миграционния режим. Споразуменията за амнистия за тях бяха постигнати на преговорите между президентите на Русия и Молдова Владимир Путин и Игор Додон миналия октомври. Държавните глави се споразумяха да премахнат митата за молдовските селскостопански продукти от 1 януари 2019 г. Русия, по искане на Додон, също помогна за освобождаването на 10 февруари от тригодишен плен в Афганистан на двама молдовски пилоти, които работят в тази страна по договор със САЩ. Правителството на Молдова, което се контролира от демократите, заяви, че пилотите се държат като заложници в Москва, въпреки факта, че самите пилоти благодариха за освобождаването на Руската федерация, президента на Молдова, и на среща с делегацията на молдовския кабинет заявиха, че ще се върнат у дома след завършване на курса на лечение, което те преминават в една от клиниките в Москва. Додон нарече действията на правителството \"анти-руска истерия\" и заяви, че пилотите могат да се завърнат у дома по всяко време, когато смятат за необходимо. Сподели:", "date": "2019.02.24", "title": "Председателят на молдовския парламент обвини Русия в манипулиране на предизборната кампания в страната"}
{"url": "https://pik.bg/%D0%BF%D0%B8%D0%B5%D1%80-%D0%BC%D0%BE%D1%81%D0%BA%D0%BE%D0%B2%D0%B8%D1%81%D0%B8-%D0%B1%D1%80%D0%B5%D0%BA%D0%B7%D0%B8%D1%82-%D0%B1%D0%B5%D0%B7-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D1%85%D0%B0%D0%BE%D1%81-%D0%B2-%D0%B5%D1%81-news822074.html", "text": "TACC, цитирана от \"Фокус\". Излизането на Великобритания от Европейския съюз без споразумение няма да доведе до неконтролируема ситуация нито в ЕС, нито във Франция. Увереността в това бе изразена в неделя от европейския комисар по икономическите и финансови въпроси Пиер Московиси пред радиостанция Europe1, цитиран от \"Не е необходимо да представяме Брекзит като пълен срив и край на света. <..> В преговорите, които се провеждат почти три години, всичко е било предвидено. Разработени са десетки хиляди документи. Проблемът сега има политически характер, тъй като е необходимо британският парламент да приеме решението с мнозинство от гласовете, но никой не знае какво ще стане в крайна сметка ”, заяви еврокомисарят. Той каза, че Европейският съюз се е подготвял \"много месеци\", за да гарантира, че Обединеното кралство няма да напусне ЕС без споразумение. \"Това ще бъде това, което аз наричам\" черен сценарий \". И в този случай Европейската комисия трябва да бъде готова за това\", каза Московиси. В това отношение той припомни, че е необходимо да се определят условията за митнически контрол на стоките, въвеждането на ветеринарен и фитосанитарен контрол, за да се гарантира нормалното функциониране на пристанищата, по-специално френското пристанище Кале. \"Ние подготвяхме всичко това в продължение на много месеци, по-специално моите сътрудници. Ние провеждаме кампания за информиране на малките и средните предприятия какви стъпки трябва да предприемат в случай на Брекзит без споразумение,\" каза Московиси. Той обеща, че лично ще посети Кале в навечерието на датата 29 март, когато трябва да се осъществи излизането на Великобритания, \"за да провери какви мерки са предприети там\". \"Необходимо е Брекзит да бъде подреден. Трябва да призная в тази връзка, че френската митница просто е подготвена за напускането на Великобритания много добре. Не забравяйте, най-лошото нещо, което може да се случи, е пълна импровизация, ако Великобритания напусне без договор, но аз съм убеден, че няма да има такава импровизация ”, подчерта еврокомисарят. Сподели:", "date": "2019.02.24", "title": "Пиер Московиси: Брекзит без споразумение няма да доведе до хаос в ЕС"}
{"url": "https://pik.bg/%D0%BA%D0%B0%D0%BC%D1%8A%D0%BD%D0%B8%D1%82%D0%B5-%D0%BF%D0%B0%D0%B4%D0%B0%D1%82-%D0%B2-%D0%BA%D1%80%D0%B5%D1%81%D0%BD%D0%B5%D0%BD%D1%81%D0%BA%D0%BE%D1%82%D0%BE-%D0%B4%D0%B5%D1%84%D0%B8%D0%BB%D0%B5-news822141.html", "text": "Повишена е опасността от падащи камъни в района на Кресненското дефиле и прохода Предел.Това съобщи дежурният служител в Областно пътно управление в Благоевград, цитиран от \"Фокус\". Проходими при зимни условия са пътищата в Благоевградска област. С нормална интензивност е трафикът по главен път Е-79, второкласен път 19 Симитли-Гоце Делчев и автомагистрала „Струма“ в областта. Ограничено е движението за тежкотоварни автомобили над 12 тона на третокласен път 108 в района на село Рибник поради аварийни ремонтни дейности. Срокът за приключване на аварийния ремонт е до 31 юли. Ограничено е движението по главен път Е-79 в участъка Кресна – Долна Градешница в района на км 402+365 поради извършване на ремонтни дейности на моста на жп линията „София-Кулата“. Движението се осъществява по обходен маршрут, който заобикаля съоръжението и се регулира от светофарна уредба. Срокът за изпълнение на ремонтните дейности е до 30 март. От Областно пътно управление-Благоевград отправят апел към водачите на моторни превозни средства да шофират внимателно, съобразявайки се с пътната обстановка и метеорологичните условия, като спазват дистанция. Сподели:", "date": "2019.02.24", "title": "Камъните падат в Кресненското дефиле"}
{"url": "https://pik.bg/%D1%81%D0%BF%D0%B8%D0%BF%D0%B0%D1%85%D0%B0-60-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B4%D0%B0-%D0%BA%D0%B0%D1%80%D0%B0-%D0%BF%D0%B8%D1%8F%D0%BD-%D0%BA%D1%80%D0%B0%D0%B9-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news822078.html", "text": "Полицаи на районното в Козлодуй са спипали пиян шофьор зад волана, съобщиха от ОД на МВР-Враца, цитирани от „Булнюз”. На 23 февруари (събота), малко след 17:00 часа, при провеждане на специализирана полицейска операция, съгласно утвърден план, съвместен автопатрул на полицаи от Козлодуй и жандармеристи от Монтана, спират за проверка лек автомобил \"Фиат-Браво\". Возилото било управлявано от С.С. - на 60 години от село Бутан. Водача е тестван за употребата на алкохол, като дрегерът отчел 0.74 промила в издишания въздух. На пияният шофьор са съставени 2 акта. Сподели:", "date": "2019.02.24", "title": "Спипаха 60-годишен мъж да кара пиян край Козлодуй"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BB%D1%8E%D1%81%D0%B8-%D0%B4%D1%8F%D0%BA%D0%BE%D0%B2%D1%81%D0%BA%D0%B0-%D1%81%D0%B8-%D0%BD%D0%B0%D0%B5-%D0%B8%D0%BA%D0%BE%D0%BD%D0%BE%D0%BC%D0%BA%D0%B0---%D0%BF%D0%BE%D0%BF-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D1%83%D0%B4%D0%B0%D1%80%D0%B8-%D0%BF%D0%BE%D0%B4-%D0%BA%D1%80%D1%8A%D1%81%D1%82%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%BB%D1%8E%D0%B1%D0%BE%D0%B2%D0%BD-news821678.html", "text": "Люси Дяковска си е наела лична икономка, видяха папараците на \"Жълтите новини\". Певицата на разпадналата се банда \"Ноу енджълс\" е прибегнала до услигите й, след като графикът й буквално преливат с ангажименти с месеци напред, повечето от които в Германия. Затова Дяковска си принудила да привика на помощ своя позната, която да се грижи за двете й кучета, когато не е в София. От пет години Люси се грижи за шпаньолката Мели, а миналата година приюти още едно кутре, от породата улична превъзходна. Не е тайна, че Мели е кръстен на невярната Камелия Веселинова, която разби сърцето на Дяковска. Тя толкова силно се привърза към чаровното пале, че дори и след раздялата си с бившата сервитьорка го задържа и до ден днешен го обгрижва. До неотдавна поп звездата не се разделяше с Мели и дори когато имаше концерти, тя редовно пътуваше с нея. Сега, когато шпаньолката си има компания, собственичката им не искала да ги разделя, докато пътува, и затова си наела икономка, която да храни и извежда кутретата. Тези дни двете дами разходиха кучетата из центъра на столицата. Помощничката на Дяковска водеше Мели и другия любимец на каишки, а на метър-два зад тях Люси разговаряше по делови теми по телефона си. Междувременно, чрез своята Мели поп певицата нанесе \"удар под кръста\" на бившата си половинка Камелия. Преди 5 години, когато любовта им бе в разцвета си, Веселинова подари Мели на Дяковска за Свети Валентин. Макар Люси да инвестира в заведение, което направи специално за Камелия, в последствие тя й изневери с дъщерята на Данчето Христова - Ивана. С днешна дата Люси Дяковска не е забравила предателството и все още не може да си прости, че е раздала докрай сърцето си за невярната сервитьорка. Това си пролича от публикация във \"Фейсбук\", с която певицата отбеляза годишнина от срещата си с Мели. \"Преди 5 години на този ден, тя стана моята Валентинка. За да намериш своята перфектна такава, трябва да загубиш тази, която не те заслужава!\", гласи постът на Люси. Думите й са достатъчно красноречиви и е ясно, че тази, която не е заслужавала Дяковска е не някоя друга, а именно Веселинова... Сподели:", "date": "2019.02.24", "title": "САМО В ПИК: Люси Дяковска си нае икономка - поп звездата \"удари под кръста\" бившата си любовница Камелия - ето как... (ПАПАРАШКИ СНИМКИ)"}
{"url": "https://pik.bg/%D0%BA%D1%83%D0%BB%D1%82%D0%BE%D0%B2%D0%BE-%D0%BF%D0%BE%D0%B6%D0%B5%D0%BB%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D0%B6%D0%B8%D0%BD%D0%BE%D0%B2-%D0%BF%D0%BE%D0%BF%D0%B0%D1%80%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BE%D1%82%D0%BD%D0%BE%D0%B2%D0%BE-%D0%B0-%D0%B2%D0%B0%D0%BB%D0%B5%D1%80%D0%B8-news822144.html", "text": "\"Като левскар пожелавам на \"сините\" победа в събота, дай Боже, с автогол на ЦСКА. Така ще бъде най-сладко, както стана срещу нас\", заяви Валери Божинов пред \"Тема Спорт\" след мача между Ботев Враца и \"червените\" (0:2) по-рано през кампанията. Във въпросната среща Валери си забоде автогол. В последсвие пък се състоя голямо дерби между Левски и ЦСКА. Мачът на Националния стадион \"Васил Левски\" завърши при резултат 1:0 за \"сините\" след... автогол на вратаря на \"армейците\" Черниаускас. Така желанието на Божинов се сбъдна напълно за радост на привържениците на Левски. А днес последва ново дерби между \"сини\" и \"червени\", което завършва при резултат 1:0 за тима от \"Герена\" след автогол на футболист на ЦСКА. Този път Перейра забоде кълбото в собствената си врата. Валери Божинов, който се завърна в Левски, пък изрази радостта си. Нападателят показа клипче, на което е до любимата си Биляна Дол и заявява: \" \". Самият Божинов не успя да вземе участие в срещата заради контузия. Сподели:", "date": "2019.02.24", "title": "КУЛТОВО: \"Пожеланието\" на Божинов попари \"червените\" отново, а Валери..."}
{"url": "https://pik.bg/%D0%BF%D0%B5%D1%82%D1%8A%D1%80-%D0%B2%D0%BE%D0%BB%D0%B3%D0%B8%D0%BD-%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B7%D0%B0%D1%89%D0%BE-%D0%B1%D0%B5%D1%81%D0%BD%D0%B5%D1%8F%D1%82-%D1%80%D1%83%D1%81%D0%BE%D1%84%D0%BE%D0%B1%D0%B8%D1%82%D0%B5-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D1%89%D0%B5-%D1%81%D0%B5-news822034.html", "text": "„Руснаците ни готвят хибридна атака!\", \"Руснаците ще манипулират изборите в България и в цяла Европа !\", \"Руснаците са опитали да отровят Гебрев!\", \"Руските шпиони необезпокоявано кръстосват цяла България!\" Списъкът с подобни вопли може да бъде продължен до безкрайност. У нас русофобите не са много, но са изключително гласовити. Грантови анализатори, бивши служители на ДС, преквалифицирали се светкавично в евроатлантици, самовлюбени представители на \"автентичното дясно\" - всички те се препитават добре с постоянния вой срещу всичко руско. Така че русофобските изхвърляния са неразделна част от политическия пейзаж. Не може да не сте забелязали обаче, че през последните седмица-две има ясно изразено обостряне на този феномен. Антируските закани избиват в неконтролируем фалцет, а очите на антируските оратори се въртят все по-бясно. Как да си обясним тази активност? Едва ли причините за нея се крият в интимната психопатология на русофобите. По-вероятна изглежда хипотезата, че от кораба майка  са дали сигнал на своите мъпети да засилят активността. Да се раздадат максимално. И мъпетите се раздават. Длъжни са да изпълняват безпрекословно нарежданията. За това получават заплата. Казано по-витиевато - грантове. Въпросната активност очевадно съвпада с една височайша обиколка. Имам предвид тура, който американският държавен секретар Майк Помпео направи в няколко европейски държави - Унгария, Полша, Словакия, Белгия, Исландия.  Хората на ключови позиции в държавата хегемон не крият истинските си намерения. И защо да ги крият? Те са господарите на света. Ще става това, което те искат. Или поне така изглеждат нещата в техните очи. Майк Помпео също не скри каква е основната цел на пътуването му - да попречи на руските енергийни проекти. Съвсем директно държавният секретар, както и хора от екипа му, заявиха, че \"Северен поток-2\" е лошо нещо, а \"Турски поток\" - също толкова лошо. И съответно трябва да бъдат спрени.  Защо държавата хегемон се изнервя толкова силно, колчем стане дума за руските енергийни проекти? Две са основните причини. Първата е политическа, а втората - чисто финансова.  Всеки нов енергиен договор между Русия и европейските държави засилва връзките между двете страни. И наистина, какво по-естествено от едно стабилно и дълготрайно руско-европейско сътрудничество? При това не само в областта на енергетиката или изобщо на бизнеса. Русия е неразделна част не само от европейския континент, но и от европейската менталност, от европейския начин на мислене. Съвсем логично е руснаци, французи, италианци, германци, българи да имат сходни виждания за развитието на света, да искат да си сътрудничат,  не да се карат. Именно тази близост толкова силно не се харесва на държавата хегемон. Съединените щати много биха искали Русия и останалите европейски държави да бъдат в постоянен конфликт. Защото е по-лесно да си имаш работа с враждуващи държави, отколкото с такива, които си сътрудничат. Такива държави много по-лесно се манипулират. Такива държави много по-лесно биват управлявани. Точно това е целта на Вашингтон - Европа да е поле на люти спорове, а не на разбирателство. Така САЩ винаги ще доминират над Европа. Втората причина, поради която Съединените щати изпадат в ярост всеки път, когато е напът да бъде реализиран някой нов руско-европейски енергиен проект, е чисто финансова. Откъде накъде европейците ще купуват руския природен газ, вместо да купуват американския втечнен газ? Ама американският им излизал по-скъпо. Голяма работа! Много по-важна от икономическата изгода е евроатлантическата солидарност, тръбят от Вашингтон, а европейските им лакеи го повтарят. Има неправилен газ - руският. Има и правилен газ - американският. Европейците трябва да изберат правилния, т.е. американския. И точка. Трябва да бъдат накарани да забравят завинаги за руските проекти. В един момент наистина изглеждаше, че \"Северен поток-2\" виси на косъм. В крайна сметка обаче Германия устоя на американския натиск. Съюзявайки се с Франция, тя показа, че държавата хегемон невинаги постига това, което иска. Не бива да се съмняваме обаче, че след като се провали по отношение на \"Северен поток-2\", американската дипломация ще направи всичко възможно, за да вземе реванш, като спре \"Турски поток\". Представяте ли си как ще се почувстват американците, ако загубят и тази битка!? И тук изобщо нямам предвид имиджовите загуби, които никак не са малки. Европейските държави ще получават стабилни доставки от руски енергоносители, които при това ще заобикалят Украйна.  Киевските майданчици, тези любими американски хомункулуси, стават излишни! И се оказва, че милиардите долари, отпуснати за украинската \"демокрация\", или по-точно казано, за американския протекторат на границата с Русия, са изхарчени напразно! Направо шок и ужас! За да не се стигне до подобен американски кошмар, Вашингтон ще се опита да спре \"Турски поток\". С цената на всичко. За целта е жизненоважно да бъде активирана местната агентура.  Това е петата колона, която съществува благодарение на американските грантове. Тя включва политици, бизнесмени, както и, простете за израза, интелектуалци. Всички те трябва да зарежат  останалите си занимания и по 24 часа на ден да обясняват на сънародниците си какви ужасни хора са руснаците. На българската публика трябва да бъде втълпено, че руснаците са цинични манипулатори на избори и безжалостни отровители на честни бизнесмени. Българите трябва да бъдат докарани до състояние, в което ще виждат във всеки руснак всемогъщ хакер, борджиев отровител или злонамерен шпионин. Според авторите на настоящия сценарий, когато съзнанието на хората вече е достатъчно добре обработено с русофобски послания, много по-лесно ще бъде на управляващите да обявят, че се отказват от участие в \"Турски поток\". Кой би тръгнал да им противоречи? Кой би тръгнал да защитава съвместна работа с хибридчици, отровители и шпиони? Никой, разбира се, убедени са сценаристите. Ето защо няма нищо изненадващо в настоящото русофобско истерясване на  българския грантов коментариат. Задачата на групичката е да обслужи конкретния политико-финансов интерес на държавата хегемон, да направи така, че всяко сътрудничество с Русия, било то в енергийната или в която и да било друга сфера, да изглежда като престъпление срещу хуманността. Хубавото в случая е, че обикновените българи, тези, които не закусват молитвено, било то във Вашингтон, било то на \"Козяк\", са доста по-интелигентни от своя евроатлантически \"елит\". И колкото повече ги бомбардират с русофобски клишета, толкова по-малко вярват на чутото. Накрая ще се окаже, че в България, както и на други места, американците напразно са си похарчили парите. Сподели:", "date": "2019.02.24", "title": "Петър Волгин в ексклузивен коментар за ПИК и \"Ретро\": Защо беснеят русофобите? Вашингтон ще се опита да спре „Турски поток” с цената на всичко"}
